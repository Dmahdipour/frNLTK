{"onTitr":"","titr":" تمرین تیم ملی فوتبال با 9 بازیکن برگزار شد","describe":" تهران - ایرنا - تیم ملی فوتبال ایران که  از 13 مهر دومین مرحله اردوی آماده سازی خود را پس از جام جهانی 2018 آغاز کرده است، با 9 بازیکن این تمرینات را پیگیری کرد.", "text":"به گزارش خبرنگار ایرنا، ملی پوشان فوتبال ایران در حالی از ساعت 16 امروز یکشنبه نخستین تمرینات خود را روی زمین چمن پژوهشگاه نفت آغاز کردند که در 2 روز گذشته این تمرینات در ساختمان پک (مرکز توانمندسازی حرفه ای فوتبال) انجام می شد.پیش از این احمدنوراللهی، علیرضا بیرانوند، مهدی ترابی و رشید مظاهری نخستین بازیکنان حاضر در اردوی دوم تیم ملی بودند و روز گذشته - شنبه - نیز مسعود شجاعی و احسان حاج صفی به این تمرینات اضافه شدند.مهدی طارمی، علی قلی زاده و کریم انصاری فر نیز ملی پوشانی هستند که امروز با حضور در زمین چمن پژوهشگاه نفت در کنار سایر بازیکنان تمرین کردند.این در حالی است که رامین رضائیان به رغم اینکه به اردوی جدید تیم ملی دعوت نشده است در کنار سایر اعضای تیم ملی به تمرین پرداخت.کارلوس کی روش سرمربی تیم ملی کشورمان نیز  با 10 دقیقه تاخیر در محل تمرین حاضر شد و پس از گذشت حدود 50 دقیقه، برای اهالی رسانه دست تکان داد و محل تمرین را ترک کرد.وسطی، انجام حرکات کششی و نرمشی، دویدن دور زمین، عبور از موانع، کار با توپ و عبور از آدمک ها و انجام حرکات تاکتیکی محور برنامه های امروز تیم ملی بود.همچنین علیرضا بیرانوند و رشید مظاهری دروازه بان های تیم زیر نظر الکساندر لوپز مربی دروازه بان ها تمرین کردند.دومین دیدار دوستانه تیم ملی پس از جام جهانی 2018 روسیه، 24 مهر ساعت 19:30 مقابل تیم بولیوی در ورزشگاه آزادی برگزار می شود.تیم ملی فوتبال ایران درنخستین دیدار خود پس از جام جهانی به مصاف ازبکستان رفت و با یک گل به پیروزی رسید.هفدهمین دوره جام ملت های آسیا از 15 دی در کشور امارات برگزار می شود و تیم ملی ایران در مرحله گروهی با تیم های یمن، ویتنام و عراق رقابت می کند.ورزشی** 9029**9144**1597            "}