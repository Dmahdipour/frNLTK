{"onTitr":"","titr":" 25‌ پروژه آبخیزداری در خراسان جنوبی در دست اجرا است","describe":" بیرجند - ایرنا - مدیرکل منابع طبیعی و آبخیزداری خراسان جنوبی گفت: 25 پروژه آبخیزداری با اعتبار 15 میلیارد و 760 میلیون تومان از محل اعتبارات صندوق توسعه ملی در این استان در دست اجرا است.", "text":"به گزارش ایرنا علیرضا نصرآبادی روز سه شنبه در دیدار با فرماندار قاینات افزود: این پروژه ها در قالب چهار طرح آبخیزداری بزرگ در 11 شهرستان استان اجرا شد.وی کنترل سیلاب ها و روان آب ها، بهبود کمی و کیفی منابع آب زیرزمینی، احیای مراتع و کاهش خسارت خشکسالی و جلوگیری از فرسایش های بادی را از اهداف اجرای این طرح ها ذکر کرد.وی گفت: سالانه به طور میانگین 700 میلیون مترمکعب روان آب در استان هدر می رود که با توجه به استمرار خشکسالی و بروز شرایط بحرانی تلاش ما این است که با اجرای طرح های آبخیزداری نهایت استفاده را از این روان آب ها داشته باشیم.مدیرکل منابع طبیعی و آبخیزداری خراسان جنوبی ادامه داد: وسعت حوزه های آبخیز خراسان جنوبی هفت میلیون و 500 هزار هکتار است.فرماندار قاینات هم در این دیدار با بیان اینکه اجرای طرح های آبخیزداری در بالادست قنوات نقش موثری در احیای قنوات دارد گفت: احیای قنوات حل سه مشکل اساسی از جمله تامین آب شرب روستاییان، دام و ماندگاری را در روستاها به دنبال دارد.محمد کریمی افزود: اجرای طرح های آبخیزداری باعث کنترل سیلاب حاصل از بارندگی و تغذیه چاه های کشاورزی روستاها نیز می شود.وی بیان کرد: با توجه به تغییر اقلیم، کاهش بارندگی سالیانه و فقر منابع آبی اگر برنامه ای در خصوص تقویت منابع آب زیرزمینی نداشته باشیم به طور قطع در آینده با مشکل مواجه خواهیم شد.شهرستان قاینات در شرق ایران قرار دارد و از شرق به شهرستان زیرکوه و از شمال به خراسان رضوی، از غرب به شهرستان سرایان و از جنوب به شهرستان های درمیان و بیرجند محدود است.شهر قاین مرکز شهرستان قاینات در 110 کیلومتری بیرجند قرار دارد..7556*3028            "}