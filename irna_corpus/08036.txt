{"onTitr":"","titr":" اوگاندا خواستار همکاری بیشتر با ایران شد","describe":" الجزیره - ایرنا - «اِلیودا توموِسیجه» وزیر علوم، فناوری و نوآوری اوگاندا در دیدار «سورنا ستاری» معاون علمی و فناوری رئیس جمهوری ایران، خواستار همکاری های بیشتر دو کشور در زمینه های علمی و حضور پررنگ تر شرکت های دانش بنیان ایرانی در این کشور شد.", "text":"به گزارش روز جمعه ایرنا، وزیرعلوم، فناوری و نوآوری اوگاندا در این دیدار با استقبال از همکاری با جمهوری اسلامی ایران در حوزه علم و فناوری با کشورش، توضیحاتی در خصوص نیازها، اولویت ها و زمینه های همکاری در این کشور ارائه کرد.توموِسیجه در ادامه، آمادگی دولت اوگاندا را برای فراهم سازی امکانات لازم حضور شرکت های ایرانی و تولید مشترک محصولات دانش بنیان اعلام و تاکید کرد که بهره‌برداری از تجارب علمی و فناوری شرکت های ایرانی، یک فرصت بسیار مناسب است و  آن را پیگیری می کند.از سوی دیگر معاون علمی و فناوری رئیس جمهوری ایران در این دیدار در خصوص حوز‌ه‌های همکاری علمی و فناوری میان دو کشور و لزوم فراهم کردن زمینه های مساعد برای فعالیت تجاری و تولیدی شرکت های دانش بنیان ایرانی و اوگاندایی به گفت و گو و تبادل نظر پرداخت.در این دیدار که شماری از مسئولان و مدیران دو کشور از جمله سفیر ایران در کامپالا، وزیر صنعت و تجارت اوگاندا و تنی چند از استادان برجستۀ دانشگاه‌های دو کشور نیز حضور داشتند، ستاری، اشاره کوتاهی به توانمندی‌های ایران در زمینۀ نانوتکنولوژی، بیوتکنولوژی، پارک‌های علم و فنّـاوری، شرکت‌های دانش‌بنیان، استارت‌آپ‌ها، سلول‌های بنیادی، خودکفایی ایران در تولید داروها داشت و بر لزوم همکاری علمی و تکنولوژیک دو کشور و فراهم آوردن زمینه های مساعد برای فعالیت تجاری و تولیدی شرکت های دانش بنیان ایرانی و اوگاندایی تاکید کرد. ستاری همچنین از طرف اوگاندایی دعوت کرد تا با سفر به تهران از نزدیک با دستاوردهای علمی و فناوری و تولیدات شرکت های ایرانی آشنا شود که این دعوت با استقبال وزیر علوم اوگاندا مواجه شد و وعده داد در اولین فرصت از ایران دیدار کند.مدیران حدود پنجاه شرکت دانش بنیان ایرانی در این سفر معاون رئیس جمهوری ایران را همراهی می کنند و در کامپالا پایتخت این کشور مشغول مذاکرات تجاری با طرف های اوگاندایی خود هستند. شبد**خاورم **2041**1379            "}