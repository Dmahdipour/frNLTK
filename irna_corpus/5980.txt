{"onTitr":"","titr":" کمترین امار طلاق گچساران مربوط به مناطق روستایی است","describe":" گچساران - ایرنا - رئیس اداره ثبت احوال گچساران گفت: کمتر از 2درصد طلاق های صورت گرفته صورت گرفته سال جاری در این شهرستان در مناطق روستایی صورت گرفته است.", "text":"25درصد از جمعیت شهرستان گچساران در مناطق روستایی سکونت دارند.عطاء الله گرجی زاده روز یکشنبه در گفت و گو با خبرنگار ایرنا اظهار داشت: امسال 166 مورد طلاق در شهرستان گچساران گزارش شده است که 163 مورد در مناطق شهری و تنها سه مورد در روستاها بوده است.وی همچنین از ثبت 627 واقعه ازدواج در این شهرستان از ابتدای سال جاری تاکنون خبر داد.رئیس اداره ثبت احوال گچساران تصریح کرد: امسال 593 مورد ازدواج در مناطق شهری و 34 مورد در روستاهای این شهرستان ثبت شده است.گرجی زاده بیان کرد: 261 مورد طلاق سال 1396در گچساران ثبت شد که 254 مورد شهری و هفت مورد روستایی است.وی تعداد ازدواج های صورت گرفته سال 1396 در این شهرستان را 928 مورد ذکر کرد و افزود: از این تعداد 887 مورد شهری و 41 مورد روستایی بوده است.شهرستان گچساران دارای 122 روستا با 30 هزار نفر جمعیت، 38 دهیاری و 44 روستای دارای شورای اسلامی است.این شهرستان 124 هزار نفری در جنوب غربی کهگیلویه و بویراحمد قرار دارد.8143/1662            "}