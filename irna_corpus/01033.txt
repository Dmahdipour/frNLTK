{"onTitr":"","titr":" مهدوی کیا نامزد عنوان بهترین مدافع تاریخ جام ملتهای آسیا","describe":" تهران- ایرنا- کنفدراسیون فوتبال آسیا نام مهدی مهدوی کیا را در جمع هشت نامزد کسب عنوان بهترین مدافع تاریخ جام ملتهای آسیا قرار داد.", "text":"به گزارش روز پنجشنبه ایرنا به نقل از ای اف سی، در فاصله سه ماه تا آغاز جام ملتهای آسیا 2019 امارات متحده عربی، کنفدراسیون فوتبال آسیا در سلسله گزارشهایی دست به معرفی و انتخاب بهترین بازیکنان ادوار این رقابت ها در پست های مختلف زده است.پیش از این رای گیری برای بهترین مهاجمان و هافبک ها انجام شد که به ترتیب علی دایی و علی کریمی بیشترین آرا را کسب کردند. ای اف سی در ادامه گزارشهای خود، هشت نامزد بهترین مدافع ادوار جام ملتهای آسیا را معرفی کرده است. هواداران فوتبال با شرکت در رای گیری می توانند بهترین مدافعان این رقابتها را انتخاب کنند. مهدی مهدوی کیاتیم ایران با حضور مهدوی کیا به مقام سوم جام ملتهای آسیا 1996 و 2004 دست یافت. مهدی کیا با توانایی بازی در دفاع راست یا میانه زمین، یکی از بهترین استعدادهای ظهور یافته در ایران است. او در 2 دوره صعود ایران به نیمه نهایی این رقابتها در سالهای 1996 و 2004 نقش حیاتی داشت و نامش در تیم منتخب تورنمنت 2004 معرفی شد.مهدوی کیا در سال 2003 بهترین بازیکن سال اف سی شد. او بیشتر دوران حرفه ای خود را در بوندس لیگا آلمان سپری کرد. او با 110 بازی ملی که شامل 2 دوره حضور در جام جهانی است، چهارمین بازیکن با بیشترین بازیهای ملی در ایران است. اسامی سایر نامزدهای بهترین مدافعان جام ملتهای آسیا به شرح زیر است:هونگ میونگ بو از کره جنوبیصالح النعیمه از عربستان سعودیجمال مبارک از کویتیوجی ناکازاوا از ژاپنژنگ ژی از چینلوکاس نیل از استرالیا سو چین اون از مالزیورزشی**1584**2024            "}