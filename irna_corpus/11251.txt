{"onTitr":" فرمانده نیروی زمینی ارتش:    ","titr":" صنعت قطعه سازی تانک در ایران ارتقا یافته است","describe":" تهران- ایرنا- فرمانده نیروی زمینی محوری ارتش جمهوری اسلامی ایران، گفت: نیروی زمینی ارتش در حال حاضر به رشد و بالندگی مطلوبی در حوزه صنعت قطعه سازی دست یافته و قطعه سازی تانک این نیرو ارتقای قابل توجهی داشته است.", "text":"به گزارش ایرنا از روابط عمومی نیروی زمینی ارتش، امیر سرتیپ کیومرث حیدری روز سه شنبه در حاشیه بازدید از کارخانجات تانک سازی نزاجا اظهار داشت: فعالیت های صورت گرفته در زمینه ارتقای صنعت قطعه سازی تانک در نیروی زمینی ارتش مناسب است و باید در این مسیر که نیاز به علم و فناوری به روز است، از نخبگان دانشگاهی در کنار متخصصان این نیرو استفاده شود.وی ادامه داد: در زمان حاضر اولویت کارخانجات تانک سازی نیروی زمینی ارتش دستیابی به خودکفایی در تولید و تعمیر قطعات مورد نیاز تانک های این نیرو است که حضور و فعالیت متخصصان در این صنعت گام های مهمی را برای نیروی زمینی ارتش به همراه داشته است. فرمانده نیروی زمینی ارتش با تاکید بر اینکه فرآیند فعالیت در کارخانجات تانک سازی بر پایه علم و فناوری طراحی شده است، توضیح داد: در کارخانجات تانک سازی نیروی زمینی ارتش علاوه بر متخصصان این نیرو از نخبگان علمی و متخصصان حوزه های دانش بنیان بهره گرفته می شود.امیر سرتیپ حیدری اضافه کرد: تمام تجهیزات و ماشین آلات مورد استفاده در نیروی زمینی در حال حاضر با تکیه بر بومی سازی قطعات مصرفی بازآماد (اورهال) شده اند و این در حالی است که مسیر انتخاب شده در قطعه سازی بسیار حائز اهمیت است و باید ادامه یابد.  اجتمام**7029*1834            "}