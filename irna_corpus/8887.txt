{"onTitr":" معاون رئیس جمهوری:    ","titr":" برنامه ها و طرح های اقتصاد مقاومتی نیازمند بازنگری است","describe":" سنندج - ایرنا - معاون رئیس جمهوری و جانشین فرماندهی ستاد اقتصاد مقاومتی کشور گفت: با توجه به شرایط جدید اقتصادی، برنامه ها و طرح های اقتصاد مقاومتی نیازمند بازنگری است.", "text":"به گزارش خبرنگار ایرنا، جمشید انصاری روز پنجشنبه در نشست ستاد اقتصاد مقاومتی کردستان اظهار داشت: مشکلی که از آغاز اجرای سیاست های اقتصاد مقاومتی با آن مواجه هستیم، تصور یکسان برنامه های توسعه عمومی با برنامه های اقتصاد مقاومتی بویژه در استان ها بود.وی تاکید کرد: این در حالی است که باید توجه ویژه ای به محورهای خاص اقتصاد ملی می شد تا در مقابل تکان های شدید اقتصادی مقاوم باشیم.انصاری با اشاره به خروج آمریکا از توافق برجام و آثار تحریم ها در مسیر اقتصاد ملی کشورمان، افزود: آمریکا با خروج از این توافقنامه، نظام تحریم کاملی را علیه کشور ما طراحی و مستقر کرد که پیامد آن تاثیرات منفی در اقتصاد ملی است.جانشین فرمانده اقتصاد مقاومتی کشور به محدودیت بخشی از منابع و امکانات کشور که متاثر از اقدامات تحریمی آمریکا شد، اشاره کرد و یادآور شد: محدودیت صادرات نفتی ما را با محدودیت درآمد مواجه می کند و در نتیجه موجب کاهش ورودی صندوق توسعه ملی می شود و سرمایه گذاری این صندوق در استان ها کم می شود و پروژه های عمرانی نیز مانند گذشته تامین اعتبار نخواهد شد.انصاری با تاکید بر اینکه باید همه در ذهن خود به صورت مستمر تکرار کنیم که اتفاق بزرگی از لحاظ تاثیرگذاری تحریم بر اقتصاد ملی در حال انجام است، به اعضای ستاد اقتصاد مقاومتی کردستان توصیه کرد تحلیلی از شرایط جدید اقتصادی کشور و تاثیر آن در منابع استان داشته و برنامه ها و طرح های خود را در پرتو این تحلیل ارزیابی و اولویت بندی کنند.معاون رئیس جمهوری و رئیس سازمان اداری و استخدامی همچنین از بخش خصوصی هم خواست تا در برنامه های خود بر اساس همین شرایط بازنگری داشته باشند چرا که با توجه به این شرایط تصمیم شان عوض می شود.وی به کاهش 60 درصدی ورودی صندوق توسعه ملی اشاره کرد و افزود: باید کارهای دیگری در ارتباط با مقاوم سازی اقتصاد انجام دهیم و انتظار نداشته باشیم که کار به روال سابق انجام شود.انصاری مقابله با شوک های اقتصادی را از اهداف اصلی برنامه های اقتصاد مقاومتی اعلام کرد و نوسانات اخیر بازار ارز را ناشی از تاثیر پذیری اقتصاد کشور از تکان های تحریم دانست.جانشین فرمانده اقتصاد مقاومتی کشور اضافه کرد: باید توجه همه به طرح هایی باشد که زیرساخت های توسعه را تامین می کند.وی درباره توانمندی های اقتصادی کردستان اظهار داشت: پایه کشاورزی در کردستان بر پایه صنعت آن غلبه دارد و اگر بخواهیم از آب به عنوان اصلی ترین نهاد خدادادی برای کشاورزی استفاده بیشتری شود و سهم بیشتری از آن به استان اختصاص یابد، باید الگوی کشت متفاوتی را برای کشاورزی در این استان تعریف کرد.7345/9102            "}