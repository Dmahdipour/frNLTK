{"onTitr":" فرماندار ارومیه:    ","titr":" روستاییان و عشایر سرمایه های نظام هستند","describe":" ارومیه- ایرنا- سرپرست فرمانداری ارومیه ضمن تبریک فرا رسیدن روز ملی روستا و عشایر و با صدور پیامی اعلام کرد: روستاییان و عشایر بخش بزرگی از سرمایه های نظام جمهوری اسلامی ایران هستند.", "text":"به گزارش ایرنا، علیرضا ملامحمدی زاده در این پیام که یک نسخه از آن روز دوشنبه در اختیار ایرنای آذربایجان غربی قرار گرفت، آورده است: روستاییان و عشایر به عنوان نماد صداقت و مهربانی و همچنین بخش بزرگی از نظام اجتماعی، همواره در تمامی شئون اقتصادی، اجتماعی، سیاسی و فرهنگی کشور تاثیرگذار بوده اند. در ادامه این پیام آمده است: مجموعه دولت تدبیر و امید در آذربایجان غربی و ارومیه نیز با توجه به آمار بالای جمعیت روستاییان و عشایر شهرستان ارومیه و ظرفیت های موجود تلاش دارد با جبران کاستی ها و اقدامات برنامه محور، زمینه های توسعه روستایی و عشایری را فراهم کند و بدون شک با ایجاد درآمد پایدار با استفاده از دانش بومی و تلفیق آن با تکنولوژی روز، در آینده ای نزدیک شاهد پیشرفت و ارتقای بیش از پیش روستایی خواهیم بود. وی در این پیام افزوده است: ضمن قدردانی از تلاش و همکاری همه جانبه تمامی دست اندرکاران توسعه روستایی به ویژه اعضای محترم شوراهای اسلامی روستا و دهیاران پرتلاش، سربلندی و توفیق روزافزون آنان را از خداوند منان خواستارم. به گزارش ایرنا روستانشینان و عشایر در پویایی اقتصاد کشور جایگاه مهمی دارند و به رشد اقتصادی، کنترل نرخ تورم، افزایش نرخ اشتغال و به حرکت در آمدن چرخ های اقتصادی کمک فراوانی می کنند. آنان در واقع بستر مناسبی برای تولیدات کشاورزی، دامی، صنعتی و خدماتی، حفظ محیط زیست و امنیت، حفظ هنجارهای فرهنگی و اجتماعی و نگهبانی از مرزها را فراهم می آورند. 3214/3072            "}