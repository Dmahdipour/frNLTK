به گزارش ایرنا و به نقل از تارنمای «افریکن دیلی وویس» بر اساس اعلام ارتش نیجریه، در جریان این حمله، هفت سرباز ارتش نیز کشته و 16 سرباز دیگر زخمی شدند.این تارنما در ادامه نوشت، نیروهای بوکوحرام با ارتش چاد نیز در مناطق نزدیک به نیجریه درگیر شدند و در جریان آن 48 عنصر بوکوحرام و هشت سرباز ارتش چاد کشته شدند.ده ها جنگجوی بوکوحرام 11 شهریور نیز به یکی از پایگاه های ارتش واقع در استان «بورنو » نیجریه حمله کرده و پس از مدت کوتاهی کنترل آن را به دست گرفتند.مقام های ارتش اعلام کردند در این حمله بیش از 50 سرباز ارتش کشته شدند.«بوکوحرام » در زبان هوسایی، به معنای «حرام بودن آموزش غربی» است. این گروه در ماه ژانویه سال 2002 (دی 1380) توسط فردی به نام « محمد یوسف» تاسیس شد.«ابوبکر شیکاو» سرکرده گروه تروریستی بوکوحرام 18 بهمن ماه گذشته با انتشار ویدیویی مقام های نیجریه و طرفداران آموزش به سبک کشورهای غربی را به حملات تروریستی بیشتر تهدید کرد.شیکاو افزود، کسانی که به قوم گرایی و ناسیونالیسم و ترویج آموزش به روش غربی اعتقاد داشته باشند، هدف حملات این گروه قرار می گیرند.او از سال 2009 و پس از کشته شدن «محمد یوسف » بنیانگذار بوکوحرام، رهبری این گروه را بر عهده دارد.بوکوحرام پیشتر با شبکه القاعده ارتباط داشت اما در مارس (اسفند) 2015 با ابوبکر البغدادی سرکرده گروهک تروریستی داعش بیعت کرد و نام خود را به ولایت غرب آفریقا تغییر داد.بوکوحرام فعالیت خود را در کشورهای حوزه دلتای نیجر از جمله نیجریه، نیجر و کامرون و همچنین چاد گسترش داده و با حملات انتحاری با استفاده از زنان و کودکان، هزاران شهروند این کشورها را به خاک و خون کشیده است.عملیات تروریستی بوکوحرام تاکنون باعث کشته شدن 20هزار نفر و آواره شدن بیش از دو میلیون و 600هزار نفر در نیجریه شده است.خاورم **2041**1211
      
      