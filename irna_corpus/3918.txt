{"onTitr":"","titr":" زائران اربعین حسینی فقط درسامانه سماح نام نویسی کنند","describe":" کرج- ایرنا- رئیس پلیس فتا فرماندهی انتظامی استان البرز از زائران اربعین حسینی خواست برای اعزام به این سفر معنوی فقط در سامانه سماح نام نویسی کنند.", "text":"سرهنگ محمد اقبالی روز سه شنبه در گفت و گو با خبرنگار ایرنا افزود: یکی از شیوه های مجرمانه دراین ایام ، فعالیت سایت های جعلی است که کاربران را به سبب عدم آگاهی از ثبت نام به دام خود می کشانند. وی اضافه کرد: سایت سماح وابسته به سازمان حج و زیارت  تنها مرجع رسمی نام نویسی برای اعزام زائران زیارت اربعین است.اقبالی افزود: طبق  بررسی ها، کلاهبرداران  با طراحی سایت های خاص متقاضیان سفر معنوی اربعین حسینی را به صفحات جعلی فیشینگ راهنمایی کرده و از این طریق حساب های آنان را تخلیه می کنند.وی تاکید کرد: متقاضیان زیارت اربعین از ارائه هرگونه مدارک هویتی از قبیل گذرنامه به افراد غیرمسئول خودداری و اسکن مدارک خود را درسایت های غیرمجاز بارگذاری نکنند.هرساله هزاران نفر از عزاداران اباعبدالله الحسین (ع) برای شرکت در مراسم اربعین ازسراسر کشور به کربلا مشرف می شوند که در سال های گذشته برخی افراد از طریق سایت های غیرمجاز از زائران کلاهبرداری کردند.  2098/ 6155            "}