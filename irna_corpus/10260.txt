{"onTitr":"","titr":" شهرستان فردیس به 10 باب کتابخانه نیاز دارد","describe":" کرج-ایرنا- مسئول امور کتابخانه های عمومی شهرستان فردیس گفت: این شهرستان به 10 باب کتابخانه و 40 هزار متر مربع فضای کتابخانه ای برای دستیبابی به استانداردهای لازم نیاز دارد.", "text":"گلشن شیرمحمدی روز چهارشنبه در گفت و گو با خبرنگار ایرنا افزود: فردیس با جمعیت حدود 600 هزار نفر دارای چهار باب کتابخانه عمومی نهادی بوده که توسعه فضاهای کتابخانه ای درآن ضروری است.وی با بیان اینکه 21 سال از ساخت آخرین کتابخانه در سطح شهرستان فردیس می گذرد، اظهار داشت: انتظار می رود با همت خیرین بتوان کمک شایانی به مقوله کتابخوانی در این شهرستان کرد.شیرمحمدی ، ترویج فرهنگ کتاب و کتابخوانی را نیازمند توسعه فضاهای کتابخانه‌ای دانست واظهار داشت: یکی از راه های مقابله با تهاجم فرهنگی ، تقویت فرهنگ کتابخوانی است.وی  احداث کتابخانه مرکزی، سالن مطالعه، سالن بخش کودک و سالن امانت کتاب را از مهم ترین نیازهای فردیس برشمرد.مسئول امور کتابخانه های عمومی شهرستان فردیس  گفت: سرانه فضای کتابخانه ای  کشور و استان البرز برای هر یکصد نفر 1.7مترمربع است اما در شهرستان پرجمعیت فردیس تنها هفت/ دهم مترمربع سرانه فضای کتابخانه وجود دارد. وی بیان کرد:  انتظار می رود در افق  1404 برای هر یکصد نفر هشت مترمربع فضا داشته باشیم و این امر تنها با احداث حداقل 10 باب کتابخانه در شهرستان فردیس محقق می شود.بیش از 14 هزار نفر عضو کتابخانه های  شهرستان  فردیس هستند. 7413/ 6155            "}