{"onTitr":"","titr":" رگبار و وزش باد پدیده غالب هواشناسی در استان مرکزی است","describe":" اراک - ایرنا - مسئول پیش بینی اداره کل هواشناسی استان مرکزی گفت: ناپایداری های جوی به صورت رگبار و وزش باد شدید پدیده غالب هواشناسی این استان در سه روز نخست هفته جاری است.", "text":"«رضا مرادی» روز شنبه در گفت و گو با ایرنا افزود: گزارش ایستگاه های هواشناسی استان حاکی از ناپایداری هوا و بارش های رگباری و پراکنده در بیشتر نقاط استان مرکزی از ساعت های گذشته بوده و پیش بینی می شود این ناپایداری ها ادامه یابد.وی بیان کرد: وضعیت هوای استان مرکزی تا اواخر وقت امروز (شنبه)  قسمتی ابری تا ابری، گاهی رگبار، رعد و برق، احتمال وزش باد شدید موقتی و گردوخاک، در روز یکشنبه، قسمتی ابری تا ابری در برخی از نقاط به ویژه مناطق جنوبی رگبار، رعدوبرق، احتمال وزش باد شدید موقتی و گردوخاک، در روز دوشنبه از بعدازظهر با افزایش ابرناکی در برخی از نقاط توام با رگبار و رعدوبرق و وزش باد است و روز سه شنبه نیز این شرایط ادامه دارد.مسئول پیش بینی اداره کل هواشناسی استان مرکزی ادامه داد:  پیش بینی می شود  امروز به دلیل شمالی شدن جریان های جوی استان با کاهش دما مواجه شود و بر این اساس دمای حداقل هوا صبح یکشنبه و دوشنبه بین سه تا چهار درجه سانتیگراد نسبت به دمای حداقل امروز افت می کند.مرادی گفت: بیشتر ایستگاه هواشناسی این استان در شبانه روز اخیر شاهد بارش های رگباری بود که بیشترین بارش با 2 میلیمتر از تفرش گزارش شده است.وی تصریح کرد: ساوه با بیشینه دمای 31 و 2 دهم درجه سانتیگراد بالای صفر گرمترین و شازند با کمینه دمای هفت درجه سانتیگراد بالای صفر خنک ترین شهر این استان در 24 ساعت گذشته بوده است.241 میلمتر بارندگی در سال زراعی گذشته (اول مهرماه پارسال تا اول مهرماه امسال) در استان مرکزی به ثبت رسیده است.3005/6013/            "}