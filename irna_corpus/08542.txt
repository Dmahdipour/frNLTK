{"onTitr":"","titr":" عربستان در بخش پالایشگاهی پاکستان سرمایه گذاری می کند","describe":" اسلام آباد - ایرنا - هیات اقتصادی اعزامی عربستان سعودی به پاکستان، موافقت خود را با احداث پالایشگاه جدید نفت در این کشور( بندر گوادر) اعلام کرد.", "text":"به گزارش روز جمعه ایرنا، اعضای هیات عربستانی که یکشنبه هفته جاری هشتم مهرماه وارد اسلام آباد شده، قرار است تا جمعه سیزدهم مهرماه به مذاکرات با مقامات پاکستانی ادامه دهند. اعضای هیات عربستان سعودی به ریاست &#39;احمد حمید الغامدی&#39; مشاور امور انرژی صنایع و معادن ریاست هیات عربستان با «عمر ایوب» وزیر انرژی در اسلام آباد گفت وگو و اعلام کرده اند که ریاض به اسلام آباد، نفت خام با بازپرداخت بلندمدت می فروشد. دولت پاکستان برای غلبه بر فشار کمبود منابع مالی از دولت عربستان خواستار خرید 100 تا 200 هزار بشکه نفت با بهره مند شدن از تسهیلات پرداخت بلندمدت شد.وزیر انرژی پاکستان نیز امروز پنجشنبه اعلام کرد که عربستان سعودی موافقت خود را در زمینه سرمایه گذاری در یک پالایشگاه نفتی جدید در بندر گوادر  اعلام کرده است.«غلام سرور خان» به خبرنگاران گفت که شرکت دولتی نفت پاکستان با شرکت نفتی آرامکو عربستان سعودی در این زمینه همکاری می کند.وی اضافه کرد:آنها علاقمه مند هستند که سریعا در این زمینه سرمایه گذاری کنند و طی مذاکره اولیه با طرف عربستانی، این توافقنامه از سوی دولت ها تصویب شود.*** عربستان گفت و گوی تجارت آزاد با پاکستان را آغاز می کندپاکستان و عربستان سعودی برای آغاز گفت و گوها در خصوص توافق نامه تجارت آزاد به توافق رسیدند.«محمد یونس داگا» معاون وزیر دارایی پاکستان در مذاکرات با هیات عربستان، پیشنهاد آغاز مذاکرات برای شروع تجارت آزاد دو جانبه را مطرح کرد.به گفته این مقام پاکستانی دو کشور می توانند مبادلات تجاری فیمابین را بر اساس توافق نامه تجارت ترجیحی افزایش دهند.در این نشست محمد یونس داگا ریاست هیات پاکستانی و احمد الغامدی مشاور امور انرژی صنایع و معادن ریاست هیات عربستانی را بر عهده داشت.اعضای هیات مذاکره کننده، با بیان مزیت های تطبیقی توافقنامه تجارت آزاد، فرصت های مشترک در تجارت و سرمایه گذاری را مورد بررسی قرار دادند.یونس داگاه به اعضای هیات عربستان گفت که کشورش همان تسهیلاتی را که در تجارت آزاد در اختیار چین و اندونزی قرار داده است، در اختیار عربستان سعودی نیز قرار می دهد.وی گفت: دولت پاکستان به منظور دسترسی به بازار خاورمیانه خواهان گسترش روابط در حوزه تولیدات نساجی، وسایل ورزشی ، تولیدات چرم و دارو با عربستان است.معاون وزارت دارایی پاکستان با بیان اینکه عربستان عضو مهم شورای خلیج فارس است، گفته است:ما با دیگر اعضای این شورا به ویژه کویت برای گسترش تبادلات تجاری وارد گفت و گو شده ایم.الغامدی مقام عربستانی نیز در این گفت و گوها با اعلام رضایت از پیشنهاد پاکستان برای آغاز تجارت آزاد، خواستار مذاکرات بیشتر در این زمینه شد.وی گفت:عربستان سعودی خواهان گسترش تبادلات تجاری به ویژه مواد غذایی و تولیدات پیتروشیمی است.این مقام عربستان در ادامه گفت : عربستان پس از بررسی کارشناسان درباره ادامه گفت و گو در حوزه تجارت آزاد تصمیم گیری می کند.الغامدی مقام عربستانی در گفت و گو با خبرگزاری رسمی پاکستان(APP) گفت:عربستان در بندر گوادر در جنوب ایالت بلوچستان پاکستان یک پالایشگاه نفت احداث کرده و از بندر گوادر و منطقه ای که قرار است پالایشگاه در آن احداث شود بازدید کرده است.وی گفت:دو کشور یک یادداشت تفاهم برای احداث پالایشگاه و استخراج معادن امضاء خواهند کرد.مقام عربستان با اشاره به روابط سیاسی و راهبردی بین دو کشور در سالهای گذشته گفت:قصد داریم با گسترش روابط تجاری و اقتصادی زمینه را برای تعمیق روابط دوجانبه فراهم سازیم.*** تصویب ساخت پالایشگاه نفت و قراردادهای پاکستان و عربستان«حسین فواد چودری» وزیر اطلاع رسانی و رسانه های پاکستان نیز روز پنجشنبه در نشست خبری با رسانه های این کشور پس از نشست کابینه فدرال گفت که عربستان سعودی در زمینه اکتشاف نفت و گاز در پاکستان، 30 میلیارد روپیه سرمایه گذاری می کند.آساق**6125**1144            "}