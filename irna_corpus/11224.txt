{"onTitr":" معاون استاندار سیستان و بلوچستان:    ","titr":" استان رتبه پنج جذب تعهدات خیران مدرسه ساز کشور را کسب کرد","describe":" زاهدان - ایرنا - معاون هماهنگی امور عمرانی استاندار سیستان و بلوچستان گفت: با تلاش مضاعف اداره کل نوسازی مدارس رتبه این استان در جذب تعهدات خیران در سال 90 در کشور 28 بود که هم اینک به رده پنج کشوری ارتقا یافته است.", "text":"به گزارش ایرنا باقر کرد روز سه شنبه در آیین بهره برداری از 430 کلاس درس در سیستان و بلوچستان همزمان با سراسر کشور اظهار داشت: همچنین میزان تعهدات خیران از سال 90 تاکنون رشد بیش از 20 برابری داشته است.وی افزود: از سال 92 تاکنون سه هزار و 119 کلاس درس در سیستان و بلوچستان ساخته شده که هزار و 815 کلاس به صورت مردمی و مشارکتی تحویل آموزش و پرورش این استان شده است.معاون استاندار سیستان و بلوچستان تصریح کرد: با وجود اقدامات انجام شده، پوشش تحصیلی این استان 85 درصد است که با 94 درصدی متوسط کشوری فاصله معنا داری دارد.کرد تاکید کرد: نتیجه تلاش های خیران و دولت راه یابی 17 دانش آموز یک کلاس در سراوان به رشته پزشکی در دورترین نقطه کشور است.به گزارش ایرنا هشت هزار کلاس درس در قالب یک هزار و 700 مدرسه در کشور به طور ویدئو کنفرانس با حضور معاون اول رییس جمهوری افتتاح شد که 144 مدرسه با 430 کلاس درس به سیستان و بلوچستان اختصاص داشت.7316**3213            "}