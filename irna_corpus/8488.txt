{"onTitr":"","titr":" آتش سوزی ها نفس تالاب میانگران ایذه را به شماره انداخته است","describe":" اهواز - ایرنا - رییس اداره محیط زیست ایذه گفت: آتش سوزی های پی در پی در تالاب میانگران ایذه، نفس های این تالاب را به شماره انداخته است.", "text":"عباس سلطانی روز پنجشنبه در‌گفت و‌گو با خبرنگار ایرنا افزود:نیزارهای تالاب میانگران ایذه، از صبح امروز در حال سوختن هستند و تلاش برای مهار آن ادامه دارد.وی با بیان اینکه چند نقطه از نیزارهای زیستگاه طبیعی تالاب میانگران دچار آتش سوزی شده گفت: با توجه به پراکندگی و شدت آتش سوزی، کار مهار آتش کمی دشوار شده است.رییس اداره محیط زیست ایذه افزود: در این آتش سوزی تاکنون بیش از 100هکتار از بخش های مختلف تالاب طعمه آتش شده است.سلطانی با اشاره به خشکسالی در سال های اخیر، گفت: متاسفانه آتش سوزی های عمدی به منظور تصرف، هدایت و ورود فاضلاب شهری به تالاب، خساراتی به این تالاب وارد کرده ضمن اینکه سطح آب تالاب به کمترین میزان در سال های اخیر رسیده است.** تمام توان برای کنترل آتش بکار گرفته شده استفرماندار ایذه نیز با بیان اینکه حجم زیادی از تالاب میانگران دچار آتش سوزی شده است گفت: اعضای ستاد مدیریت بحران ایذه، نیروهای یگان حفاظت منابع طبیعی و محیط زیست، دوستداران‌ محیط زیست، آتش نشانی و مردم در محل حضور داشته و در حال مهار آتش هستند.مصطفی سمالی در گفت و گو با خبرنگار ایرنا، افزود: تانکرهای آبفار، امور عشایر هم برای کمک به مهار آتش، دقایقی پیش وارد منطقه شده اند.وی گفت: در صورت محرز شدن عمدی بودن آتش سوزی ها، با مسببان آن برخورد قاطع و جدی صورت می گیرد.تالاب میانگران درجنوب غربی کوهپایه زاگرس و در فاصله یک و نیم کیلومتری شهر ایذه در شمال شرق خوزستان واقع شده‌ است. این تالاب که از تالاب‌های مطرح ایران است در فصول پرآب سال به ویژه زمستان وسعت آن به بیش از سه هزار هکتار و در سال های کم باران وسعت آن به کمتر از 2 هزار و 500 هکتار می‌رسد.تالاب میانگران در چند سال اخیر بارها توسط افراد سودجو‌ با هدف تصرف، طعمه آتش سوزی عمدی ‌شده‌ است.7161/ 6037            "}