{"onTitr":" لیگ برتر فوتبال آذربایجان غربی؛    ","titr":" پرسپولیس مهاباد آذریورد شاهین دژ را گلباران کرد","describe":" مهاباد- ایرنا- هفته پنجم دور برگشت رقابت های لیگ برتر فوتبال آذربایجان غربی با برتری 6 بر یک پرسپولیس مهاباد مقابل 'آذریورد' شاهین دژ به پایان رسید.", "text":"به گزارش ایرنا، این دیدار در هفته چهاردهم رقابت های لیگ برتر آذربابجان غربی عصر سه شنبه به دلیل بازسازی ورزشگاه آزادی مهاباد به میزبانی استادیوم تختی نقده برگزار شد.در این دیدار پرگل و جذاب، اسماعیل برنا چهار گل، جواد محمودی اقدم و صمد صمدی هرکدام یک گل برای پرسپولیس مهاباد به ثمر رساندند.قضاوت این بازی را سعادت وفاپیشه، حمیدرضا کنعانی و فرساد مولودی به ترتیب به عنوان داور وسط، کمک داور اول و دوم بر عهده داشتند.همچنین عصر سه شنبه و همزمان با این دیدار تیم شهرداری پیرانشهر با کشاورز بوکان، نشاط اشنویه با شهرداری گوگ تپه، نود ارومیه با هیات فوتبال شوط و هدف دیلمان سلماس با فرهنگسرای ارومیه به مصاف هم رفتند.در پایان هفته چهاردهم رقابت های لیگ برتر فوتبال آذربایجان غربی تیم پرسپولیس مهاباد با 34 امتیاز از 14 بازی در مکان دوم این رقابت ها قرار دارد.به گزارش ایرنا رقابت های لیگ برتر فوتبال آذربایجان غربی با حضور 10 تیم برگزار می شود و 2 تیم برتر سهمیه حضور در لیگ دسته 3 باشگاه های کشور را کسب می کند.سال گذشته در این دوره از رقابت ها تیم کاویان نقده با 40، پرسپولیس مهاباد با 38 و شهرداری ارومیه با 37 امتیاز رده های اول تا سوم را کسب کردند.9903/6185/3072            "}