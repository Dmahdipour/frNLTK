{"onTitr":" با حضور خانواده شهید،    ","titr":" مستند &#39;خلیل&#39; اکران شد","describe":" بندرعباس- ایرنا - مستند &#39;خلیل&#39; روایتی از زندگی شهید خلیل تختی نژاد، دومین شهید مدافع حرم سه شنبه شب در تالار شهید آوینی بندرعباس رونمایی و اکران شد.", "text":"به گزارش ایرنا، این مستند به کارگردانی و تهیه کنندگی مهراب بهرامی روایتی از زندگی شهید خلیل تختی نژاد از دوران کودکی تا شهادت است.کارگردان مستند خلیل در ابتدای این مراسم ضمن قدردانی از تلاش های دست اندرکاران ساخت این مستند، افزود: مستند 75 دقیقه ای خلیل در مدت 2 ماه ساخته شده که برخی از سکانس‌ ها این در تهران و سوریه فیلمبرداری شده است.مهراب بهرامی ارزش ریالی این اثر را یک میلیارد و 500 میلیون ریال اعلام کرد و بیان داشت: مستند «خلیل»، پرتره‌ روایی از شخصیت جوان ساده دهه 70 نسل سوم انقلاب است که در شهر بندرعباس زندگی می ‌کرده که در سن 24 سالگی به عنوان مدافع حرم حضرت زینب(س) به شهادت رسید. وی ادامه داد: گفت وگو با اعضای خانواده، هم دانشگاهیانش در دانشگاه امام حسین(ع) و همرزمانش در سوریه را در این مستند به نمایش گذاشته‌ ایم.کارگردان و تهیه کننده مستند خلیل گفت: امیدوارم توانسته باشیم بزرگی شخصیت شهید تختی نژاد را در این مستند به نحو شایسته به مخاطبان نشان داده باشیم. بهرامی هم چنین از ساخت و تولید مستند شهید عبدالحمید سالاری، نخستین شهید مدافع حرم از زمستان امسال خبرداد. وی در ادامه به ساخت مستندهای &#39;شهید عیسی بهرامی&#39; و &#39;زیرپرچم&#39; با موضوع مشکلات جوانان به عنوان فعالیت های در دست اقدام خود اشاره کرد. به گفته بهرامی، مستند &#39;دریابست&#39; به کارگردانی «محمود شهبازی» نیز با رویکردی اجتماعی به زودی پخش می شود.مهراب بهرامی از تهیه کنندگان، صدابرداران صداو سیمای مرکز خلیج فارس و مدرس دانشگاه است. مدیر تولید مستند خلیل که کار اجرای مراسم اکران مستند خلیل را برعهده داشت نیز گفت: این مستند فاخر با همت مجمع فیلمسازان انقلاب اسلامی، صدا و سیمای مرکز خلیج فارس و بنیاد حفظ آثار و نشر ارزش ‌های دفاع مقدس ساخته شده است.سید مصطفی مهرآذین افزود: این مستند 7 مهرماه به همراه 129 مستند دیگر درباره شهدای مدافع حرم با حضور رئیس رسانه ملی در سالن همایش‌ های بسیج صدا و سیمای جمهوری اسلامی ایران رونمایی شد.در ادامه فرمانده سپاه امام سجاد(ع) هرمزگان از مستند خلیل به عنوان یک مستند ارزشی فاخر یاد کرد که حاصل تلاش دلسوزان این عرصه تولید شده است. سرهنگ اباذر سالاری هم چنین به ایام خاص شهادت شهید خلیل تختی نژاد اشاره کرد و افزود: این شهید در شب 19 ماه مبارک رمضان و در شب قدر همزمان با سالروز شکافتن فرق امام علی(ع) در سحرگاه این ماه به شهادت رسید. وی دست یافتن به چنین شهادتی را شایستگی و سعادت شهید تختی نژاد دانست و ادامه داد: به طور یقین اخلاص و خدایی بودن این شهید باعث شده که وی به چنین شهادتی دست یابد. به گزارش خبرنگار ایرنا، مراسم اکران مستند خلیل که با استقبال زیادی از سوی مردم روبرو شد، بسیاری از افراد در سالن شهید آوینی ایستاده به تماشای این مستند نشستند و برخی نیز به دلیل جمعیت زیادی که برای تماشای این مستند آمده بودند نتوانستند در سالن حضور یابند.مهراب بهرامی، کارگردان این مستند قول داد مستند خلیل فرداشب در همین سالن و طی چند روز آینده در چندین مکان دیگر در محلات شهر بندرعباس اکران شود. شهید خلیل تختی نژاد دومین شهید مدافع حرم از استان هرمزگان است که شب نوزدهم رمضان در سوریه به دست عوامل تکفیری داعش به شهادت رسید.شهید تختی نژاد سومین فرزند خانواده محمد تختی نژاد 10 مرداد سال 72 در محله آیت الله غفاری بندرعباس(شهنازقدیم) به دنیا آمد و در محله کمربندی بزرگ شد تا به سن 24 سالگی رسید. شهید خلیل وقتی یکساله بود به دلیل شغل پدرش که نظامی نیروی انتظامی بود به همراه خانواده به کردستان می روند و تا سال 74 در این استان زندگی را سپری می کند. او تا پنجم دبستان را در مدرسه بلال درس خواند و مقطع راهنمایی را در محله سه راه برق در مدرسه امیرکبیر گذراند. دبیرستان تا پیش دانشگاهی را در رشته تجربی در مدرسه شهید ذاکری بندرعباس ادامه داد و بعد از آن وارد دانشگاه افسری و تربیت پاسداری امام حسین (ع) شد. شهید تختی نژاد مقطعی را در شهرستان های خمیر و قشم خدمت می کرد.وی یکی از جوان ‌ترین شهیدان مدافع حرم حضرت زینب(س) است که در سه مرحله به سوریه رفت عازم و آخرین مرحله ماه شعبان امسال راهی سوریه شد.شهید تختی نژاد درحالی که 24 ساله بود، 14 خرداد همزمان با 19 ماه مبارک رمضان رمضان در نبرد با تروریست ‌های تکفیری در منطقه درعا در سوریه به شهادت رسید. شهید خلیل تختی نژاد دومین شهید مدافع حرم از استان هرمزگان و فرمانده عملیاتی، در منطقه درعا سوریه بود.با شهادت خلیل تختی نژاد در سوریه، تعداد شهیدان مدافع حرم از استان هرمزگان به 2 نفر رسید. شهید عبدالحمید سالاری فرزند حمزه از اهالی روستای سردر سیرمند از توابع شهرستان حاجی آباد به عنوان اولین شهید مدافع حرم از هرمزگان نیز 12 آذر سال 94 در سوریه به شهادت رسید.9887 /6048            "}