{"onTitr":"","titr":" امام جمعه قرچک: دشمنی آمریکا با اصل اسلام و نظام است","describe":" تهران- ایرنا- امام جمعه قرچک گفت: دشمنی آمریکا با اصل اسلام و نظام مقدس جمهوری ایران است و این رابطه هیچگاه به دوستی تبدیل نمی شود.", "text":"به گزارش ایرنا ، حجت الاسلام حجت الله اسماعیلی در خطبه های این هفته نماز جمعه قرچک گفت: عظمت ایران، اقتدار نظام جمهوری اسلامی و شکست ناپذیری ملت واقعیتی انکار ناپذیراست که دوست و دشمن به آن اعتراف می کند.وی تصریح کرد: بزرگترین اقتدار جمهوری اسلامی نجات و رهایی از سلطه ظالمانه انگلیس و آمریکا است که قدرت ایمانمان را به دنیا نشان داده ایم.امام جمعه قرچک افزود: دشمنان قسم خورده نظام که در طول استقرار جمهوری اسلامی همواره شکست خوردند بار دیگر به اهرم فشار اقتصادی و تحریم روی آورده و این بار نیز با مقاومت، ایستادگی و قوی کردن اقتصاد ملی با شکست مواجه می شوند.وی اظهار داشت: امروز ایران اسلامی به درجه ای از اقتدار رسیده که در برابر خباثت استکبار پیرامون حمایت از تروریست ها ایستادگی می کند و به آنان سیلی محکمی می زند و در کمترین زمان با موشک ها انتقام خون به ناحق ریخته شده حادثه تروریستی اهواز را می گیرد.حجت الاسلام اسماعیلی گفت: ملت ما بویژه جوانان غیور تصمیم گرفته اند که به هیچ قیمتی تحقیر نشوند ، مردم ایران اسلامی اعتماد به نفس و ایستادگی را عامل پیروزی بر دشمن می دانند و بر این عقیده استوار ایستاده اند.وی تأکید کرد: آمریکا از اسلام و انقلاب اسلامی سیلی خورده است ، دشمنی او با اصل اسلام است و هیچگاه دست از دشمنی با اسلام برنمی دارد و آن را به دوستی تبدیل نمی کند.وی در بخش دیگری از خطبه های نماز جمعه قرچک با تبریک فرارسیدن هفته نیروی انتظامی گفت: نیروی انتظامی باید مظهر عزت، اقتدار، مایه رفعت و رحمت باشد.تهرام/7254/6003            "}