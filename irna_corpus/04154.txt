{"onTitr":"","titr":" معاون رئیس جمهوری از پل تخریب شده کیازنیک املش بازدید کرد","describe":" رشت - ایرنا - محمدباقر نوبخت معاون رئیس جمهوری و رئیس سازمان برنامه و بودجه، غروب دوشنبه از پل تخریب شده کیازنیک شهرستان املش واقع در شرق استان گیلان بازدید کرد.", "text":"به گزارش خبرنگار ایرنا نوبخت در جریان سفر به گیلان و بازدید از مناطق سیل زده شرق استان، با همراهی استاندار و شماری از مسئولان از پل کیازنیک املش بازدید کرد.وی با اشاره به درخواست مردم منطقه بویژه در حوزه رفت و آمد دانش آموزان، به آنان اطمینان داد که به علت ضرورت، نسبت به احداث این پل سریع تر اقدام می شود.پل بزرگ کیازنیک املش راه ارتباطی مردم لات لیل و اطاقور لنگرود به املش بود که سیلاب اخیر، موجب تخریب آن شد.شهرستان املش با دو بخش مرکزی و رانکوه، در 70 کیلومتری شرق مرکز استان گیلان واقع است.محمدباقر نوبخت پیش از ظهر امروز (دوشنبه) نیز از مناطق آب‌گرفته غرب مازندران شامل نوشهر، چالوس و رامسر بازدید کرد. بارش های شدید چند روز گذشته در گیلان موجب آبگرفتگی شهرها و جاری شدن سیلاب شد؛ وقوع سیلاب خسارت هایی را نیز به تاسیسات زیربنایی استان وارد کرده و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است. 7291/2007            "}