{"onTitr":"","titr":" بیش از 12 میلیون سهم در بورس سمنان معامله شد","describe":" سمنان - ایرنا - مدیر بورس منطقه سمنان گفت: بیش از 12 میلیون سهم به ارزش 28 میلیارد ریال روز سه شنبه هفته جاری در این بورس معامله شد.", "text":"غلامحسین گل ارضی عصر چهارشنبه در گفت و گو با ایرنا افزود: روز گذشته در بورس سمنان 12 میلیون و 685 هزار و 182 سهم به ارزش بیش از 28 میلیارد و 785 میلیون و 265 هزار ریال معامله شد. وی اضافه کرد: روز گذشته در بورس سمنان هشت میلیون‌ و 785 هزار سهم به ارزش بیش از 19 میلیارد و 46 میلیون ریال خریداری شد. گل ارضی خاطرنشان کرد: در این روز سه میلیون و 899 هزار سهم نیز به ارزش بیش از 9 میلیارد و 738 میلیون ریال به فروش رسید. به گفته گل ارضی، حدود 66 درصد از ارزش معاملات بورس سمنان به خرید و 34 درصد به فروش اختصاص داشت. مدیر بورس منطقه سمنان خاطرنشان کرد: با راه اندازی تالار بورس سمنان و اتصال آن به تالار بورس تهران، ضمن توسعه سرمایه گذاری عمومی، شهروندان استان سمنان می توانند به راحتی و همزمان در انواع داد و ستدهای بورس مشارکت فعال داشته باشند. به گزارش ایرنا، در سال 96 حدود 28 میلیارد ریال سهم به ارزش 800 میلیارد ریال در بورس منطقه سمنان داد و ستد شد.9887/7408            "}