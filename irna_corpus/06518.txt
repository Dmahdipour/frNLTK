{"onTitr":"","titr":" پرداخت تسهیلات به 58 طرح صنعتی چهارمحال و بختیاری تصویب شد","describe":" شهرکرد- ایرنا- رئیس سازمان صنعت، معدن و تجارت چهارمحال و بختیاری گفت: پرداخت تسهیلات به 58 طرح و پروژه صنعتی این استان شامل 57 مورد مرتبط با صنعت و یک طرح بخش کشاورزی در ستاد تسهیل و رفع موانع تولید به تصویب رسید.", "text":"به گزارش ایرنا، سید نعیم امامی شنبه شب در کارگروه ستاد تسهیل و رفع موانع تولید چهارمحال و بختیاری امسال تاکید کرد: برای این تعداد طرح صنعتی یکهزار و 410 میلیارد ریال تسهیلات تصویب شد که با بهره برداری از این طرح ها زمینه اشتغال مستقیم 2 هزار و 854 نفر فراهم می شود.وی تصریح کرد: تمامی مسائل حوزه توسعه کارخانه قند شهرکرد و 4 واحد صنعتی و کشاورزی چهارمحال و بختیاری بررسی و راهکارهای پیشنهادی تصویب شد.به گزارش ایرنا، ظرفیت چغندر قند مصرفی در کارخانه قند شهرکرد هم اینک یکهزار و 500 تن در شبانه روز است که با توسعه آن در مرحله نخست به سه هزار تن و در مرحله دوم به چهار هزار تن در شبانه روز افزایش می یابد.امامی یادآور شد: مشکلات 4 واحد صنعتی و کشاورزی چهارمحال و بختیاری شامل استمهال بدهی، تامین زیرساخت ها و پذیرش اسناد کشاورزی به عنوان وثیقه در این نشست بررسی شد.رئیس سازمان صنعت، معدن و تجارت چهارمحال و بختیاری اظهار داشت: هم اینک برای حمل و نقل بار در این استان مشکلی وجود ندارد و امنیت به طور کامل برای کامیون ها فراهم است.وی با اشاره به بروز مشکلاتی برای کارخانه تولید صنایع خانگی (کولر) برفاب شهرکرد و تعدیل 500 نفر از نیروی انسانی این کارخانه افزود: از این تعداد تاکنون 450 نفر فعالیت خود را از سرگرفته اند و به کار بازگشته اند و  مابقی نیز تا پایان هفته جاری به سر کار باز می گردند.به گزارش ایرنا، امسال 105 مصوبه در کارگروه ستاد تسهیل و رفع موانع تولید چهارمحال و بختیاری تصویب شده که تاکنون 80 مورد به طور کامل اجرایی و 25 مورد در دست اجراست.7362/2097            "}