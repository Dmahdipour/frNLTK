{"onTitr":"","titr":" افزون بر 13 میلیون تن فرآورده دامی از طریق مرز بازرگان ترانزیت شد","describe":" ارومیه- ایرنا- رییس اداره دامپزشکی ماکو گفت: طی نیمه نخست سال جاری و پس از بازدیدها و نظارت های بهداشتی در قرنطینه مرز بازرگان برای 13 میلیون و 381 هزار و 693 کیلوگرم از انواع فرآورده های دامی مجوزهای ترانزیتی صادر شد.", "text":"به گزارش ایرنا، فاطمه آیرم روز جمعه در گفت ‌و گو با خبرنگار ایرنا بیان کرد: این فرآورده‌های دامی پس از بازدیدهای بهداشتی به کشورهای جمهوری آذربایجان، ترکمنستان، تاجیکستان، عراق، افغانستان، قرقیزستان، پاکستان و ازبکستان ترانزیت شد.وی در ادامه بیان اینکه جمهوری اسلامی ایران در این نقطه مرزی به عنوان پل ترانزیتی کشورهای غربی و آسیایی ایفای نقش می کند، افزود: گمرک بازرگان همچنان در تسهیل تجارت منطقه ای تاثیرگذار است.وی اضافه کرد: در این مدت از طریق قرنطینه مرز بازرگان هفت میلیون و 364 هزار و 983 کیلوگرم انواع فرآورده‌های دامی از کشورهای اتریش، اسپانیا، اسکاتلند، ایرلند جنوبی، مجارستان، آلمان، اکراین، ترکیه، مصر، هلند، بلژیک، بلغارستان، ژاپن، ترکمنستان، چک، چین، فرانسه، لهستان و لیتوانی وارد کشور شد.&#39;آیرم&#39;، عمده ترین کالاهای وارداتی بر اساس اولویت از طریق بازرگان را ویتامین، مکمل داروئی، افزودنی خوارک دام، تخم مرغ خوراکی، تخم مرغ نطفه دار، غذای حیوانات کوچک، غذای ماهی و داروهای دامی و فرآورده های بیولوژیک عنوان کرد.وی همچنین بیان کرد: میزان صادرات فرآورده های دامی کشور از طریق مرز بازرگان نیز در این مدت 798 هزار و40 کیلوگرم بوده است.به گزارش ایرنا اگرچه نگرانی هایی از کاهش نقش ایران در ترانزیت کالا وجود دارد اما اتصال شبکه راه های کشور به مسیر حمل و نقل بین المللی با ایجاد 10 کریدور شمال - جنوب و شرق - غرب به طول 21 هزار کیلومتر از مهمترین برنامه های وزارت راه و شهرسازی در طرح جامع حمل و نقل برای تقویت این نقش است.مرز بازرگان که دروازه ورود ایران به کشورهای اروپایی به شمار می رود در فاصلهٔ یک کیلومتری شهر بازرگان از توابع شهرستان ماکو (در آذربایجان غربی) قرار دارد؛ این گمرک در سال 1305 شمسی راه اندازی شد و تنها مرز 24 ساعته و بین‌المللی مابین ایران و ترکیه است.7132/3072            "}