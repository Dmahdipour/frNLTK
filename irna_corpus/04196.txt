{"onTitr":" امام جمعه :    ","titr":" نظارت و آموزش همگانی مدنظر مسئولان دامپزشکی یزد قرار گیرد","describe":" یزد - ایرنا - نماینده ولی فقیه در استان و امام جمعه یزد گفت: نظارت بر نحوه ذبح و همچنین آموزش همگانی برای ارتقای سطح آگاهی مردم در خصوص اهمیت دامپزشکی و پیشگیری از بیماری ها مدنظر مسئولان قرار گیرد.", "text":"به گزارش ایرنا، آیت الله محمدرضا ناصری یزدی عصر روز دوشنبه در دیدار مدیرکل و کارشناسان دامپزشکی استان افزود: این اداره کل نقش مهمی در تامین سلامت مردم دارد و باید توسط مسئولان در این خصوص نظارت عالیه انجام گیرد.وی ادامه داد: تلاش در راستای پیشگیری از بیماری ‌ها در جامعه و تامین سلامت مردم با ارائه آموزش های مناسب در طول سال از وظایف دامپزشکی است که باید با دقت اجرا شود.امام جمعه یزد تصریح کرد: ماموران دامپزشکی همواره وظیفه نظارت برای پیشگیری‌ از بیماری ها و همچنین آگاهی بخشی را در دستور کار خود قرار دهند.ناصری یزدی در مورد نگهداری سگ‌های خانگی از سوی برخی افراد تصریح کرد: این معضل به هیچ وجه شایسته جامعه اسلامی نیست، قطعا از برنامه های دشمن است که باید برای حل آن اقدام مناسب به عمل آید.همچنین مدیرکل دامپزشکی یزد با اشاره به افزایش عوامل بیماری زا به اهمیت آموزش و اطلاع رسانی توسط رسانه ها و همکاری بخش ها مختلف اجرایی و فرهنگی اشاره کرد.دکتر علی اکبر حدادزاده افزود: مردم باید همانند گذشته در 10 شهرستان استان با ادارات دامپزشکی در پیشگیری از بیماری ها و همچنین فراگیری مطالب مورد نیاز همراه و هماهنگ باشند.استان یزد یک میلیون و 138 هزار نفر جمعیت دارد.7536/ 2047            "}