به گزارش بامداد شنبه ایرنا به نقل از شبکه خبری المیادین؛ این روزنامه افزود: گروهی که خاشقچی را به قتل رساندند دقایقی بعد کشور را ترک کرده و ماموریت گروه دوم که از بین بردن آثار جرم بود، آغاز شد. ینی شفق روزنامه نزدیک به مقام های ترکیه جزئیات تازه ای را در باره خاشقچی روزنامه نگار عربستانی که دوم اکتبر(10مهر) داخل کنسولگری کشورش در استانبول ترکیه ناپدید شد، منتشر کرده است.خاشقچی 59 ساله که با روزنامه واشنگتن پست همکاری می‌کرد، چند روز پیش برای کارهای اداری مربوط به ازدواج خود به ساختمان کنسولگری عربستان در استانبول مراجعه کرد و از آن زمان اطلاعی از او در دست نیست.کنسول سعودی در استانبول که تاکنون نتوانسته است پاسخ مناسبی به افکار عمومی ارائه کند، ادعا کرده که دوربین‌های این ساختمان در روز وقوع حادثه خاموش بوده است.منابع غیررسمی به رسانه‌های ترکیه گفته‌اند که وی از سوی 15 ماموری که در روز و ساعت حضور او در کنسولگری، از عربستان به استانبول سفر کرده بودند، به قتل رسیده است.روزنامه واشنگتن پست روز جمعه در گزارشی به نقل از منابع خبری خود نوشته بود که دولت ترکیه، مستندات صوتی و تصویری در اختیار دارد که ثابت می‌کند خاشقچی شکنجه شده و سپس به قتل رسیده است.به گفته این روزنامه، آنکارا این اطلاعات را با دولت آمریکا در میان گذاشته اما کاخ سفید تاکنون واکنشی به آن نشان نداده است.روز چهارشنبه 22 سناتور آمریکایی در نامه‌ای به «دونالد ترامپ» رئیس جمهوری آمریکا خواستار تحقیق درخصوص خاشقچی و تحریم احتمالی عربستان سعودی شده بودند.با این وجود، ترامپ در گفت وگوهای مطبوعاتی خود از آن زمان اشاره‌های متعددی به روابط تجاری با ریاض داشته و به عقیده کارشناسان، بعید است قصد محکومیت این جنایت احتمالی را داشته باشد.شبد**1480**1379
      
      