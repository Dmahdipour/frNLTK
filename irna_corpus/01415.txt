{"onTitr":"","titr":" فرماندهان نیروهای نظامی آستارا با خانواده شهدا دیدار کردند","describe":" آستارا - ایرنا - فرماندهان و جمعی از کارکنان نیروی انتظامی و هنگ مرزی آستارا به مناسبت هفته گرامیداشت ناجا، به دیدار 2 خانواده شهید نیروی انتظامی در این شهرستان رفتند.", "text":"به گزارش روز پنچشنبه ایرنا، فرمانده نیروی انتظامی آستارا در دیدار با خانواده  شهیدان داریوش نیاز پور و اصغر مکانی، شهادت را مظهر قدرت و تبلور ارزش‌های اسلامی در جامعه  و قدردانی از رشادت های جوانان غیور ایران را  افتخار بزرگی برای مردم و مسئولان عنوان کرد.سرهنگ محمد نمازی با اشاره به اینکه دیدار با خانواده شهدا انگیزه خدمت در مسئولان کشور را افزایش می‌دهد، افزود: شهدا الگوی واقعی استقامت در حفظ ارزش های اسلامی هستند و با جانفشانی در راه اعتلای امنیت کشور جان خود را خالصانه تقدیم کردند.وی آشنایی نسل جوان با ارزش‌های دفاع مقدس را از نیازهای اصلی جامعه دانست و اضافه کرد: توان نظامی و وحدت مردم از عوامل بازدارنده توطئه های دشمن است و دستگاه های متولی باید بستر انس جوانان با روحیه ایثار و ارزش‌ها را فراهم کنند.فرمانده هنگ مرزی آستارا نیز در این دیدارها گفت: مرزبانان با همکاری مرزنشینان این شهرستان در نقطه صفر مرزی به پاسداری از ارزش های انقلاب و خون پاک شهدا برخاسته اند و این امر را افتخاری بزرگ می دانند.سرهنگ نوذر مرادی افزود: شهیدان و ایثارگران با عشق به فرهنگ عاشورا در جبهه ها حضور یافتند و ‏با ایمان و اخلاص واقعی، افتخارات بزرگی را به ارمغان آوردند.وی بیان کرد: پدران و مادران شهدا با تربیت فرزندان غیور، کار بزرگ و ماندگاری را انجام دادند و خانواده معظم شهدا الگوی بی نظیری برای ملت ایران اسلامی هستند.در پایان این دیدارها با اهدای لوح تقدیر و هدایایی به والدین شهدا، یاد و خاطره فرزندانشان گرامی داشته شد.** مرزبانان آستارا خون اهدا کردندسرهنگ مرادی فرمانده هنگ مرزی آستارا  نیز در مصاحبه با خبرنگار ایرنا گفت: 30 نفر از مرزبانان هنگ مرزی این شهرستان با حضور در پایگاه انتقال خون، 30 واحد خون برای رفع نیاز بیماران اهدا کردند.وی با اشاره به اینکه اهدای خون باعث ارتقای سطح سلامت و بهداشت جامعه می شود، افزود: امنیت و سلامت دو مقوله مهم است و با مشارکت و همدلی همگان به دست می آید.وی یادآور شد: نیروهای مرزبانی علاوه بر انجام وظیفه اصلی خود در حفاظت از مرزها، هرگز از اقدامات فرهنگی جهت اعتلای سلامت و بهداشت جامعه غافل نشده اند.مردم آستارا در نیمه نخست امسال یکهزار و 704 واحد خون اهدا کردند و این رقم نسبت به مدت مشابه سال قبل، 16 درصد افزایش یافت.13 تا 19 مهرماه هفته نیروی انتظامی است.شهرستان آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده و 166 شهید را به نظام جمهوری اسلامی تقدیم کرده است که  16 تن از آنها شهدای ناجا هستند.7105 / 7124 / 6030            "}