{"onTitr":"","titr":" اقتدار و توانمندی سرمایه پلیس است","describe":" ساوه - ایرنا - امام جمعه ساوه گفت: نیروهای انتظامی در برقراری امنیت پایدار عملکرد خوبی دارند و اقتدار و توانمندی سرمایه پلیس در ایران است.", "text":"به گزارش ایرنا،‌ حجت الاسلام «سید ابراهیم حسینی» روز دوشنبه در آیین صبحگاه مشترک که به مناسبت هفته نیروی انتظامی در مقر پلیس راهور ساوه،‌ اظهار داشت: نیروی انتظامی با وجود برخی محدودیت ها و کمبودها همواره در تامین امنیت کشور تلاش مجدانه ای داشته است.وی اظهار داشت: نیروهای انتظامی در تقویت همراهی مردم در ماموریت های خود می درخشند و می توانند هنجارشکنی و عوامل تهدید را ناکام بگذارند.امام جمعه شهرستان ساوه خاطرنشان کرد: هیچ کس نباید اقتدار ناجا را خدشه دار کند و هر گونه تلاش و سخنی در این راستا خیانت تلقی می شود زیرا نیروهای نظامی و انتظامی مظهر اقتدار نظام جمهوری اسلامی هستند.حجت الاسلام حسینی ادامه داد:  پلیس باید دارای شاخص هایی چون امانتداری، پاکدستی و پاکدامنی باشد زیرا مسئولیت حفاطت از جان و مال مردم به آن واگذار شده  و مردم نیز باید اعتماد کامل به پلیس داشته باشند و در سایه این اقتدار احساس امنیت کامل کنند.فرمانده نیروی انتظامی شهرستان ساوه نیز در این گفت: امنیت درجامعه پویا زیرساخت مهمی محسوب می شود و مسیر بالندگی و توسعه از آن می گذرد.سرهنگ «پرویز اسدی» افزود: مردم از ارکان با ارزش در ایجاد و توسعه امنیت هستند و نیروی انتظامی با همه توان از همراهی مردمی در ماموریت ها استقبال می کند.وی گفت:  دشمنان نظام اسلامی می کوشند که بر طبل ناامنی و بی نظمی بکوبند و به نارضایتی در جامعه دامن بزنند و نیروی انتظامی با همه توان در صحنه است و توطئه های دشمن را خنثی می کند.فرمانده نیروی انتظامی شهرستان ساوه گفت:‌ برخورد قانونی با هنجار شکنان و دفاع از مظلوم در راستای تحقق منویات مقام معظم رهبری با هدف ممانعت از ناامنی در جامعه از اولویت های نیروی انتظامی است.سرهنگ اسدی همچنین امنیت شهرستان ساوه را مطلوب ارزیابی کرد و گفت:  عوامل ناجا در این شهرستان برای خدمت به شهروندان در همه ساعات شبانه روز آمادگی دارند.در این آیین از برگزیده های پلیس،‌ جانبازان،‌ بازنشستگان و خانواده های شهیدان نیروی انتظامی تقدیر شد.ساوه دومین شهر پرجمعیت استان مرکزی است که در حوزه صنعت شهرت زیادی دارد.6539/6013/            "}