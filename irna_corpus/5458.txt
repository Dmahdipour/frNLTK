{"onTitr":"","titr":" امنیت بستر ساز و ضامن فعالیت های اقتصادی است","describe":" قزوین - ایرنا - جانشین فرمانده انتظامی استان قزوین گفت: امنیت بسترساز و ضامن همه فعالیت ها در جامعه از جمله در حوزه های اقتصادی و تجاری است.", "text":"به گزارش ایرنا به نقل از مرکز اطلاع رسانی فرماندهی انتظامی استان قزوین، سرهنگ مهدی حاجیان روز یکشنبه در گردهمایی مدیران شرکت های مراقبتی و حفاظتی و مسئولان حراست واحدهای اقتصادی و تجاری افزود: اگر جامعه فاقد امنیت باشد همه فعالیت شهروندان تحت تاثیر این موضوع قرار گرفته و تمامی کارها با اخلال روبرو می شود.وی ادامه داد: این موضوع بیانگر حساسیت و اهمیت بالای کار پلیس و فعالان عرصه های مراقبتی و حفاظتی است.این مسئول انتظامی افزود: از نظر ما جایگاه شغلی نگهبانان از بسیاری از مشاغل بالاتر است چرا که آنها حافظ مال و جان انسان ها هستند و باید اذعان کرد این افراد نیز پلیس هستند هرچه که لباس پلیس برتن ندارند.سرهنگ حاجیان، درستکاری و امانتداری، شهامت و شجاعت و نظم و انضباط کاری را سه شاخصه مهم کاری نگهبانان عنوان کرد و گفت: هرنگهبان برای موفقیت در کار خود باید اشراف اطلاعاتی مناسبی را به حوزه استحفاظی کارش داشته باشد و تهدیدها و آسیب های محیط خود را بشناسد.جانشین فرمانده انتظامی استان قزوین اظهار داشت: ما به دنبال ارتقای تعامل و همکاری با موسسه های حفاظتی هستیم تا از برآیند آن شاهد افزایش ضریب امنیت جامعه باشیم.3013            "}