{"onTitr":"","titr":" فراگیری نهضت سواد رسانه‌ای نیاز شهروندان هوشمند است","describe":" تهران- ایرنا- قائم مقام انجمن سواد رسانه‌ای معتقد است: فهم ضرورت و برنامه ریزی جهت فراگیری نهضت سواد رسانه‌ای و تربیت شهروندان هوشمند در عصر رسانه، نیاز جدی این حوزه است؛ نیازی که باید در سیاستگذاری‌های کلان به عنوان مقوله‌ای جدی مورد توجه قرار گیرد.", "text":"به گزارش خبرنگار فرهنگی ایرنا از مرکز فناوری اطلاعات و رسانه‌های دیجیتال وزارت ارشاد، معصومه نصیری، سواد رسانه‌ای را مهارتی مورد نیاز برای همه آحاد یک جامعه دانست و اظهار داشت: وقتی در عصر رسانه و انفجار اطلاعات زندگی می‌کنیم اگر مهارت‌های زیست در این فضای چند وجهی را نداشته باشیم، متحمل زحماتی می‌شویم که می‌تواند تبعات خاص خود را برای تک تک مخاطبان داشته باشد. وی با تاکید بر اینکه سواد رسانه‌ای ما را به شهروندان هوشمند و صاحب تفکر در برابر هجمه بی‌امان پیام‌های رسانه‌ای تبدیل می‌کند، اضافه کرد: امروز رسانه در دستان تمام مخاطبان و نزدیک‌ترین پدیده به آنهاست.به گفته وی این نزدیکی می‌تواند در صورت نداشتن شناخت دقیق از رسانه مساله‌ساز شود چرا که در سواد رسانه‌ای به مخاطب می‌گوییم او چطور می‌تواند رسانه را مدیریت کند و اجازه ندهد رسانه او را مدیریت کند، با این توضیح سواد رسانه‌ای نیاز همه اقشار جامعه است و اینکه آن را مختص به گروهی خاص کنیم، اشتباه بزرگی است.قائم مقام انجمن سواد رسانه‌ای با اشاره به آسیب‌های نداشتن سواد بهره بردن از رسانه‌ها خصوصا در فضای مجازی، تاکید کرد: همانطور که برای رانندگی باید مهارت آن را داشت و بعد رانندگی کرد، در زمینه رسانه (همه انواع رسانه) باید مهارت استفاده از ابزار را داشت وگرنه احتمالا هر نوع تصادف و خسارتی در جاده‌های تو در توی رسانه‌ای وجود دارد و اگر سواد بهره بردن از رسانه‌ها را نداشته باشیم، بازیچه رسانه شده و تغییرات اساسی در سبک زندگی و رفتارمان رخ خواهد داد. نصیری ادامه داد: مجهز نبودن به دانش و مهارت سواد رسانه‌ای باعث سرریز اطلاعات می‌شود و مسمومیت اطلاعاتی نیز رخ خواهد داد لذا بدون سواد رسانه‌ای ما به معتادان تکنولوژی تبدیل می‌شویم و در نهایت برده آن، اکنون نوع جدیدی از بردگی با عنوان بردگی مدرن ایجاد شده است که رسانه، برده‌دار است و مخاطب بدون دانش و مهارت، برده‌ای است که خود نیز احساس بردگی نکرده و با رضایت در خدمت برده‌دار قرار می‌گیرد.این مدرس دانشگاه تصریح کرد: متاسفانه اکنون خلأ نبود سواد رسانه‌ای و تبعاتی که می‌تواند داشته باشد، حس شده اما تنها در حد حرف و سخنرانی باقی مانده است و ما باید برای فراگیری این نهضت در کشور به عزم و خواست ملی در لایه‌های مختلف جامعه برسیم. وی تاکید کرد: تنها یک برنامه و دو سخنرانی و چند کتاب نمی‌تواند به فراگیر شدن این دانش و مهارت کمک کند بلکه فهم ضرورت و برنامه‌ریزی جهت فراگیری نهضت سواد رسانه‌ای و تربیت شهروندان هوشمند در عصر رسانه، نیاز جدی این حوزه است.نصیری تاکید کرد: اینکه تصور کنیم این تنها مردم هستند که باید سواد مواجهه با رسانه را داشته باشند اشتباهی بزرگ است، نیاز به داشتن سواد رسانه‌ای در مسئولان نیز به شدت احساس می‌شود چرا که برای مدیریت در عصر رسانه باید ویژگی‌های این عصر را هم دانست و با روش سنتی در دنیای شیشه‌ای مدیریت نکرد.قائم مقام انجمن سواد رسانه‌ای ایران اظهار کرد: در حوزه رسانه و ابزارهای نوین دیجیتال ما باید نگاهی به آینده نیز داشته باشیم و آینده‌پژوهی، نیاز فوری و جدی این حوزه است؛ آینده‌ای که در آن تحولات شگرفی در حوزه ارتباطات و رسانه رخ خواهد داد.وی یادآور شد: انجمن سواد رسانه‌ای، کارگروه آینده‌پژوهی دارد که در این بخش مطالعات و پژوهش‌های لازم در این زمینه انجام می‌شود تا بتوان در آینده بر اساس اقتضائات و ضرورت‌ها، سیاستگذاری مناسب داشت.** دومین همایش سواد رسانه‌ای در یک نگاهبه گزارش ایرنا، دومین همایش سواد رسانه‌ای با موضوع خانواده به عنوان نهاد بنیادین اجتماعی با هدف تبیین نقش و جایگاه مهم خانواده در عصر اطلاعات و جامعه شبکه‌ای با تاکید بر رویکرد های آموزشی، شناختی و تربیتی در دو بخش علمی - پژوهشی و تجربی - کاربردی برگزار می‌شود.موضوعات و محورهای بخش علمی - پژوهشی این همایش، توانمندسازی، سبک زندگی، آموزش و دین و اخلاق و موضوعات و محورهای بخش تجربی - کاربردی همایش، تجربه نگاری‌های حوزه سواد رسانه‌ای و اطلاعاتی بر اساس موضوعات و محورهای بخش علمی - پژوهشی، تولیدات رسانه‌ای (مستند، فیلم کوتاه، انیمیشن، بازی‌های رایانه ای و ...) در حوزه سواد رسانه‌ای و اطلاعاتی و تولیدات هنری (پوستر، اینفوگرافی و ...) در حوزه سواد رسانه‌ای و اطلاعاتی است.دومین همایش بین المللی سواد رسانه‌ای و اطلاعاتی 12 تا 14 آبان ماه امسال همزمان با هفته فرهنگ عمومی به میزبانی وزارت فرهنگ و ارشاد اسلامی برگزار خواهد شد.تمامی مقالات برتر همراه با جمع بندی تجارب به دست آمده در حوره سواد رسانه‌ای و اطلاعاتی به همت انجمن سواد رسانه‌ای در قالب یک کتاب منتشر شده است.فراهنگ ** 1355** 1055            "}