{"onTitr":" حقوقدان کانادایی:    ","titr":" واکنش واشنگتن به رای دیوان لاهه؛ یاغی گری آمریکا را نشان داد","describe":" نیویورک – ایرنا – استاد حقوق بین الملل دانشگاه 'لیکهد' کانادا، اتفاق آرای قضات دیوان بین المللی دادگستری را به نفع ایران ، یک حکم استثنایی و ابزاری قدرتمند برای زیر سوال بردن تحریم های غیرقانونی آمریکا دانست و گفت: واکنش واشنگتن به این رای یاغی بودن آمریکا را نشان داد.", "text":"'راین آلفورد' استاد دانشکده حقوق 'بورا لاسکین' دانشگاه لیکهد در گفت و گو با ایرنا، حکم دیوان بین المللی دادگستری درباره شکایت ایران از آمریکا را از منظر حقوقی و سیاسی «بسیار قابل توجه» دانست و افزود: این رای با اجماع قضات این دیوان در مورد درخواست اولیه ایران صادر می شود که یک رویداد استثنایی است. این نشان دهنده بنیان قوی شکایتی است که ایران به دیوان بین المللی لاهه ارائه کرده است. وی تصریح کرد: به طور مشخص، دادگاه به طور قاطع ادعای واشنگتن مبنی بر عدم صلاحیت رسیدگی به سیاست های ایالات متحده را رد کرد. این یک نکته بسیار اساسی است اگر به ویژه توجه کنیم که ایالات متحده همچنان در برابر احکام دادگاه بین المللی مقاومت به خرج می دهد.این حقوقدان کانادایی ادامه داد: دادگاه لاهه پس از اینکه اشکال اساسی زیر سوال بردن صلاحیتش توسط آمریکا را رد کرد، استدلال های بعدی ایالات متحده را نیز رد کرده است که مدعی شده بود به دلیل وجود شواهد قاطع، حکم این دادگاه بی ربط خواهد بود.  آلفورد با رد ادعای وزیر خارجه آمریکا مبنی بر مستثنی بودن تحریم های آمریکا بر کالاهای اساسی اضافه کرد: این ادعا نادرست است. اکنون  که یک نهاد بین المللی  بی طرف با صدور حکم خود ایالات متحده را به اجرای آن ملزم کرده است، آمریکا دیگر نمی تواند استدلال کند که می تواند به تنهایی قاضی باشد و تعیین کند که چه کالاهایی شامل موارد انسان دوستانه خواهد بود یا نه و چگونه باید آنها در چهارچوب رژیم تحریم ها در اختیار ایران قرار داده شود. وی تاکید کرد: بدون این حکم قانونی، ایالات متحده و متحدان آن آزادانه می توانستند درباره موارد استثناهای بشردوستانه تصمیم گرفته و در عمل این استثناها را بی تاثیر کنند. عملکرد سرخود آنها در محاصره دریایی یمن قابل توجه است که با برقرار کردن یک رژیم به اصطلاح بازرسی به طوری عمل می کنند که حداقل کمک غذایی به مردمی برسد که با گرسنگی شدید در داخل یمن روبرو هستند.** آمریکا نشان داد یاغی استاستاد دانشگاه لیکهد درباره چگونگی تاثیر حکم دادگاه لاهه بر سیاست های واشنگتن تصریح کرد: متاسفانه، حکم دادگاه لاهه - با وجود الزام آور بودن آن - نمی تواند  ایالات متحده را وادار کند به آن تن بدهد؛ مگر آنکه واشنگتن خود به آن گردن نهد. آلفورد خاطرنشان کرد: آن چیزی که دوباره روشن شد این است که ایالات متحده یاغی بودن خود را در سطح جهان به نمایش گذاشت. سخنان پمپئو و نادیده گرفتن احکام دادگاه بین المللی به جهان نشان می دهد که این ایالات متحده است که به طور مداوم به عنوان یک قانون شکن بین المللی عمل می کند. وی تاکید کرد: مواضع پمپئو و همین طور جان بولتون به خصوص تهدیدهای شگفت آور وی علیه دادگاه ها و دادستان های دادگاه بین المللی کیفری (پس از تصمیم آن برای بررسی جنایات جنگی ایالات متحده در افغانستان)  نشان می دهد که ایالات متحده خود را بالاتر از قانون می بیند.این حقوقدان بین المللی اضافه کرد: پمپئو و بولتون بارها اعلام کرده اند که ایالات متحده آزاد است که 'منافع ملی' خود را هر طور می خواهد پیش ببرد، ولو اینکه در مخالفت با قوانین بین المللی باشند. این در حالی است که نیکی هیلی سفیر ایالات متحده در سازمان ملل متحد، می کوشد از همین ابزارهای عدالت بین المللی علیه دیگر کشورها استفاده کند. آلفورد با بیان اینکه این مواضع و اقدامات برای کسانی که سیاست های آمریکا را می شناسند عجیب نیست، گفت: ایالات متحده در سال 2002 طرحی را تصویب کرد که تضمین می کند این کشور حق دارد برای نجات هر سرباز آمریکایی که توسط دادگاه بین المللی جنایی در لاهه  محاکمه می شود به هلند حمله کند. این طرح به قانون حفاظت از اعضای سرویس های آمریکایی یا قانون تهاجم به لاهه معروف است.وی واکنش افکار عمومی  و جامعه بین الملل را بزرگترین عامل اجبار آمریکا به گردن نهادن به احکام دادگاه بین المللی دانست و افزود: خشم جمعی جهانی تنها راه تحمیل ایالات متحده به پیروی از قوانین بین المللی است. پس از آنکه دادگاه بین المللی لاهه در سال 1986 آمریکا را به دلیل مداخله در  نیکاراگوئه محکوم کرد، ایالات متحده از پذیرش دستور دادگاه خودداری کرد و در ابتدا ابه فعالیت تغییر رژیم در ان کشور ادامه داد. این حقوقدان کانادایی ادامه داد: زمانی که شواهدی کشف شد که ایالات متحده برای پیشبرد طرح خود غیرنظامیان بسیاری را کشته است، فشار افکار عمومی هم در خارج و در داخل ایالات متحده سرانجام منجر به یک واکنش شدید علیه واشنگتن شد.آلفورد که نویسنده کتاب 'دولت وضعیت همیشگی اضطراری: سقوط قانون حاکمیت در ایالات متحده' است تاکید کرد: تعداد بی شمار نقض آشکار قوانین بین الملل و نهادهای جهانی به مرور اعتبار ایالات متحده را در سراسر جهان کاهش می دهد. این روند به همراه حکم دادگاه بین المللی، موضع ایران را در هر دو سازمان تجارت جهانی و دادگاه افکار عمومی تقویت می کند که به طور غیرقانونی مورد هجمه و  جنگ اقتصادی قرار گرفته است.قضات دیوان لاهه چهارشنبه گذشته به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی،بشردوستانه و هوایی آمریکا علیه ایران دادند.دیوان در حکم موقت خود رای داد که آمریکا باید طبق معاهده مودت سال 1955 تمامی موانع ناشی از تحریم های 15مرداد در مورد صدور دارو، وسایل پزشکی، مواد غذایی و هواپیما و قطعات آن و بازرسی های مربوطه به ایران را برداشته و تضمین دهد تا تراکنش های مالی مربوط به این رای امکانپذیر باشد.اروپام**م.ع**1429 ** 1546            "}