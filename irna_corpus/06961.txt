{"onTitr":"","titr":" نامه جامعه مدرسین حوزه علمیه قم به رئیس مجلس در خصوص FATF","describe":" قم - ایرنا- آیت الله محمد یزدی رئیس جامعه مدرسین حوزه علمیه قم روز شنبه درنامه ای به رئیس و نمایندگان مجلس شورای اسلامی از آنان خواست درخصوص کنوانسیون  FATF ، اقدامی در مجلس صورت نگیرد که به زیان کشور و نظام جمهوری اسلامی باشد.", "text":"به گزارش ایرنا ازپایگاه اطلاع رسانی جامعه مدرسین حوزه علمیه قم؛این جامعه دراین رابطه آورده است: در پی قرار گرفتن لایحه «الحاق ایران به کنوانسیون مقابله با تامین مالی تروریسم (FATF) » در دستور کار روز یکشنبه مورخ 1397/07/15  مجلس شورای اسلامی؛ جامعه مدرسین حوزه علمیه قم طی نامه ای از رئیس و نمایندگان خانه ملت خواست، ضمن توجه به رهنمودهای مقام معظم رهبری«مدظله العالی» و سایر مراجع عظام تقلید«دامت برکاتهم» مراقبت کنند کاری به زیان مملکت و نظام حاکمیت جمهوری اسلامی در مجلس به تصویب نرسد.متن این نامه که به امضای ریاست شورای عالی جامعه مدرسین حوزه رسیده است بدین شرح است:جناب آقای دکتر علی لاریجانی «دام عزه» ،رئیس محترم مجلس شورای اسلامی ،نمایندگان محترم مجلس شورای اسلامی «دام توفیقاته» ،با توجه به رهنمودها و تذکرات مقام معظم رهبری و سایر مراجع عظام تقلید قم و نگرانی های اعضای محترم جامعه مدرسین که غیر از جلسه حضوری که داشتیم یک جلسه کامل دیگر با یادآوری آثار مثبت و منفی آنچه در دستور کار روز یکشنبه پانزدهم مهر 97 قرار دارد، متذکر می ‌شویم کاری نشود که ضمن مخالفت با مقامات ذکر شده به زیان مملکت ونظام حاکمیت جمهوری اسلامی و در تاریخ کشور نقطه ضعف مجلس به حساب آید./8138/ 6133/            "}