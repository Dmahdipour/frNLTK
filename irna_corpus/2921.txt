{"onTitr":"","titr":" شهرداری ها حق قطع برق مشترکان به دلیل بدهی را ندارند","describe":" کرمانشاه - ایرنا - مسئول روابط عمومی شرکت توزیع نیروی برق استان کرمانشاه گفت: شهرداری ها نمی توانند بدون اجازه دادگاه و شرکت توزیع نیروی برق اقدام به قطع برق مشترکان به دلیل بدهی به شهرداری کنند.", "text":"افشین محلوجی روز سه شنبه در گفت و گو با ایرنا، هرگونه قطع برق واحدهای مسکونی به دلیل عدم پرداخت عوارض شهرداری را تکذیب کرد. او در ادامه افزود: سال گذشته طی استعلامی که از دادگستری استان برای قطع برق مشترکان بدهکار به شهرداری شد، دادگستری مجوز و حق چنین کاری را به شرکت توزیع نیروی برق و شهرداری نداد، بنابراین هرگونه قطعی برق مشترکان به دلیل بدهی به شهرداری غیرقانونی است. مدیر روابط عمومی شرکت توزیع نیروی برق کرمانشاه همچنین اظهار داشت: شهردارانی که بدون اجازه شرکت برق اقدام به قطع برق مشترکان کنند از آنها شکایت می شود و مورد پیگرد قانونی قرار خواهند گرفت.استان کرمانشاه با 2 میلیون نفر جمعیت 625 هزار مشترک خانگی دارد.3209/8066            "}