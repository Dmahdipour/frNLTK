{"onTitr":"","titr":" واشنگتن درباره کاهش ارزش ارز رقابتی به پکن هشدار داد","describe":" تهران - ایرنا - همزمان با ادامه جنگ تجاری چین و آمریکا، وزیر خزانه داری دولت دونالد ترامپ، به چین درباره تلاش برای کاهش ارزش ارز رقابتی هشدار داد.", "text":"به گزارش روز چهارشنبه ایرنا به نقل از آسیا نیوز استیون منوچین وزیر خزانه داری آمریکا پیش از شرکت در نشست صندق بین المللی پول، بانک جهانی و گروه 20 در بالی به فایننشال تایمز گفت: عوامل متعددی از جمله مسائل اقتصادی پکن، در سقوط ارزش یوآن (واحد پول چین) دخیل است، با نگاهی به مسائل تجاری، شکی نیست که به دنبال اطمینان از عدم کاهش ارزش ارز رقابتی از سوی چین هستیم.دونالد ترامپ رئیس جمهور آمریکا به دفعات، چین را متهم به دستکاری و کاهش ارزش ارز رقابتی در جهت پیش برد اهدافش در جنگ تجاری با آمریکا کرده است.به نوشته آسیا نیوز  طی هفته های اخیر ارزش پول چین به صورت مداوم در حال سقوط بوده است؛ به طوری که یوآن در طول 6 ماه گذشته 9 درصد کاهش در برابر دلار را تجربه کرده است. این درحالی است که  با افزایش نرخ بهره در سال جاری، دلار آمریکا چهار درصد افزایش یافته است.به نوشته این تارنما، اواخر ماه آگوست (شهریور) قرار بود چین و آمریکا مذاکره ای مبنی بر حل اختلافات تجاری دو کشور در واشنگتن داشته باشند، اما پس از اعمال تعرفه 200 میلیارد دلاری بر کالاهای چینی توسط آمریکا، پکن این دیدار را لغو کرد. اما مقامات ایالات متحده اعلام کرده اند هنوز هم از آماده مذاکره با چین هستند.به گفته یکی از مقامات آمریکا: ما دیدگاه خود را برای چین روشن ساخته ایم، اگر این کشور آماده مذاکره درباره اصلاح مسائل تجاری و گفت و گو درباره مسائل ساختاری روابط دو کشور باشد ما نیز بر سر میز مذاکره خواهیم رفت.**آساق**9470**1663**            "}