{"onTitr":"","titr":" 300 تن سیب از باغداران کهگیلویه وبویراحمد خریداری شد","describe":" یاسوج - ایرنا - مدیرکل اداره تعاون روستای کهگیلویه وبویراحمد گفت: 300 تن سیب از باغداران این استان با هدف تنظیم بازار شب عید آینده خریداری شد.", "text":"منوچهر محمدی روز دوشنبه در گفت وگو با خبرنگار ایرنا اظهار داشت: در راستای سیاست های دولت تدبیر و امید، اجرای طرح تنظیم میوه شب عید و ذخیره میوه این نهاد شروع به خرید سیب از باغداران کرده است .وی حمایت از تولید کنندگان و بهره برداران بخش کشاورزی و تامین میوه شب عید با قیمت و کیفیت مناسب در استان را از مهمترین مزایای این طرح ذکر کرد.محمدی اضافه کرد: قیمت محصول سیب به صورت توافقی و با توجه به کیفیت محصول تعیین خواهد بود.وی افزود: کهگیلویه و بویراحمد با هفت هزار هکتار باغ سیب پنجمین تولید کننده سیب کشور است که سالانه 100 هزار تن سیب به بازار عرضه می‌کند.محمدی اظهار کرد: بیشترین سطح باغ های سیب به ترتیب در شهرستان‌های بویراحمد و دنا قرار دارد.وی اضافه کرد: بیش از 90 درصد محصول سیب استان به‌وسیله بخش خصوصی به خارج از استان صادر می‌شود.مساحت باغ های این استان 43 هزار و 402 هکتار است که 30 هزار و 469 هکتار بارور و مابقی در مرحله نهال هستند.سال گذشته بیش از 252 هزار و 600 تن انواع محصولات باغی در کهگیلویه و بویراحمد برداشت شد. 7531/1662            "}