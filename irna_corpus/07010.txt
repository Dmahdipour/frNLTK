{"onTitr":" رییس شبکه بهداشت و درمان:    ","titr":" سالانه 9 هزار سونوگرافی رایگان در قشم انجام می شود","describe":" قشم - ایرنا - رییس شبکه بهداشت درمان قشم گفت: سالانه 9 هزار سونوگرافی رایگان برای مادران باردار در این شهرستان انجام می شود و در نوبت دوم نیز 50 درصد تخفیف در نظر گرفته می شود.", "text":"به گزارش ایرنا، حمیدرضا بهزادی عصر شنبه در اولین نشست مجمع سلامت شهرستان قشم افزود: با توجه به فرهنگ مردم این جزیره از سه رادیولوژیست بانو استفاده می شود و هر مادر باردار حداقل 2 بار سونوگرافی می شود. وی افزود: از سال 1392 که طرح تحول سلامت رخ داد، خدمات حوزه بهداشت و درمان قشم ارتقای چشمگیری داشت که سونوگپرافی رایگان از جمله آنان است.رییس شبکه بهداشت و درمان قشم ادامه داد: همچنین با کمک خیران آمبولانس دریایی که یک ای.سی یو. (ICU) متحرک است، تهیه شد. وی تصریح کرد: علاوه بر آن اورژانس های شهرستان قشم از سه مرکز به هفت مرکز افزایش یافت و آزمایشگاه های شهرستان تا سطح بیمارستان های درجه 2 ارتقا پیدا کردند.** قشم رتبه اول دندانپزشکی روستایی کشوربهزادی افزود: مرکزهای بهداشت روستایی فعال شد و هم اکنون قشم رتبه نخست دندان پزشکی روستایی را دارد و در بیمارستان نیز دندان پزشکان باب حداقل هزینه و بهترین مواد به درمان مردم مشغول هستند.به گفته وی، افزایش متخصصان شهرستان قشم از 21 نفر به 35 نفر در رشته های متنوع از جمله جراح مغز و اعصاب و فوق تخصص پیوند قرنیه از دیگر خدمات در چارچوب طرح تحول سلامت است.** برای رفع مشکلات سلامت همراهی مردم و دستگاه ها نیاز استرییس شبکه بهداشت و درمان قشم گفت: با وجود اقدامات انجام شده، مشکل سلامت در این شهرستان برطرف نشده است، چرا که بهداشت و درمان در صورتی که همه توان خود را صرف کند، می تواند 25 درصد از مشکلات حوزه بهداشت را حل کند.وی افزود: 75 درصد از مشکلات سلامت به مردم و دستگاه های دیگر مربوط می شود که باید با متخصصان همگام شوند تا با افزایش آگاهی در حوزه پیشگیری بتوان فعالیت های مهمی انجام داد.بهزادی ادامه داد: باید با استفاده از ظرفیت های مختلف مانند آموزش و پرورش، خیران، روحانیان و رسانه ها، فعالیت در حوزه سلامت از داخل خانه ها آغاز شود.** بیماری تالاسمی در قشم کنترل شدوی گفت: در گذشته نزدیک شهرستان قشم برای پیشگیری از تالاسمی به دلایل دینی با مشکل رو به رو بود که با ورود روحانیان به این مساله هم اکنون تالاسمی تحت کنترل درآمده است.رییس شبکه بهداشت قشم افزود: در حوزه آسیب های اجتماعی مانند اعتیاد، مصرف الکل، طلاق، خشونت خانوادگی نیز می توان از حضور روانشناسان و روحانیان استفاده کرد تا سلامت روانی جامعه تضمین شود.وی گفت: به زودی کانون سلامت محلات تشکیل می شود تا با کمک خیران مشکلات در حوزه سلامت از نزدیک پایش شود و بازخورد این پایش ها نیزمورد تجزیه و تحلیل قرار گیرد.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500            "}