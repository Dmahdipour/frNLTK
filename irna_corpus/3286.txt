{"onTitr":"","titr":" پنج هزار کودک در تربت حیدریه مشول غربالگری شنوایی هستند","describe":" تربت حیدریه - ایرنا - رئیس اداره بهزیستی تربت حیدریه گفت: پنج هزار کودک بین سه تا شش سال در این شهرستان در مرحله غربالگری شنوایی قرار دارند.", "text":"زهره اقبال نیا روز سه شنبه در مراسم آغاز اجرای طرح غربالگری شنوایی به مناسبت روز کودک و سلامت در یکی از مهدهای تربت حیدریه افزود: اجرای طرح مربوط به حوزه پیشگیری و در چارچوب برنامه های غربالگری شنوایی، تشخیص و مداخله بهنگام شنوایی نوزادان و شیرخواران، برنامه پیشگیری از تنبلی چشم، طرح مشاوره ژنتیک و برنامه آگاهسازی پیشگیری از معلولیتها صورت می گیرد. وی گفت: برنامه غربالگری شنوایی ویژه کودکان سه تا شش ساله است و سالی یکبار انجام می شود. در برنامه امسال پنج هزار کودک تحت معاینه قرار خواهند گرفت. در این چارچوب با استفاده از دستگاههای الکتروفیزیولوژیک کودکان مورد غربالگری قرار گرفته و افراد دارای اختلال شنوایی شناسایی و تحت درمان و بازتوانی قرار می گیرند.رئیس اداره بهزیستی تربت حیدریه افزود: این طرح به صورت آزمایشی فروردین و اردیبهشت امسال برای 605 کودک انجام شد. اجرای طرح برای کودکان مناطق روستایی و کمتر برخوردار نیز رایگان بوده اما برای کودکان ساکن شهر 150 هزار ریال هزینه در بردارد. وی از خانواده ها خواست با پرداخت این هزینه اندک معاینه ضمن آگاهی از وضعیت سلامت فرزند خود، با هزینه های به مراتب کمتر ناشی از اقدامات دیرهنگام متحمل هزینه های زیادتر درمان نشوند.مرکز شهرستان 225 هزار نفری تربت حیدریه در 150 کیلومتری جنوب غربی مشهد واقع است.1858            "}