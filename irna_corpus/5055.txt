{"onTitr":" رئیس بنیاد مسکن :    ","titr":" آمار مسکن واحدهای روستایی بهاباد از هفته آینده تهیه می شود","describe":" یزد - ایرنا - رئیس بنیاد مسکن انقلاب اسلامی بهاباد گفت: طرح آمارگیری مسکن روستایی در 30 روستای بالای 20 خانوار این شهرستان همزمان با سراسر کشور از شنبه هفته آینده 21 مهر ماه شروع می‌شود.", "text":"به گزارش ایرنا مجتبی رفیعیان روز دوشنبه در گفت‌وگو با خبرنگار ایرنا، با توجه به ویژگی‌های طرح همکاری مردم روستاها را با مأموران آمارگیری خواستار شد. به گفته وی طرح یادشده به مدت یک ماه در روستاهای هدف که جمعیت دائمی یا فصلی دارند، اجرا می‌شود. این طرح از سال 1382 هر پنج سال یک‌بار برای سنجش کمیت و کیفیت ساخت‌وسازهای روستایی اجرا می‌شود.رفیعیان در این گفت و گو بر لزوم همکاری اداره‌های شهرستان، دهیاران و شوراهای روستایی تأکید کرد. رئیس بنیاد مسکن بهاباد با اشاره به‌ضرورت تهیه اطلاعات از وضعیت و ویژگی مسکن روستایی اظهار داشت: با توجه به اهمیت و رسالت بنیاد مسکن وجود اطلاعات سبب بهره‌گیری و بهره‌وری مناسب می‌شود. مرکز شهرستان 20 هزارنفری بهاباد در فاصله 200 کیلومتری شرق شهر یزد قرار دارد . 9877/ 2047/            "}