{"onTitr":" بازی های پارآسیایی 2018؛    ","titr":" نشان طلای جودو نابینایان بر سینه نوری","describe":" جاکارتا- ایرنا- وحید نوری جودوکار نابینای وزن منهای 90 کیلو کشورمان با غلبه بر حریف ازبکستانی خود به مدال طلای بازی های پاراآسیایی 2018 جاکارتا دست یافت.", "text":"به گزارش روز چهارشنبه خبرنگار اعزامی ایرنا به جاکارتا، وحید نوری پیش از این بر حریفانی از امارات و ژاپن غلبه کرده بود و در نیمه نهایی با برتری برابر حریف مغول راهی فینال شد.او در فینال با نماینده عنوان دار ازبکستانی روبرو شد و در نهایت توانست با امتیاز ایپون بر او غلبه کند.با توجه به رقابت نزدیک ایران و ازبکستان در جدول مدال ها، کسب مدال طلا توسط نوری از اهمیت بسیار زیادی برخوردار بود. تا دقایق دیگر دیدارهای فینال اوزان منهای 100 و +100 برگزار خواهد شد که موسی نژاد و خیرالله زاده نماینده کشورمان یک پای فینال ها محسوب می شوند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی این مسابقات شده است.ورزشی **9118**9250**1584            "}