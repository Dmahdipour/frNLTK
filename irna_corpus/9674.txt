{"onTitr":"","titr":" ورود مسافر به خراسان رضوی افزایش یافت","describe":" مشهد- ایرنا- سخنگوی ستاد هماهنگی خدمات خراسان رضوی از ورود 30 میلیون و 424 هزار و 747 مسافر ظرف شش ماه نخست امسال به استان و رشد 5.7 درصد آن در مقایسه با مدت مشابه پارسال خبر داد.", "text":"مهدی فروزان روز چهارشنبه در گفت و گو با خبرنگار ایرنا افزود: ورود مسافر در نیمه نخست امسال به مشهد 5.3 درصد رشد داشت و به این ترتیب 20 میلیون و 139 هزار و 665 نفر از مجموع مسافران ورودی به خراسان رضویف به مشهد سفر کرده اند.وی میزان افزایش ورود مسافران به مشهد را در طول تابستان امسال نیز 5.7 درصد ذکر و بیان کرد: طی سه ماه تابستان امسال 11 میلیون 401 هزار و 991 نفر مسافر وارد مشهد شده اند.سخنگوی ستاد هماهنگی خدمات خراسان رضوی گفت: از مجموع مسافران ورودی به مشهد شش میلیون و 697 هزار و 664 نفر با خودروی شخصی به این شهر سفر کرده اند.وی ادامه داد: همچنین دو میلیون و  367 هزار و 104 نفر از طریق ناوگان جاده ای، یک میلیون و 361 هزار و 846 نفر با قطار و 975 هزار و 377 نفر با هواپیما وارد مشهد شده اند.استان 6.5 میلیون نفری خراسان رضوی پارسال نیز میزبان 31 میلیون نفر مسافر و گردشگر بود. 50 درصد واحدهای اقامتی رسمی کشور شامل 1100 واحد هتل، هتل آپارتمان و مهمانپذیر در خراسان رضوی فعالیت دارند.7496/1858            "}