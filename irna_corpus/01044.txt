{"onTitr":" فرمانده انتظامی رفسنجان:    ","titr":" شهدای مدافع حرم احیاگر فرهنگ ایثار هستند","describe":" کرمان - ایرنا - فرمانده انتظامی شهرستان رفسنجان با اشاره به اینکه شهادت مفهومی از افتخارات فرهنگ اسلامی است گفت: شهدای مدافع حرم احیاگر فرهنگ ایثار هستند و اوج فرهنگ شهادت با حضور مدافعان حرم در سوریه و عراق شکل گرفت.", "text":"به گزارش ایرنا، سرهنگ نصرالله عباسی روز پنجشنبه در آیین تجلیل از خانواده 28 شهید ناجای شهرستان رفسنجان افزود: فرهنگ شهادت در ایران از خرداد سال 42 آغاز شد و اوجش در سال 1357 مشهود بود و تاکنون نیز شهدای بسیاری در دفاع از میهن اسلامی در مرزها و نیز حفظ امنیت کشور تقدیم انقلاب شده است.وی تصریح کرد: فرهنگ ایثار و شهادت طلبی مدافعان حرم فضای کشور را بار دیگر عاشورایی و حسینی کرده است.فرمانده انتظامی شهرستان رفسنجان بیان کرد: دشمن از سال 42 تاکنون در راستای تحریف و بیهوده کردن این واقعه بزرگ تاریخی کوشش می کند و دست از این تلاشها بر نمی دارد لذا ترویج هیئت های عزاداری سکولار نمونه بارزی از این تلاشهاست.عباسی ادامه داد: آنها از هیئت های عزاداری اسلامی در هراسند و باید مواظب باشیم و از اشاعه فرهنگ خرافه توسط غربی ها غافل نشویم.وی خاطرنشان کرد: به گفته شهید آوینی، 'شاید جنگ خاتمه یافته باشد اما مبارزه هرگز پایان نیافته' لذا دشمن همچنان جنگ با ایران اسلامی را در سر می پروراند و می خواهد این نظام مقدس جمهوری اسلامی که نشات گرفته از آرمانهای ارزشمند دین مبین اسلام است براندازد.امام جمعه رفسنجان نیز گفت: تجارت و معامله با خدا زمانی سودمند است که در آخرت پیام خوب داشته باشد.حجت الاسلام عباس رمضانی پور بیان کرد: در سوره توبه آمده است خداوند خریدار و بنده فروشنده است و خداوند بهشت را به بنده واقعی اش در عالم آخرت تقدیم می کند.وی تصریح کرد: دنیا فانی است و دلبسته دنیا و پرستیدن دنیا مال آزادگان، شهدا و خدمتگذاران به نظام مقدس جمهوری اسلامی نیست.امام جمعه رفسنجان تصریح کرد: افراد در برخی کشورها در برابر تهاجم اسرائیل می ایستند و این یعنی انقلاب اسلامی به جهان صادر شده است.رفسنجان با 311 هزار نفر جمعیت در 110 کیلومتری کرمان قرار دارد.3029/7433            "}