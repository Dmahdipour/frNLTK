{"onTitr":"","titr":" وقوع سرقت در خراسان شمالی 32 درصد افزایش یافت","describe":" بجنورد- ایرنا- فرمانده انتظامی خراسان شمالی گفت: وقوع سرقت در این استان در نیمه نخست امسال به نسبت مدت مشابه پارسال 32 درصد رشد داشته است.", "text":"سردار علیرضا مظاهری روز شنبه در گفت و گو با خبرنگار ایرنا اظهار داشت: در نیمه نخست امسال سه هزار و 708 پرونده سرقت در استان رسیدگی شده که از این تعداد 2 هزار و 345 مورد کشف شده است.وی با بیان اینکه در این مدت یکهزار و 530 نفر سارق دستگیر شده اند، افزود: بیکاری، فقر، اعتیاد و مشکلات اقتصادی از عوامل افزایش میزان سرقت است.سردار مظاهری خاطرنشان کرد: امسال وقوع سرقت های بزرگ در استان کاهش یافته اما سرقت های خرد افزایش یافته است.وی گفت: امسال 10 طرح مبارزه با سرقت در قرارگاه مبارزه با سرقت استان اجرا شده و 17 باند از سارقان متلاشی شده اند. فرمانده انتظامی خراسان شمالی گفت: در نیمه نخست امسال هشت فقره قتل در استان کشف شده که پنج فقره قتل مربوط به امسال و سه فقره مربوط به سال های گذشته بوده است. وی با بیان اینکه جرائم خشن در استان 40 درصد کاهش داشته است، خاطرنشان کرد: در نیمه نخست امسال 557 مورد جعل و کلاهبرداری در استان به ثبت رسیده که 463 مورد کشف و  324 نفر دستگیر شده اند. سردار مظاهری گفت: امسال 10 طرح مبارزه با قاچاق کالا در استان اجرا شده که در این زمینه 657 نفر دستگیر شده اند و ارزش ریالی این پرونده ها بیش از 46 میلیارد و 910 میلیون ریال به ثبت رسیده است.وی افزود: با تشکیل 32 پرونده تخلفات اقتصادی، احتکار، فرار مالیاتی و پرداخت تسهیلات غیرمجاز بانکی در استان 41 نفر دستگیر شده اند که ارزش این پرونده ها بیش از 239 میلیارد و 637 میلیون ریال بوده است.فرمانده انتظامی خراسان شمالی گفت: در نیمه نخست امسال در مجموع، 9 هزار و 55 نفر متخلف در زمینه های مختلف دستگیر شده اند که هشت هزار و 454 نفر، معادل 93 درصد از دستگیرشدگان مرد و هفت درصد آنان، معادل 601 نفر، زن بوده اند.وی افزود: 6 هزار و 295 نفر از دستگیرشدگان، معادل 62 درصد از آنان در گروه 25 تا 39 سال بوده اند که 276 نفر، معادل سه درصد آنان دارای تحصیلات عالیه بوده و  988 نفر معادل 11 درصد از دستگیرشدگان بی سواد بودند.7185/5132            "}