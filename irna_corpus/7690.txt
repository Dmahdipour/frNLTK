{"onTitr":"","titr":" بازی های پاراآسیایی جاکارتا از امروز آغاز می شود","describe":" جاکارتا - ایرنا - بازی‌های پاراآسیایی 2018 جاکارتا از امروز (شنبه) به طور رسمی آغاز می‌شود و ورزشکاران به مصاف یکدیگر می روند.", "text":"به گزارش خبرنگار اعزامی ایرنا، کاروان ورزشی ایران متشکل از 13 رشته ورزشی در حالی مسابقات خود را از امروز به صورت رسمی آغاز می کند که در نخستین مسابقه این کاروان و در رشته تنیس روی میز، چهار ورزشکار  این رشته از ساعت 10:30 به مصاف حریفان خود می روند. در چارچوب رقابت های تنیس روی میز، مهدی معصومی با حریفی از کشور کامبوج مسابقه دارد و الهام چراغی با تنیس باز کره جنوبی رقابت خواهد کرد. از ساعت 11:30 به وقت محلی حسن جانفشان برابر حریف اندونزیایی خود قرار می گیرد و مجید عربی باید به مصاف ورزشکار چینی برود.در بخش ورزش های تیمی، تیم بسکتبال با ویلچر زنان ایران امروز نخستین دیدار خود را در برابر چین  برگزار می کند.بعدازظهر امروز نیز آیین گشایش سومین دوره بازی های آسیایی 2018 در ورزشگاه اصلی جاکارتا برگزار می شود.مسعود سلطانی فر وزیر ورزش و امور جوانان نیز صبح امروز برای حضور در مراسم افتتاحیه این بازی های وارد اندونزی شد.سومین دوره این بازی ها در روزهای 14 تا 21 مهر با حضور 2 هزار و 880 ورزشکار از 41 کشور در 18رشته ورزشی به میزبانی جاکارتا برگزار می شود.ورزشی **2052**2024**1597            "}