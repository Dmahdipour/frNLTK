{"onTitr":"","titr":" نیکی هیلی نیز جزو جنگ طلب هاست","describe":" روزسه‌شنبه خبر استعفای نیکی هیلی، سفیردایم آمریکا در سازمان ملل همه را غافلگیر کرد. استعفا در کابینه ترامپ به امری طبیعی تبدیل شده وحتی ترامپ گفته این موضوع از پیش میان او و نیکی هیلی مطرح شده بود.", "text":"ترامپ گفته امیدوار است خانم هیلی پس از این فراغت شغلی دوباره به کابینه او بازگردد و تاکید کرده که خانم هیلی حتی مختار به انتخاب پست دلخواهش خواهد بود. نیکی هیلی بعد از این خبر در کنار آقای ترامپ در کاخ‌سفید ایستاد و به خبرنگاران گفت بر خلاف شنیده‌ها در فضای رسانه‌های آمریکا، او قصد نامزد شدن برای پست ریاست جمهوری در سال 2020 را ندارد و به فعالیت سیاسی خود در قالب حمایت از آقای ترامپ ادامه خواهد داد.دونالد ترامپ گفته جانشین هیلی را طی دو، سه هفته آینده معرفی خواهد کرد. خانم هیلی کارش را به عنوان سفیر دایم آمریکا در سازمان ملل متحد از ماه ژانویه سال گذشته و همزمان با ورود دونالد ترامپ به کاخ سفید آغاز کرده بود.او پیش از آن فرماندار ایالت کارولینای جنوبی بود. دو هفته پیش و در جریان مجمع عمومی سازمان ملل متحد، هیلی در کنار دونالد ترامپ، ریاست جلسه ویژه شورای امنیت درباره سلاح‌های هسته‌ای را ریاست کرد؛جلسه‌ای که بسیاری آن را موجب انزوای ترامپ و دولت آمریکا دانستند چرا که به غیر از رییس‌جمهور آمریکا، همه اعضای حاضر در جلسه با حمایت از توافق هسته‌ای با ایران، خروج آمریکا از آن را نقد کردند.در همین راستا با عبدالرضا فرجی راد، سفیر پیشین ایران در نروژ، گفت‌ وگویی انجام داده‌ایم که در ادامه به آن می پردازیم:**به نظر شما دلیل استعفای نیکی هیلی چه بود؟ کسی با قطعیت نمی تواند بگوید نیکی هیلی به چه دلیل استعفا کرد اما حدس و گمان‌هایی است که بر اساس همین حدس و گمان‌ها دلایل استعفای او را می گویند.نیکی هیلی در اوج قدرت خود به عنوان سفیر در سازمان ملل استعفا می‌دهد و با توجه به اینکه در دولت ازمحبوبیت برخوردار بود و در راستای سیاست‌های ترامپ فعال بود حتما یک دلیل مهمی دارد که اورا به استعفا وادار کرد. شاید بتوان چند دلیل را برای آن برشمرد: اول اینکه انتخابات پارلمانی آمریکا را پیش رو داریم و افرادی در تحلیل‌ها می گویند که ممکن است علاوه بر حزب جمهوری‌خواه ،از دموکرات‌ها دو نفر بیشتر به پارلمان راه یابند و کنگره را ببرند.ممکن است با توجه به محبوبیتی که نیکی هیلی در دوره فرمانداری‌اش دارد، در منطقه خود فعالیت کند و بتواند نماینده آن منطقه را راهی پارلمان کند. درواقع می‌توان گفت یک نفر به جمهوری‌خواهان افزوده می‌شود و یک نفر از دموکرات‌ها کم می‌شود. این سخنرانی‌ها و تبلیغات، زمینه ای می شود برای آنکه نیکی هیلی خود را برای انتخابات ریاست جمهوری آماده کند؛ هرچند در نشست خبری تاکید کرد که برای انتخابات دو سال آینده کاندیدا نمی شوم اما آن‌ها بهتر شرایط داخلی آمریکا را ارزیابی می‌کنند و احتمال می‌دهند که ترامپ وضعیت دادگاهی و بازرسی هایی که توسط آقای مولر به ویژه در رابطه با روسیه انجام می‌شود، به جایی برسد که حداقل در دوره بعد نتواند در رقابت ها شرکت کند یا رای نیاورد؛ لذا آن‌ها یا ترامپ احساس کردند که اگر ترامپ شانسی برای دور دوم نداشته باشد، نیکی هیلی کاندید ا شود.مساله دیگری که می‌توان به آن تاکید کرد این است که از زمانی که پمپئو به روی کار آمده، شاید بتوان گفت او بیشتر حرف می‌زند و بیشتر نظر می‌دهد و فعالیت می‌کند و فعالیت نیکی هیلی کم شده؛ به ویژه اینکه نیکی هیلی در یک ماه گذشته کمتر مصاحبه کرده و نظر داده است. ممکن است وزارت خارجه آمریکا او را کنترل می‌کند و علاقه‌مند نیست همیشه نیکی هیلی در صحنه باشد و پمپئو می‌خواهد مطرح باشد.این موضوع ممکن است باعث دلخوری هایی شده باشد و نیکی هیلی ترجیح داده که فعلا از صحنه خارج شود وفضای بهتری را برای آینده خود تنظیم کند. به ویژه اینکه نتواند در سازمان ملل فعالیت‌های گذشته خود را داشته باشد، این احتمال را می دهد که هر چه این روند ادامه داشته باشد به ضرر او خواهد بود.**آیا می‌توان یکی از دلایل استعفای نیکی هیلی را اختلاف سیاست او با ترامپ دانست؟ایشان جزو جناح جنگ طلب است اما نمی‌خواهم بگویم شبیه آقای بولتون است. به نظر من ترامپ سیاست هایش با این افراد متفاوت است.ترامپ هیاهو می‌کند اما به دنبال درگیری نیست.به دنبال این است که فشار وارد کند و بر اساس این فشارها برای خود پرستیژ،رای و آینده درست کند. در حالی که بولتون و تا حدودی پمپئو،استیون بنن و نیکی هیلی ،جزو افرادی هستند که به ویژه در رابطه با خاورمیانه، ایران و روسیه معتقد به برخورد جدی هستند؛ لذا درحرف، سیاست های شان با ترامپ یکسان اما در عمل متفاوت است.ترامپ گاهی اوقات خود را کنترل می‌کند و استراتژی او، استراتژی جنگی نیست و بیشتر در راستای منافع شخصی است و هر اقدامی که در برخورد با مرزهای بیرون آمریکا دارد، به این دلیل است که در داخل برای خود پرستیژ بسازد. این اختلاف است اما به نظر نمی‌رسد به دلیل این مساله نیکی هیلی استعفا داده باشد.نکته کوچکی را هم نباید فراموش کرد که با سخنرانی ترامپ در سازمان ملل وخنده و تمسخر توسط مقامات دیگر کشورها ،ممکن است یک دلخوری از خانم نیکی هیلی به وجود آمده که ایشان مقداری محدود شده باشد و بر اساس این محدودیت دلخور شده باشد. اگر خبرها را دنبال کرده باشیم، می‌بینیم که بعد از آن سخنرانی که در حدود سه هفته از آن می‌گذرد، دیگر نیکی هیلی به آن صورت مصاحبه ای نداشت.قبل از این اتفاق او هر روز در رابطه با سوریه،ایران، روسیه، چین و حتی اتحادیه اروپا به تندی برخورد می کرد .به نظر می رسد که بعد از آن اتفاق ایشان کنترل شده باشد.**به نظر شما آیا این استعفا و جایگزینی به نفع ایران خواهد بود؟باید ببینیم که فرد جایگزین چه کسی است؛ دو نفری که مطرح شدند یعنی ایوانکا ترامپ و دینا حبیب، هر دو فرد تندرو هستند.جرد کوشنر،همسر ایوانکا ترامپ یکی از تندروترین آدم‌ها و فرد یهودی و دوست بن سلمان است و طبیعی است که همین رفتارها را خواهند داشت. خانم دینا حبیب هم معاون استیو بنن بود که به دلیل تندروی‌هایش استعفا داد.به نظر من هر دو افراد تندرو هستند؛ پس اگر جایگزین‌ها،این افراد باشند، تفاوتی نمی‌تواند ایجا د کند.منبع: روزنامه قانون؛ 1397.7.19 گروه اطلاع رسانی**9370**9131            "}