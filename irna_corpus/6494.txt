{"onTitr":" نماینده مجلس:    ","titr":" مشکلات با همدلی و استفاده از ظرفیت همه افراد قابل رفع است","describe":" بیرجند - ایرنا - عضو کمیسیون کشاورزی، آب و منابع طبیعی مجلس شورای اسلامی گفت: مشکلات استان با همکاری و همدلی و استفاده از ظرفیت همه افراد بدون در نظر گرفتن گرایش های سیاسی قابل رفع است.", "text":"به گزارش ایرنا نظر افضلی شامگاه شنبه در آیین تکریم و معارفه روسای پیشین و جدید سازمان جهاد کشاورزی استان خراسان جنوبی افزود: آنچه در پیشرفت استان مهم است نگهداشت جمعیت و توسعه سطح زندگی است.وی اظهار داشت: باید از ظرفیت آقای ولی پور مطلق که مسئولیت کشوری دارند برای توسعه استان استفاده شود.نماینده مردم نهبندان و سربیشه در مجلس شورای اسلامی گفت: آقای قوسی رئیس جدید سازمان جهاد کشاورزی نیز مدیرکل امور عشایر خراسان جنوبی و در خدمت محروم ترین قشر جامعه بوده و امیدواریم مثل همیشه در خدمت روستاییان باشند.وی ادامه داد: در شرایط تحریم تنها بخشی که ایستاده بخش کشاورزی است و امیدواریم خداوند به ما توفیق خدمت عنایت کند.افضلی گفت: با وجود پهنه وسیع خراسان جنوبی تولیدات گندم ما در کل استان 24 هزار تن بود که این رقم مناسب نیست.وی بیان کرد: خراسان جنوبی نیازمند تحولاتی است و 15 درصد بودجه قنات به استان ما اختصاص داده شده که ناچیز است وقتی در 6 هزار و 250 رشته قنات استان پخش می شود چیزی باقی نمی ماند.نماینده مردم طبس، فردوس، سرایان و بشرویه در مجلس شورای اسلامی هم در این جلسه گفت: مردم خراسان جنوبی کشاورز و دامدار هستند که باید کار آنها را بهینه کنیم.محمدرضا امیرحسنخانی افزود: عمده کشاورزان استان از کشاورزان نمونه در کشور بوده و محصولشان هم نمونه است.وی اظهار داشت: اگر همین مجموعه کشاورزی و دامداری را احیا کنیم کاری ارزشمند انجام دادیم.نماینده مردم طبس، فردوس، سرایان و بشرویه در مجلس شورای اسلامی بیان کرد: در دوره آقای ولی پور اقدامات خوبی انجام شده و جایگاه ویژه ای کسب کردند که حق استان و حق خودشان بود ارتقا یابد.در این آیین با حضور معاون توسعه مدیریت و منابع انسانی وزیر جهاد کشاورزی، غلامرضا قوسی به عنوان رئیس سازمان جهاد کشاورزی استان خراسان جنوبی معرفی و از خدمات هاشم ولی پور مطلق رئیس سابق این سازمان قدردانی شد. 7559*3028            "}