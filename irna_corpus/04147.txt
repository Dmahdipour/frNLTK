{"onTitr":" مدیرکل دامپزشکی:    ","titr":" 45 واحد غیرمجاز مرغ درقم شناسایی شد","describe":" قم- ایرنا- مدیرکل دامپزشکی قم گفت: از ابتدای سالجاری تاکنون 45 واحد غیرمجاز مرغ در این استان شناسایی که از این تعداد وضعیت  25 واحد مشخص شد.", "text":"به گزارش ایرنا، مهدی رفیعی محمدی شامگاه دوشنبه در جلسه ستاد  آنفلوانزای فوق حاد پرندگان در استانداری قم افزود: وضعیت بقیه واحدهای غیرمجاز درحال بررسی است.  وی افزود: برخی از این واحدها دارای تعداد بالایی مرغ هستند که باید در مرحله اول نسبت به کشتار آنها اقدام و بعد از روند فعالیت آنها جلوگیری شود.مدیرکل دامپزشکی قم از ایجاد پست های قرنطینه درجهت جلوگیری از شیوع  آنفلوانزای مرغ خبر داد و گفت: شش پست قرنطینه توسط این اداره کل پیشنهاد شده است که از این تعداد اعتبار ایجاد دو پست تخصیص یافته و بقیه پست ها نیاز به مشارکت دستگاه های متولی دراستان دارد.وی ادامه داد: مکان های پیشنهادی برای ایجاد این پست ها نیاز به آماده سازی دارد تا نسبت به شرایط بحرانی بتوان از ظرفیت آنها  استفاده کرد از این رو نیازمند همکاری مدیریت بحران استان قم هستیم.وی در بخش دیگر این جلسه از واکسیناسیون مرغ های تخمگذار خبر داد و گفت: از ابتدای سال جاری تا پایان شهریورماه حدود چهار میلیون و 650 هزار دز واکسن به  بیش از 2 میلیون مرغ تخمگذار و پولت (جوجه یک تا 90 روزه) تزریق شده است.رفیعی ادامه داد: در استان قم یک میلیون و700 قطعه مرغ تخمگذار در 33 واحد مرغداری و 2 میلیون و 340 هزار قطعه پولت (جوجه یک تا 90 روزه) در 34 واحد مرغداری وجود دارد.وی همچنین از شیوع  آنفلوانزای مرغی ،در تعدادی از استان های همجوار خبر داد و گفت: باید درقم اقدام های پیشگیری از ورود مرغ عامل بیماری به مرغداری ها و در سطح شهر جلوگیری شود تا شاهد خسارت به مرغداری ها نباشیم.وی گفت: دراستان قم شاهد حضور خودروهای وانت بار جهت فروش مرغ زنده هستیم که باید جلوی فعالیت آنها گرفته شود چرا که امکان دارد عامل این ویروس باشد.8138/ 6133/            "}