{"onTitr":"","titr":" 400 کودک از موزه تنوع زیستی محمدیه قزوین بازدید کردند","describe":" قزوین – ایرنا - رییس اداره حفاظت محیط زیست شهرستان البرز گفت: طی 2 روز گذشته بالغ بر 400 کودک از موزه تنوع زیستی شهر محمدیه قزوین بازدید کرده و با حیات وحش استان آشنا شدند.", "text":"به گزارش ایرنا به نقل از روابط عمومی اداره کل حفاظت محیط زیست استان قزوین، اکبر کشت پرور روز چهارشنبه با اعلام این خبر گفت: بازدید از موزه تنوع زیستی محمدیه به مدت یک هفته برای کودکان و خانواده های آنان به مناسبت هفته کودک و به ویژه روز کودک و محیط زیست رایگان اعلام شده بود که با استقبال خوب دانش آموزان و کودکان مواجه شد.رییس اداره حفاظت محیط زیست شهرستان البرز افزود: طی 2 روز گذشته بیش از 400 نفر از دانش آموزان مدارس ابتدایی، مهدهای کودک و کانون های فکری و پرورشی کودکان و نوجوانان به میزبانی اداره حفاظت محیط زیست شهرستان البرز از موزه تنوع زیستی شهر محمدیه  بازدید کردند.کشت پرور ادامه داد: در این بازدیدها کارشناسان محیط زیست ضمن تشریح این روز، در مورد موزه تنوع زیستی و اهمیت گونه های جانوری و گیاهی برای بازدید کنندگان توضیحاتی دادند.وی گفت: موزه تنوع زیستی شهر محمدیه با الهام از طبیعت استان قزوین و زیستگاه های طبیعی همراه با نمونه های جانوری، گیاهی، اسکلت، پنل و سنگ طراحی شده است به طوری که بازدید کنندگان با مراجعه به این موزه می توانند برداشت و تصویر جامعی از محیط زیست و حیات وحش استان داشته باشند.16 مهرماه روز جهانی کودک نامگذاری شده است.6101            "}