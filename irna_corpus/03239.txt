{"onTitr":"","titr":" تجار افغانستان به اقدام پاکستان در ممانعت ازورود سیب معترضند","describe":" کابل - ایرنا - رسانه های محلی افغانستان به نقل از بازرگانان این کشور می گویند که پاکستان دوباره مرزهایش را بر واردات سیب افغانستان بسته است و این اقدام به شدت مورد اعتراض تجار قرار گرفته و آنها خواستار رسیدگی به مشکل خود از سوی مقامات دولتی هستند.", "text":"به گزارش ایرنا، تعدادی از بازرگانان افغانستان امروز سه شنبه اعلام کردند که با رسیدن فصل برداشت سیب پاکستان مرزهای خود را به روی این محصول همچون سنوات قبل بسته و برای آن بهانه های غیر منطقی آورده است.این بازرگانان از دولت افغانستان خواسته اند که یک هیأت را به پاکستان اعزام کنند تا این مشکل را هر چه زودتر حل کنند زیرا در غیر این صورت هزاران تن محصول  سیب افغانستان قبل از رسیدن به بازار یا سردخانه نابود می شود و خسارت زیادی به باغداران وارد خواهد شد.«خان جان الکوزی» معاون اتاق تجارت افغانستان روز سه شنبه به رسانه ها گفت که پاکستانی ها بهانه آورده اند که بازرگانان افغانستان سیب ایران را به نام سیب کشورشان به پاکستان صادر می کنند و به همین دلیل آنها مرز را به روی واردات این محصول بسته اند.وی به غیر منطقی بودن این دلیل اشاره کرد و گفت که سیب ایران با سیب افغانستان تفاوت های آشکاری دارد و قابل شناسایی است و از طرفی دیگر وارد کردن سیب ایران در فصل برداشت سیب افغانستان از اساس مقرون به صرفه نیست.الکوزی گفت که این تنها بهانه ای برای پاکستان است تا مرز را به روی تولیدات افغانستان که برای مدت زیادی در داخل کشور قابل نگهداری نیست مسدود کند.روند تجارت و بازرگانی افغانستان و پاکستان متأثر از اوضاع سیاسی است و به همین دلیل طی 17 سال گذشته تجارت بین دو کشور همواره با فراز و فرودهای تند و چالش های متنوعی روبرو بوده است.پاکستان تقریبا هرسال در فصل برداشت میوه های فصلی افغانستان ، مرز خود می بندد و از این گذر به علت خراب شدن میوه و سبزی های تازه زیان زیادی متوجه کشاورزان افغانستان می شود.البته دولت افغانستان به همین دلیل برای کاهش تبعات این مشکلات به ایجاد دهلیزهای هوایی برای صادرات سبزی و میوه های تازه خود به  کشورهای مختلف از جمله هند، ترکیه، قزاقستان، عربستان و بتازگی با اروپا راه اندازی کرده است.آساق*291*1104*1663**            "}