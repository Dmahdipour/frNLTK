{"onTitr":" مقایسه رفتارهای گلر دوم سرخآبی‌ها؛    ","titr":" رکوردداری که نیمکت نشین است","describe":" تهران- ایرنا- دروازه بان دوم استقلال در حالی با رکورد بسته نگاه داشتن دروازه اش در لیگ برتر نیمکت نشین است که دست کم در سال های گذشته دیگر دروازه بان های دوم برای بازگشت به ترکیب، به جای حاشیه سازی رفتاری حرفه ای را در پیش گرفته اند.", "text":"به گزارش ایرنا، نیمکت نشینی به مذاق سیدحسین حسینی دروازه بان دوم استقلال چندان خوش نیامده و همین موضوع موجب شده تا این دروازه بان ساز جدایی از جمع آبی پوشان را کوک کند.«وینفرد شفر» سرمربی آلمانی استقلال در بدو حضور در استقلال از حسینی به عنوان دروازه بان اول تیم خود یاد کرد و از او حمایت کرد تا در جواب آن، این دروازه بان بتواند رکورد بسته نگه داشتن تاریخ لیگ برتر را به نام خود ثبت کند.شفر در حالی این دروازه بان را نیمکت نشین کرده که ظاهرا رفتار او به مذاقش خوش نیامده و همین رفتار و نه مباحث فنی موجب نیمکت نشینی حسینی شده است.دروازره بان استقلال بهتر است برای محبوبیت بیشتر به رفتارهای برخی دروازه بان های دیگر نگاه کند تا بیش از این محبوبیتش در استقلال به خطر نیافتد.سید مهدی رحمتی با وجود اینکه سال گذشته کاپیتان استقلال بود، هفته ها نیمکت نشین بود اما تابع تصمیمات کادرفنی ماند و اعتراضی نکرد و در جواب این رفتار، به دروازه استقلال بازگشت.رفتار مشابه رفتار اخیر سیدحسین حسینی، نه تنها در استقلال بلکه در تیم های دیگر هم از دروازه بان های نیمکت نشین مشاهده نشده است.رحمان احمدی با تجربه، در 2 سال گذشته بارها نیمکت نشینی را تجربه کرد و او امسال هم در سن 38 سالگی در پارس جنوبی نیمکت نشین یک دروازه بان کم سن و سال است و با این وجود هیچ گونه رفتار غیر متعارفی از خود به نمایش نگذاشته است.در تیم پرسپولیس رقیب استقلال، «بوژیدار رادوشوویچ» هم نیمکت نشین علیرضا بیرانوند است. دروازه بان کرواتی که هر زمان درون دروازه پرسپولیس بوده، موفق ظاهر شده است و در چهار برد پرسپولیس در لیگ امسال، در سه بازی دروازه بان سرخپوشان بوده است. رادوشوویچ در طول سال های حضورش در پرسپولیس، با وجود نیمکت نشینی همیشه اولین نفر در خوشحالی گل بازیکنان شرکت کرده و هیچ وقت رفتاری انجام نداده که بخواهد موجب ناراحتی هواداران یا هم تیمی هایش شود.به نظر می‌رسد شفر بهتر است فکری به حال دروازه بان نیمکت نشین تیمش بکند تا او بیش از این برای آبی پوشان حاشیه ایجاد نکند.سیدحسین حسینی که می توانست خیال فوتبال دوستان را برای سال ها از بابت دروازه تیم ملی راحت کند اما با حاشیه سازی های اخیر خود می تواند تا مرز سقوط و فراموشی برود.ورزشی**ع.ک**9129            "}