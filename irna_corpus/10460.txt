{"onTitr":"","titr":" مشروبات الکلی دست ساز در بندرعباس همچنان قربانی می گیرد","describe":" بندرعباس- ایرنا- مدیر روابط عمومی و امور بین الملل دانشگاه علوم پزشکی هرمزگان گفت: با فوت یکی دیگر از مصرف کنندگان مشروبات الکلی دست ساز در بندرعباس، آمار جانباختگان به 20 نفر رسید.", "text":"دکتر فاطمه نوروزیان روز چهارشنبه در گفت و گو با ایرنا اظهار داشت: تا ظهر سه شنبه آمار جانباختگان 19 نفر بود که عصر امروز یکی دیگر از مصرف کنندگان به دلیل شدت آسیب وارده جان خود را از دست داد.وی افزود: از چهارشنبه هفته گذشته تاکنون 247 نفر به دلیل مصرف مشروبات الکلی دست ساز در مراکز درمانی هرمزگان پذیرش شدند که از این شمار 131 نفر دیالیزی شده و یک نفر نیز بینایی خود را از دست داده است.مدیر روابط عمومی و امور بین الملل دانشگاه علوم پزشکی هرمزگان خاطرنشان کرد: هم اکنون وضعیت هفت نفر از مصرف کنندگان این مشروبات در بندرعباس وخیم است و تحت مراقبتهای ویژه قرار دارند.طبق اعلام اداره کل دادگستری هرمزگان ، تاکنون هفت نفر از عوامل اصلی تولید و فروش مشروبات الکلی در بندرعباس شناسایی و دستگیر شده اند و عملیات شناسایی و دستگیری سایر متهمان ادامه دارد. 7198/6048            "}