{"onTitr":"","titr":" پمپئو به آسیا می رود","describe":" نیویورک- ایرنا- سخنگوی وزارت خارجه آمریکا از سفر وزیر خارجه این کشور به ژاپن، کره شمالی ، کره جنوبی و چین در آخر این هفته خبر داد.", "text":"به گزارش خبرنگار ایرنا، هدر نوئرت در نشست خبری عصر سه شنبه خود اظهار کرد: مایکل پمپئو از ششم تا هشتم اکتبر(چهاردهم تا شانزدهم مهرماه) به توکیو، پیونگ یانگ، سئول و پکن سفر خواهد کرد.وی افزود: در سفر به ژاپن که در ششم اکتبر انجام می شود، وزیر خارجه آمریکا به شینزوآبه نخست وزیر و همچنین همتای ژاپنی خود دیدار می کند. سخنگوی وزارت خارجه آمریکا ادامه داد: در هفتم اکتبر او در پیونگ یانگ با کیم جونگ اون رهبر کره شمالی دیدار خواهد داشت. در همین روز او به سئول می رود تا با نخست وزیر و وزیرخارجه این کشور هم گفت و گو کند.نوئرت اضافه کرد: در هشتم اکتبر او به پکن می رود و در آنجا با همتای خود درباره مسایل دوجانبه، منطقه ای و جهانی تبادل نظر خواهد کرد.مذاکرات آمریکا با کره شمالی از ماه ژوئن آغاز و با دیدار سران دو کشور قوت گرفت، اما رفتارهای یکجانبه گرایانه آمریکا، پیونگ یانگ را عصبانی کرد و مقامات کره شمالی از پمپئو به عنوان یک گانگستر یاد کردند.روسیه وچین خواهان آن هستند که به موازات خلع سلاح اتمی کره شمالی، تحریم ها نیز باید کاسته شود اما آمریکا همچنان بر تداوم فشار حداکثری تاکید دارد.پیش از این هم قرار بود، وزیر خارجه آمریکا به کره شمالی برود اما دونالد ترامپ رئیس جمهوری آمریکا با یک پیامک توئیتری مانع از انجام این کار شد.اروپام*1429            "}