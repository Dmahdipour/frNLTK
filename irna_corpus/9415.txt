{"onTitr":"","titr":" سرمربی استقلال خوزستان:کم هزینه ترین تیم لیگ برتر هستیم","describe":" اهواز - ایرنا - سرمربی تیم فوتبال استقلال خوزستان گفت:تیم استقلال خوزستان از لحاظ مالی کم هزینه‌ ترین تیم لیگ هجدهم است اما از نظر فنی و داشتن مهره، جزو تیم های متوسط به شمار می رویم.", "text":"به گزارش ‌ایرنا، داریوش یزدی روز چهارشنبه در نشست خبری پیش از دیدار مقابل نفت آبادان در مرحله یک هشتم نهایی جام حذفی فوتبال در اهواز با بیان اینکه فردا بازی متفاوتی نسبت به مسابقات لیگ داریم افزود: با توجه به اینکه در جام حذفی برد و باخت مهم است ما در مقابل تیم نفت آبادان به دنبال پیروزی هستیم و امیدواریم بازی زیبایی را به نمایش بگذاریم. وی با بیان اینکه هر 2 تیم از یکدیگر شناخت خوبی دارند گفت:پس از بازی هفته گذشته مقابل تراکتورسازی نیاز به یک ریکاوری روانی داشتیم تا شرایط تیم بهبود پیدا کند. در طول هفته روی نقاط ضعف و قوت تیم خود به خوبی کار کردیم و به لحاظ جسمانی در شرایط خوبی قرار دارند.وی افزود: خیلی‌ ها فکر می‌ کنند ما مشکل داریم اما اینطور نیست و تیم ما سرشار از بازیکنان جوان و مستعد است و می‌ خواهیم در این فصل نماینده شایسته ای برای شهرمان باشیم. ظرفیت فنی بازیکنان ما یکسان است و در رقابت های جام حذفی به دنبال این هستیم که ظرفیت همه بازیکنان را مورد ارزیابی قرار دهیم. یزدی با بیان اینکه پس از شکست مقابل تراکتورسازی سعی کردیم نتیجه این بازی را از ذهن بازیکنان دور کنیم گفت: در فوتبال هر اتفاقی می‌افتد، همانگونه که شکست هفت بر یک برزیل مقابل آلمان یک اتفاق بود شکست سنگین ما مقابل تراکتورسازی هم یک اتفاق در لیگ ایران بود و امیدوارم دیگر تکرار نشود.وی در پاسخ به این پرسش که چرا خشتان در چند بازی گذشته در امر گلزنی موفق نبوده است ادامه داد: درست است که خشتان در 2 بازی گذشته گل نزده اما از لحاظ کیفی و فنی بد کار نکرده است، ما در مقابل تراکتورسازی پنج موقعیت گلزنی داشتیم که خشتان در همه آنها نقش داشت.امیدوارم این بازیکن در بازی فردا بتواند گلزنی کند.گفتنی است با توجه به زمان سفر کاروان نفت آبادان به اهواز که قرار است چهارشنبه شب وارد اهواز شوند، پائولو سرجیو سرمربی این تیم در نشست خبری حاضر نشد.دیدار تیم های استقلال خوزستان و نفت آبادان در مرحله یک هشتم نهایی جام حذفی از ساعت 18:30 روز پنجشنبه در ورزشگاه غدیر اهواز برگزار می شود.9879/ 6037            "}