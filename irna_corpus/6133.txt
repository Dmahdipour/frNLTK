{"onTitr":"","titr":" 114 هزار خانوار روستایی در خراسان رضوی خانه مقاوم دارند","describe":" مشهد- ایرنا- معاون بازسازی و مسکن روستایی بنیاد مسکن انقلاب اسلامی خراسان رضوی گفت: از سال 1386 در اجرای طرح بهسازی مسکن روستایی تاکنون 114 هزار خانوار روستایی در این استان از خانه بادوام و مقاوم بهره مند شده اند.", "text":"حسن حسینی روز یکشنبه در گفت و گو با خبرنگار ایرنا افزود: 486 هزار واحد مسکن روستایی در خراسان رضوی وجود دارد که از این تعداد 136 هزار واحد معادل 30 درصد از کل آنها مقاوم هستند. واحدهای مقاوم روستایی از تسهیلات طرح ویژه بهسازی مسکن روستایی بهره گرفته اند و بقیه آنها هنوز از تسهیلات این طرح استفاده نکرده اند.وی ادامه داد: در چارچوب طرح ویژه بهسازی مسکن روستایی مقرر شد سالانه 200 هزار واحد مسکن در سطح کشور بازسازی و بهسازی شوند.معاون بنیاد مسکن انقلاب اسلامی خراسان رضوی گفت: از سال 1387 تاکنون صاحبان 135 هزار واحد مسکن روستایی برای دریافت تسهیلات طرح ویژه بهسازی مسکن روستایی به بانک عامل معرفی شده و از این تعداد 114 هزار واحد پایان کار ساخت خود را دریافت کرده اند.وی افزود: سهمیه امسال خراسان رضوی از اجرای طرح ویژه بهسازی و نوسازی مسکن روستایی 19 هزار واحد است که تاکنون از این تعداد صاحبان دو هزار و 230 واحد برای گرفتن تسهیلات به بانک عامل معرفی شدند و 850 واحد با بانک قرارداد منعقد کرده و کار بازسازی آنها آغاز شده است.او اظهار داشت: میزان تسهیلات قرض الحسنه طرح ویژه بهسازی مسکن روستایی در خراسان رضوی 250 میلیون ریال با کارمزد چهار درصد و دوره بازپرداخت 15 ساله است.معاون بنیاد مسکن انقلاب اسلامی خراسان رضوی همچنین گفت: تاکنون هیچیک از واحدهای مسکن روستایی که در این استان مقاوم سازی شده اند در نتیجه وقوع زلزله یا سیل خسارت ندیده اند. وی به مقاوم سازی خانه های روستاهای هدف گردشگری در خراسان رضوی نیز اشاره و بیان کرد: در صورتی که سازمان میراث فرهنگی روستاهای هدف گردشگری برای اجرای طرح بوم گردی را مشخص کند بنیاد مشکن با پرداخت تسهیلات 150 میلیون ریالی نسبت به مقاوم سازی واحدهای آن روستاها اقدام می کند.او افزود: تاکنون هفت واحد در روستای هدف گردشگری ریاب و دو واحد در روستای هدف گردشگری قوژد شهرستان گناباد، دو واحد مسکونی در روستای هدف گردشگری کنگ شهرستان مشهد، و دو واحد در روستای هدف گردشگری کوه سرخ شهرستان کاشمر بهسازی شده اند.حسینی به اجرای طرح آمارگیری ویژگیهای مسکن روستایی نیز اشاره و بیان کرد: چهارمین دوره از این آمارگیری از 21 مهر جاری تا 21 آبان آتی با حضور 70 نفر آمارگیر از 15 هزار و 230 خانه در 423 روستای خراسان رضوی انجام می شود.یک میلیون و 700 هزار نفر از جمعیت شش میلیون و 400 هزار نفری خراسان رضوی ساکن روستاهای این استان هستند.7489/1858            "}