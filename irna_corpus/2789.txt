{"onTitr":" تارنمای آمریکایی:    ","titr":" دولت ترامپ ارائه معافیت از تحریم های نفتی ایران را می پذیرد","describe":" تهران- ایرنا- تارنمای واشنگتن فری بیکن گزارش داد که دولت دونالد ترامپ رئیس جمهوری آمریکا معافیت از تحریم های نفتی ایران به برخی کشورها را پذیرفته است.", "text":"به گزارش سه شنبه شب ایرنا، این تارنما به نقل از چند مقام آمریکایی نوشت: دولت ترامپ به رغم وعده ای که برای تشدید تحریم ها علیه تهران داده بود، پذیرفته است که به برخی کشورها اجازه تداوم واردات نفت از ایران را بدهد.این مقام ها افزودند که برخی کشورها از تحریم هایی که قرار است در 4 نوامبر (13 آبان) علیه ایران اعمال شود، به صورت موقت معاف می شوند.به نوشته واشنگتن فری بیکن، برخی مقام های دولت ترامپ در تلاش هستند تا از طریق معافیت و دیگر امتیازها، شدت تحریم ها علیه ایران را کاهش دهند.خبرگزاری رویترز نیز روز  شنبه به نقل از یک مقام دولت آمریکا خبر داد که واشنگتن در حال بررسی معافیت های تحریمی برای کشورهایی است که واردات نفت خود را از ایران کاهش می دهند.واشنگتن فری بیکن روز گذشته نیز خبری مبنی درخواست وزارت خزانه داری آمریکا از دولت ترامپ برای حفظ دسترسی ایران به بازارهای مالی بین المللی منتشر کرد.این تارنما آمریکایی نوشت: مقام های ارشد وزارت خزانه داری دولت ترامپ از جمله مقام هایی که امیدوار به حفظ توافق هسته ای هستند تلاش می کنند تا ایران به سیستم بانکی سوئیفت متصل بماند. سوئیفت یک سیستم پولی بین المللی است که تراکنش های مالی فرامرزی از طریق آن انجام می شود.به گفته منابع آگاه، مقام های سوئیفت هفته گذشته در واشنگتن دیدارهایی با مقام های دولت آمریکا انجام دادند تا اطمینان حاصل کنند که ایران همچنان به سیستم بانکی بین المللی دسترسی خواهد داشت. منابع گفتند: درحالی که ترامپ و مقام های ارشد امنیت ملی در کاخ سفید مانند جان بولتون اعلام کرده اند که سوئیفت و اروپایی ها باید همکاری های  بازرگانی خود را با ایران پایان دهند، گروهی از مقام های وزارت خزانه داری قاطعانه با این اقدام مخالف هستند.به گزارش ایرنا، این گزارش ها حاکی از اختلاف در درون دولت ترامپ بر سر توافق هسته ای با ایران و شدت تحریم هایی است که در 13 آبان اجرایی می شود.تلاش کشورهای اروپایی و ساختار سیاستگذاری خارجی آمریکا برای جلوگیری از قطع همکاری سوئیفت با ایران نشان می دهد که فشارهای داخلی و خارجی غلبه رویکرد بولتونی در کاخ سفید را به عقب رانده است.شبد**9416**1010            "}