{"onTitr":"","titr":" جلوه های نماز جمعه قم","describe":" قم - ایرنا - جمع آوری کمک های مردمی برای اربعین حسینی، فریاد «هیهات من الذله» نمازگزاران و حضور شخصیت های برجسته، از جمله جلوه های نماز جمعه این هفته قم بود.", "text":"به گزارش ایرنا، در نماز جمعه این هفته قم که به امامت آیت الله سید محمد سعیدی در مصلای قدس این شهر برگزار شد، آیات احمد جنتی رئیس مجلس خبرگان رهبری و دبیر شورای نگهبان، سید احمد خاتمی عضو هیات رئیسه مجلس خبرگان رهبری، محسن اراکی دبیرکل مجمع جهانی اهل بیت(ع)، عباس کعبی عضو مجلس خبرگان رهبری، حجت الاسلام عبدالله حاجی صادقی نماینده ولی فقیه در سپاه پاسداران و تنی چند از شخصیت های برجسته حوزه علمیه، قشرهای مختلف مردم و شخصیت هایی از کشورهای مختلف اسلامی حضور داشتند.** به مناسبت هفته ناجا(13 تا 19 مهرماه) کارکنان فرماندهی انتظامی قم حضوری گسترده در نماز جمعه قم داشتند.«پلیس مقتدر، امین مردم» به عنوان شعار هفته ناجا در سال جاری انتخاب شده است. بیش از 70 برنامه اجتماعی، فرهنگی، انتظامی، ترافیکی و غیره طی این هفته در استان اجرا می شود.** از جمله جلوه های این هفته نماز جمعه قم، طنین شعار «هیهات من الذله» نمازگزاران قم بود. نمازگزاران در واکنش به سخنان خطیب جمعه قم که در بخشی از سخنرانی خود اعلام کرد ندای ملت و بسیجیان قهرمان ایران این است که بسیجیان ایران با هدایت رهبر معظم انقلاب نه تنها در برابر آمریکا زانو نمی زنند بلکه پاهای متجاوزان آمریکا را خواهند شکست، با ندای «هیهات من الذله»، این سخنان را تایید کردند.** ایجاد چند پایگاه جمع آوری نذورات مردمی برای پذیرایی از زائران اربعین حسینی در ورودی های مصلای قدس از دیگر جلوه های نمازجمعه این هفته قم بود. از 23مهرماه ستاد اربعین قم به منظور پذیرایی و اسکان زائران اربعین در مصلای قدس این شهر اقدام به ایجاد ایستگاه های صلواتی می نماید که این ایستگاه ها تا چند روز پس از اربعین نیز برپا خواهد بود.** نمازگزاران در آیین عبادی سیاسی نماز جمعه این هفته قم که همزمان با شهادت امام سجاد(ع)، پیام آور کربلا همراه بود، در سوگ شهادت این امام همام به سوگواری پرداختند.7404 / 1175            "}