{"onTitr":"","titr":" دانش آموزان مدرسه ادب تهران 24 خانه در مشگین شهر ساختند","describe":" اردبیل - ایرنا - سرپرست اردوی جهادی دانش آموزان مدرسه ادب تهران گفت: دانش آموزان این مدرسه در مدت 6 سال حضور در مشگین شهر 24 باب منزل مسکونی برای نیازمندان این شهرستان احداث کردند.", "text":"به گزارش ایرنا ، سعید نیکپور روز چهارشنبه در آیین اختتامیه اردوی جهادی دانش آموزان مدرسه ادب تهران در مشگین شهر افزود: در این مدت دانش آموزان و تعدادی از فارغ التحصیلان مدرسه ادب تهران در قالب گروه های جهادی هجرت به مشگین شهر می آیند و در کارهای عام المنفعه شرکت می کنند.نیکپور اظهار داشت: مشارکت در ساخت مدرسه در مناطق محروم و احداث منزل مسکونی برای افراد نیازمند از جمله اقدامات دانش آموزان تهرانی در این شهرستان می باشد. او گفت: تابستان امسال نیز دانش آموزان مدرسه ادب با حضور در این شهرستان اقدام به ساخت 6 باب منزل مسکونی  برای خانواده های نیازمند و 2 واحد مدرسه کردند. وی بیان کرد: این دانش آموزان علاوه بر مشارکت مستقیم در احداث این اماکن ، اعتبار آن را نیز از طریق خانواده های خود و  کمک های مردمی جمع آوری کرده بودند.نیکپور احداث بیش از 50 کلاس درس در مناطق محروم را از دیگر اقدامات ارزنده دانش آموزان تهرانی در مشگین شهر ذکر کرد.مشگین شهر در 90 کیلومتری شمال غربی اردبیل قرار دارد. 7117/6018            "}