{"onTitr":"","titr":" الحریری باردیگر وعده تشکیل کابینه در 10 روز آینده داد","describe":" بیروت-ایرنا-«سعد الحریری» نخست وزیر مامور به تشکیل کابینه لبنان که پنجشنبه هفته گذشته از تشکیل دولت طی یک هفته تا 10 روز بعد خبر داد، روز سه شنبه بار دیگر وعده داد که دولت طی 10 روز آینده تشکیل می شود.", "text":"به گزارش بامداد چهارشنبه ایرنا، وی در گفت و گو با خبرنگاران پیش از نشست فراکسیون پارلمانی «المستقبل» گفت: دولت طی 10 روز آینده تشکیل خواهد شد چرا که کشور نیاز ضروری به آن دارد و وضعیت اقتصادی آن را الزامی کرده است.الحریری سوم خرداد ماه امسال پس از کسب حمایت اکثریت اعضای پارلمان جدید لبنان از سوی «میشل عون» رئیس جمهوری این کشور مامور تشکیل کابینه شد اما اختلاف گروه ها بر سر سهمیه کرسی های وزارتی مانع از به نتیجه رسیدن این ماموریت شده است.وی تاکید کرد که در صورتی که ناتوانی خود در تشکیل دولت را اعلام کند، برای بار دوم نمی پذیرد که مامور به تشکیل کابینه شود.الحریری افزود: شرایطی که در دولت اولم وجود داشت با شرایط کنونی متفاوت است.وی یادآور شد: همه گروه ها از جمله «نیروهای لبنانی» (القوات) و «جریان آزاد میهنی» امتیازاتی را داده اند. وضعیت کنونی بر همه واجب کرده که امتیازاتی را بدهند. وی تاکید کرد که همه گره ها و مشکلات در مسیر خود به سمت حل شدن حرکت می کند.الحریری گفت امیدواری اش نسبت به تشکیل دولت لبنان از دیدار اخیرش با میشل عون رئیس جمهوری سرچشمه می گیرد.نخست وزیر مامور به تشکیل کابینه در عین حال که از وقوع برخی تغییرات در توزیع سهمیه گروه ها از کرسی های وزارتی خبر داد، توضیحی نداد که هر گروه چه تعداد کرسی را در اختیار خواهد گرفت. الحریری تاکید کرد که معیار اصلی، تشکیل دولت «وفاق ملی» با حضور همه گروه ها بوده است.شبد**خاورم**2054 **1010            "}