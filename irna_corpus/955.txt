{"onTitr":"","titr":" بارش نخستین باران پاییزی به هوای بوکان طراوت بخشید","describe":" مهاباد - ایرنا - بارش باران در نخستین ماه از فصل پاییز طراوت خاصی به هوای شهرستان بوکان در جنوب آذربایجان غربی بخشید و موجب خوشحالی مردم این منطقه شد.", "text":"به گزارش خبرنگار ایرنا، بارش باران در پی ورود یک سامانه بارش زا از غرب کشور به آذربایجان غربی به صورت پراکنده از شب گذشته آغاز و موجب شادمانی مردم به ویژه کشاورزان و روستاییان شده است.بارش باران که در برخی اوقات با وزش باد و رعد و برق همراه بود، گرد و غبار را از چهره این شهر شسته و در برخی خیابان های سطح شهر موجب بروز ترافیک شد.رییس اداره هواشناسی بوکان در این خصوص به خبرنگار ایرنا گفت: با ورود جریان های هوای سرد از عرض های شمالی به این منطقه، شرایط برای بارش باران مهیا شده و این روند تا آخر امروز /پنجشنبه/  ادامه می یابد.اسماعیل کامیاب نسب بارش باران در بوکان را بیش از  2.5 میلی متر اعلام کرد و افزود: این بارش ها به صورت رگباری و همراه با رعد و برق بوده و احتمال دارد باعث سیلابی شدن مسیل رودخانه ها شود.وی افزود: بارش ها در روز جمعه قطع و از بعد از ظهر روز /شنبه/ هفته آینده دوباره شروع و تا آخر هفته آینده ادامه خواهد داشت که اوج بارش ها در روز های سه شنبه و چهار شنبه هفته آینده خواهد بود.وی دمای فعلی شهرستان بوکان را 15 درجه سانتیگراد بالای صفر عنوان کرد و افزود: حداقل و حداکثر دمای شهرستان بوکان به ترتیب 10.4و 19.8درجه سانتیگراد خواهد شد.به گزارش ایرنا سال آبی گذشته (1397- 1396) در مجموع 452 میلی متر بارندگی در این شهرستان ثبت شد که این مقدار در مقایسه با میانگین  متوسط بلند مدت 28 درصد افزایش یافته است.در شهرستان بوکان یک ایستگاه هواشناسی به عنوان  ایستگاه سینوپتیک (اصلی)در  شهر اقدام به اندازه گیری بارش ها می کند و علاوه بر آن 6ایستگاه باران سنجی در روستاهای یکشوه، جوانمرد، شهریکند، خُرخُره ،سیمینه و زلفیله وجو دارد.شهرستان بوکان در جنوب آذربایجان غربی قرار دارد.7510/3020/2093            "}