{"onTitr":"","titr":" 19 آلونک‌ غیرمجاز در مراتع ملی بیله‌ سوار تخریب شد","describe":" اردبیل - ایرنا - رییس  اداره منابع طبیعی و آبخیزداری بیله سوار گفت: آلونک ‌های غیرمجاز این شهرستان توسط نیروهای یگان حفاظت منابع طبیعی قلع و قمع و از طریق مراجع قضایی و نیروی انتظامی با متخلفان برخورد قانونی خواهد شد.", "text":"به گزارش ایرنا ، مهدی شیرگیر روز یکشنبه در گفت و گو با خبرنگاران افزود: حفظ و حراست از منابع طبیعی وظیفه همگانی  و مشارکت مردم در این جهت ضروری است.  وی اضافه کرد: تعدادی فرصت‌ طلب در مراتع آغداش ، پادار و حاج ابیش اقدام به احداث بنای غیرمجاز کرده بودند که نیروهای یگان حفاظت این اداره در اسرع وقت پرونده تخلف تنظیم کرده و با اخذ دستور قضایی بعد از طی مراحل قانونی برای اجرا با همکاری نیروی انتظامی بخش جعفرآباد قلع و قمع و رفع تصرف شد.رییس منابع طبیعی بیله‌ سوار از دامداران و کشاورزان منطقه بویژه شوراها و دهیاران روستاها خواست تا در صیانت از منابع ملی دقت داشته باشند .شیرگیر ادامه داد: مردم در صورت مشاهده هر گونه دخل و تصرف غیر قانونی در اولین فرصت با شماره تماس 1504 یگان حفاظت تماس بگیرند و تخریب یا ساخت و سازهای غیر مجاز را گزارش دهند.او با قدردانی از همکاری دستگاه قضایی ، فرماندار بیله ‌سوار و نیروی انتظامی به دلیل ورود بموقع برای صیانت از منابع ملی بیان کرد: با افرادی که قصد تخریب مراتع یا احداث بنای غیرمجاز در مراتع را دارند برابر مقررات و اعمال جریمه سنگین برخورد خواهد شد.بیش از 90 هزار هکتار مرتع در شهرستان بیله سوار مغان واقع در شمال استان اردبیل وجود دارد.7110/6016            "}