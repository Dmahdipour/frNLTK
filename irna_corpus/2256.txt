{"onTitr":"","titr":" وقوع نزاع جمعی در تایباد افزایش یافته است","describe":" مشهد- ایرنا- فرمانده انتظامی تایباد گفت: ظرف شش ماه نخست امسال میزان وقوع نزاعهای جمعی در این شهرستان 60 درصد نسبت به مدت مشابه پارسال بیشتر شده است.", "text":"سرهنگ علی اکبر قربانی روز چهارشنبه به مناسبت هفته نیروی انتظامی در گفت و گو با خبرنگار ایرنا بدون ذکر آمار بیشتر افزود: در حوزه تصادفات برون شهری و درون شهری نیز شمار سوانح طی این مدت 20 درصد افزایش اما تعداد فوتیها و مصدومان 12 درصد کاهش یافت. وی همچنین از وقوع فقره قتل و تشکیل 130 پرونده کلاهبرداری ظرف شش ماه نخست امسال در تایباد خبر و ادامه داد: امسال تا پایان شهریور ماه 14 هزار تماس با سامانه 110 گرفته که 60 درصد آنها ارشاد و راهنمایی شد.فرمانده انتظامی تایباد به افزایش 100 درصد کشفیات مواد مخدر در این شهرستان نیز اشاره و بیان کرد: از ابتدای امسال تاکنون پنج میلیارد ریال کالای قاچاق هم در تایباد کشف و ضبط شده است. مرکز شهرستان مرزی تایباد در فاصله 225 کیلومتری جنوب شرقی مشهد قرار دارد. 7494/1858            "}