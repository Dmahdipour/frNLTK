{"onTitr":" گاردین افشا کرد؛    ","titr":" عربستان بودجه 250 میلیون دلاری شبکه ایران اینتر نشنال را تامین می کند","describe":" لندن – ایرنا – تارنمای نشریه گاردین روز سه‌شنبه با بیان اینکه نهاد ناظر بر رسانه‌های انگلیس، درباره اقدام شبکه تلویزیونی ایران اینتر نشنال به دلیل مصاحبه با سخنگوی یک گروه افراطی جدایی‌طلب که از حمله تروریستی به شهر اهواز تمجید کرد تحقیق می‌کند، افشا کرد بودجه 250 میلیون دلاری این شبکه تلویزیونی را عربستان تامین می کند.", "text":"به گزارش ایرنا به نقل از گاردین، ایران اینترنشنال که دفتر آن در منطقه چیزیک واقع در غرب لندن است، اولین شبکه فارسی‌زبان بود که با «یعقوب حر التستری» سخنگوی گروهک جدایی‌طلب و تروریستی «الاحوازیه» مصاحبه کرد.تستری در این مصاحبه اعلام کرد که 'مقاومت ملی الاحواز' این حمله را صورت داده و از کشتار صورت گرفته در این حادثه تمجید کرد. با این‌ حال شورای امنیت سازمان ملل متحد این حادثه تروریستی را اقدامی شنیع خواند که به اهداف نظامی حمله کرده است.سخنگوی آفکام تائید کرده است که این سازمان مصاحبه یادشده را مطابق با قوانین آفکام مورد بررسی قرار داده اما هنوز تحقیقات رسمی آغاز نشده است.به نوشته گاردین، ایران اینترنشنال یکی از شبکه‌های رو به افزایش مستقر در لندن است که از سوی خاورمیانه حمایت مالی می‌شود. این شبکه تلاش می‌کند تا مخاطبان در هزاران کیلومتر دورتر را تحت تأثیر قرار دهد. این نشریه انگلیسی با اشاره به ارتباط مالی ایران اینترنشنال و عربستان سعودی افزود: بسیاری از ایرانیان مصاحبه ایران اینترنشنال با سخنگوی گروهک تروریستی الاحوازیه را به گفت‌وگو با سخنگوی داعش پس از حمله تروریستی در غرب تشبیه کرده‌اند.'راب بینون' جانشین مدیر عامل ایران اینترنشنال در گفت‌و گو با گاردین ادعا کرده است: ما در کنار بی.بی.سی فارسی و رادیو فردا همان روز با همان فرد مصاحبه و اعلام کردیم که این اقدام برای آگاهی بیشتر از ابعاد حادثه بوده است.وی مدعی شد: تا آنجا که من مطلع هستم ممنوعیتی برای مصاحبه با این فرد وجود ندارد. تستری دیدگاه خود را درباره این حادثه توضیح داد و از سوی مجری به چالش کشیده شد. مصاحبه با او بدین معنا نیست که ما با او موافق هستیم.گاردین در ادامه توضیح داد که ایران اینترنشنال در ماه می سال 2017 پیش از انتخابات ریاست جمهوری ایران آغاز به کار کرد و در قیاس با شبکه‌های بی.بی.سی فارسی و 'من و تو' دستمزد مناسبی پرداخت می‌کند. مدیریت شبکه برعهدهٔ شرکتی به نام گلوبال مدیا سیرکولیتینگ است که یک تبعهٔ عربستان سعودی به نام عادل العبدالکریم مالک آن است.گاردین نوشت: یک منبع آگاه که درگذشته با محمدبن سلمان، ولیعهد عربستان سعودی همکاری داشته، عنوان کرد که بودجه ایران اینترنشنال از دربارسلطنتی سعودی تأمین می‌شود که در حدود 250 میلیون دلار تخمین زده می‌شود.بنابه به اعلام این نشریه انگلیسی بینون از ارائه پاسخ درباره منبع درآمد ایران اینترنشنال طفره رفت و گفت: هزینه‌های جاری این شبکه از سوی شرکت دی‌ام ای مدیا که یک شرکت خبری انگلیسی است تأمین می‌شود. وی درباره ارتباط میان دی‌ام ای مدیا و گلوبال مدیا سیرکولیتینگ بازهم طفره رفت و ادعا کرد: ایران اینترنشنال را می‌توانید براساس خروجی آن قضاوت کنید. این شبکه بیانگر دیدگاه هیچ دولتی نیست و اخبار موردعلاقه فارسی‌زبانان را ارائه می‌دهد.گاردین درادامه عنوان کرد: این برای اولین باری نیست که ایران اینترنشنال مورد انتقاد قرارگرفته است. این شبکه درگذشته نشست کامل سازمان منافقین،یک گروهک طرفدار تغییر حکومت ایران و مرتبط باعربستان رابه‌طور زنده پوشش داد و متعاقباً همکاری خود را با یکی از خبرنگاران این شبکه که نسبت به این اقدام اعتراض کرده بود متوقف کرد.این نشریه انگلیسی افزودکه پس ازمصاحبه ایران اینترنشنال با سخنگوی گروهک الاحوازی، یکی دیگر از خبرنگاران همکاری خود را با این شبکه متوقف کرده است.به گزارش ایرنا، افراد مسلح وابسته به گروهک تروریستی و تجزیه‌طلب «الاحوازی»، شنبه دو هفته پیش در جریان رژه نیروهای مسلح به مناسبت آغاز هفته دفاع مقدس در اهواز، با پوشیدن لباس مبدل سپاه و بسیج به مردم و جایگاه مسئولان، فرماندهان ارشد نظامی و انتظامی حمله کردند.در جریان این حمله تروریستی 25 تن به شهادت رسیدند و 60 تن دیگر زخمی شدند که درمیان قربانیان تعدادی کودک و غیرنظامی نیز دیده می‌شود.دقایقی پس از وقوع این حادثه، شبکه تلویزیونی ایران اینترنشنال مصاحبه با سخنگوی این گروهک تروریستی را پخش کرد. حمید بعیدی نژاد سفیر جمهوری اسلامی ایران اقدام شبکه ایران اینترنشنال را نقض صریح قانون و نماد آشکار حمایت از تروریسم خوانده است. او در حساب کاربری خود در توئیتر نوشت که این شبکه، در اقدامی بی‌شرمانه مصاحبه‌ای از سخنگوی گروه تروریستی که امروز افراد زیادی را به خاک و خون کشید، پخش کرد.وی افزود: سفارت ایران درلندن ضمن محکومیت این اقدام، برخورد جدی نهاد نظارتی در انگلیس(آفکام) با این اقدام به‌عنوان ترویج تروریسم و خشونت را پیگیری خواهد کرد.سفیر کشورمان همچنین در گفت‌وگو با ایرنا ابراز خوش‌بینی کرده است که طرح شکایت از این شبکه به نتیجه برسد و گفت: پیگیری‌های حقوقی و سیاسی با یک اقدام و یک نتیجه تمام نمی‌شود بلکه بایستی استمرار داشته باشد و قطعاً این استمرار و مستندسازی و تلاش همه‌جانبه بی‌نتیجه نخواهد بود.وی با اشاره به مستندانی که به‌طور روشن در این رابطه وجود دارد، تصریح کرد: اگر در کوتاه‌مدت نتیجه کمی داشته باشد قطعاً در میان‌مدت و درازمدت نتایج مهمی خواهد داشت.یک سخنگوی وزارت خارجه انگلیس نیز طرح شکایت تهران از شبکه ایران اینترنشنال از مسیر آفکام را بهترین گزینه اعلام کرد.شبک**اروپام ** هـ ن **1392            "}