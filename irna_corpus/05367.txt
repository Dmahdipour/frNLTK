{"onTitr":" نماینده ولی فقیه در لرستان:    ","titr":" غفلت مقطعی از توسعه روستاها باعث افزایش مهاجرت شد","describe":" خرم آباد - ایرنا - نماینده ولی فقیه در لرستان گفت: متاسفانه در یک دوره نسبت به روستاها غفلت و همین امر منجر به افزایش مهاجرت روستاییان به شهر شد.", "text":"به گزارش ایرنا، آیت الله سید احمد میرعمادی روز یکشنبه در آیین گرامیداشت روز روستا در روستای باغموری ازنا افزود: امروزه با اقدامات انجام شده و تاکیدات مقام معظم رهبری نسبت به روستاها، شاهد مهاجرت معکوس هستیم که این امر موجب استحکام و قوام جامعه می شود.وی با بیان اینکه قوام جامعه به تولید بستگی دارد اظهار داشت: استقلال کشور به تولید و اقتصاد داخلی بستگی دارد و از سوی دگیر برای پیشرفت کشور باید به روستاها توجه ویژه ای داشت.وی بیان کرد: روستاییان و عشایر تولیدکنندگان مواد حیاتی جامعه هستند که لازم است از تمام ظرفیت ها و توانمندی روستا در راستای تولید استفاده شود.نماینده ولی فقیه در لرستان و امام جمعه خرم آباد گفت: در برخی موارد زیرساخت های لازم همچون آب، زمین، نیروی کار، قابلیت های ویژه روستا وجود دارد اما به خوبی بکارگیری نشده و متاسفانه امروزه تمام ظرفیت های روستا در امر تولید و اقتصاد استفاده نمی شود.آیت الله میرعمادی با تاکید بر افزایش و بهبود زمینه ای اشتغال و درآمدزایی در روستاها افزود: باید با ایجاد مشاغل جدید روستایی زمینه را برای ماندگاری روستاییان و ادامه فعالیت آنان در راستای تولید فراهم کرد.وی گفت: تاسیس بنیاد مسکن انقلاب اسلامی و جهاد سازندگی در ابتدای پیروزی انقلاب اسلامی نشان می دهد امام خمینی (ره) آینده انقلاب را در توجه به محرومان و نیازمندان می دانستند و ترجیح می دانند انقلاب توسط افرادی اداره شود که بدون طمع و درخواست، خالصانه خدمت کنند.وی روستاییان و عشایر را مهمترین پایگاه تولید مواد حیاتی و اقتصاد کشور  دانست و گفت: برای مقابله با تحریم و تهدید اقتصادی دشمن باید سیاست های اقتصاد مقاومتی تقویت شود که روستا در این زمینه به عنوان یک رکن اصلی محسوب می شود.نماینده ولی فقیه در لرستان ادامه داد: باید همزمان با ارائه خدمات و امکانات زیرساختی در روستاها، زمینه اشتغال جوانان فراهم شده و صنایع تبدیلی در کنار فعالیت های کشاورزی و دامپروری ایجاد شود.آیت الله میرعمادی اضافه کرد: توسعه گردشگری روستایی نقش مهمی در اقتصاد دارد و باید با توجه به این مهم و تقویت صنایع دستی، هویت ایرانی و اسلامی خود را در روستاها دنبال کنیم چراکه در صورت حذف این آداب و رسوم، جامعه دچار آسیب می شود.وی ادامه داد: امروز وحدت، همدلی و تبعیت از رهبری نیاز جامعه است و البته روستائیان دلبسته به انقلاب و مقام معظم رهبری هستند.آیت الله میرعمادی با تاکید بر توسعه همه جانبه روستاها گفت: متاسفانه اهالی برخی روستاها از اجرای طرح های مقاوم سازی حمایت نمی کنند. 7269/6060            "}