{"onTitr":" بانک مرکزی:    ","titr":" فروش اسکناس ارز در صرافی ها تا سقف پنج هزار یورو منعی ندارد","describe":" تهران- ایرنا- بانک مرکزی به صرافی های مجاز اجازه داد نسبت به فروش ارز به صورت اسکناس تا سقف پنج هزار یورو یا معادل آن به سایر ارزها بر مبنای نرخ بازار اقدام کنند.", "text":"به گزارش روز چهارشنبه ایرنا از بانک مرکزی، این بانک پیرو نامه موضوع «دستورالعمل خرید و فروش ارز در شبکه صرافی‌های مجاز» به صرافی ها اعلام کرد: فروش ارز به صورت اسکناس تا سقف پنج هزار یورو یا معادل آن به سایر ارزها توسط آن صرافی‌ بر مبنای نرخ بازار فقط با ثبت در «سامانه نظارت ارز (سنا)» علاوه بر موارد ٢٣ گانه اعلامی در نامه عمومی مورد اشاره با رعایت مقررات ارزی بلامانع است.براساس این اطلاعیه، ثبت اطلاعات در «سنا» مورد تاکید است و بازرسان بانک مرکزی عملیات صرافی در این زمینه را بررسی و در صورت عدم ثبت، مطابق با مقررات برخورد خواهند کرد.** سپرده گذاری ارزی، مسیر مطمئن سرمایه گذاریبانک مرکزی همچنین افتتاح حساب سپرده های ارزی با تضمین این بانک را یکی از راه های مطمئن سرمایه گذاری دانست و تاکید کرد: جذب سپرده های ارزی توسط بانک ها روند رو به رشدی را طی می کند.بر این اساس، با همکاری بانک ها، شعب شهرهای مختلف برای جذب سپرده های ارزی مردم فعال شده است و بنابر بخشنامه بانک مرکزی، بانک ها سود سپرده را ماهانه و بصورت اسکناس ارز پرداخت می کنند.آنگونه که بانک مرکزی تاکید کرده است، در صورت انصراف سپرده گذار پیش از سررسید، بانک ها موظفند بلافاصله نسبت به استرداد وجوه سپرده گذاری شده اقدام کنند.به گزارش ایرنا، در این طرح برای سپرده‌های یورویی سالانه ٣ درصد، دلاری ٤ درصد و درهمی 2 درصد سود پرداخت می‌شود و بانک مرکزی اصل و سود این سپرده‌ها را تضمین کرده است.اقتصام*2025 ** 2023            "}