{"onTitr":"","titr":" فلاحت پیشه: نپیوستن به FATF آثار زیانباری برای کشور دارد","describe":" تهران-ایرنا- رییس کمیسیون امنیت ملی و سیاست خارجی مجلس با اشاره به نظرات کارشناسان و مسوولان ذی ربط درباره CFT در مجلس، گفت: مردم باید بدانند که پیوستن ایران به FATF چیست و نپیوستن به آن چه آثار زیان باری برای کشور دارد.", "text":"به گزارش خبرنگار سیاسی ایرنا، رییس کمیسیون امنیت ملی و سیاست خارجی مجلس در خصوص اظهارات و انتظارات مسئولانی که در مورد لوایح چهارگانه FATF به مجلس مراجعه کرده اند، گفت: بانک مرکزی اعلام کرد که اگر ما مناسبات ما با FATF به هم بخورد بانک های کشور دچار ورشکستگی می شوند.وی همچنین با اشاره به مباحث مطرح شده در جلسه با مسئولان وزارت امور خارجه گفت: امروز تعداد همکاران با گروه ویژه اقدام مالی بیش از اعضای سازمان ملل متحد در جهان است و این موضوع باعث می شود که حداقل چهار میلیون ایرانی در خارج از کشور نتوانند به اسم ایرانی کار کنند و به ناچار باید تابعیت کشورهای دیگر را بگیرند که در بین آن ها از نخبه تا تاجر حضور دارند و  ضمن اینکه سفارت خانه های ما هیچ گونه کار مالی را نمی توانند صورت دهند و تجارت های بزرگ انجام نمی گیرد.فلاحت پیشه ادامه داد: گزارش شده که بانک های طرف های مختلف مثل چین ایران را در لیست سیاه قرار داده اند که همین باعث شده که تجارت با ایران با هزینه و ریسک بالایی صورت بگیرد؛ پیش از این هم گفته ام که جلسات بررسی این لایحه باید به صورت مستقیم از صداو سیما پخش شود و همه اعم از مسوولان دولتی، کارشناسان و نمایندگان در آن نظرات خود را اظهار کنند که مشخص باشد چه تصمیماتی اتخاذ می شود.نماینده مردم اسلام آباد غرب تصریح کرد: وزارت اطلاعات هم در جلسه رسما اعلام کرد که بنابر گزارش های اطلاعاتی دشمنان به دنبال قطع همکاری ایران با گروه ویژه اقدام مالی هستند و این بحث های کارشناسی است که در جلسات مجلس با کارشناسان و دستگاه های ذی ربط انجام می شود و معتقدیم این بحث ها باید در صحن علنی مطرح باشد.رییس کمیسیون امنیت ملی و سیاست خارجی مجلس با بیان اینکه در میان کنوانسیون های چهارگانه FATF، کنوانسیون مبارزه با تامین مالی تروریسم از معدود کنوانسیون هایی است که در مجمع عمومی سازمان ملل متحد طراحی شده است، خاطر نشان کرد: این کنوانسیون را کشورهایی مثل ایران  طراحی کردند و شورای امنیتی نیست و حساسیت های موجود نیز به این خاطر ایجاد شده که CFT آخرین کنوانسیونی است که توصیه های FATF در آن مطرح شد.فلاحت پیشه تصریح کرد: هر روز پیام های بسیاری اعم از تطمیع، تهدید و غیره به نمایندگان درباره این لایحه ارسال می شود، کسانی که در این باره با شفافیت بیشتر سخن می گویند بیشتر در معرض توهین و تهدید قرار می گیرند.**سیام**3050**1535            "}