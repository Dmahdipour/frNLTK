{"onTitr":"","titr":" دبیرکل ناتو در صربستان:شما را بمباران کردیم تا نجات تان دهیم","describe":" تهران - ایرنا - ینس استولتنبرگ دبیرکل سازمان پیمان آتلاتنیک شمالی (ناتو) در سفر به صربستان درباره بمباران سال 1999 گفت: ما شما را بمباران کردیم تا نجات تان بدهیم.", "text":"به گزارش روز دوشنبه ایرنا از راشا تودی، استولتنبرگ در بلگراد گفت: هر چند بسیاری از مردم در صربستان خاطرات'ضعیفی' از بمباران سال 1999 کشورشان توسط ناتو دارند ، این کار در حقیقت برای محافظت از مردم در برابر دولت خودشان انجام شد. دبیرکل ناتو این مطلب را در دیدار با دانشجویان دانشگاه بلگراد درپاسخ به سوالی درباره کارزار نظامی ناتو علیه دولت 'اسلوبودان میلوشویچ' مطرح کرد. استولتنبرگ بنا به گزارش رسانه های محلی گفت: تاکید کردم که ما این اقدام را برای محافظت از غیرنظامیان و متوقف کردن رژیم میلوشویچ انجام دادیم. دبیرکل ناتو با بیان اینکه این سازمان رابطه ای عالی با صربستان دارد گفت: ناتو می خواهد که این ائتلاف نظامی و بلگراد به آینده نگاه کنند و ناتو به تصمیم بلگراد برای نپیوستن به این سازمان احترام می گذارد.وی در عین حال خاطرنشان کرد که ناتو می خواهد شریک صربستان باشد. وی همچنین گفت که ناتو از 'گفت وگو' بین صربستان و منطقه جدایی طلب و خودخوانده 'کوزوو' حمایت می کند و خاطرنشان کرد که این حمایت نه تنها دیپلماتیک بلکه همچنین به شکل نیروی صلح بانی بین المللی تحت رهبری ناتو درکوزوو( KFOR )انجام می شود. اظهارات دبیرکل ناتو حدود یک هفته پس افزایش تنش بین بلگراد و پریشتینا مطرح شد. علت بروز این تنش ها دیدار رهبر کوزوو از بخش شمالی منطقه جدا شده خودخوانده است که اکثریت جمعیت آن صرب هستند و اقتدار کوزوو را نمی پذیرند. نیروی صلح بانی تحت رهبری ناتو در جریان این رویداد به شکل محسوسی ساکت و غیر فعال بود اما برخی گزارشها حتی حاکی بود که نیروهای ناتو حتی نماینده کوزوو را در این سفر همراهی کرده بودند. ناتو در مارس 1999حملاتی هوایی به کشوری که در آن زمان یوگسلاوی بود انجام داد که این حملات بدون حمایت شورای امنیت سازمان ملل و پس از آن انجام شد که ناتو بلگراد را به کاربرد شدید و نامتناسب زور علیه آلبانیایی تبارهای مسلمان در منطقه کوزوو متهم کرد. این منطقه 9 سال بعد در سال 2008 اعلام استقلال کرد. ناتو در جریان این بمباران بین 10 تا 15 تن اورانیوم ضعیف شده ریخت که موجب فاجعه بزرگ زیست محیطی شد و موجب شد که صربها علیه ناتو شکایت کنند و بمباران ناتو را به بیماری های مرتبط با سرطان در منطقه مرتبط کردند. یکی از اعضای تیم حقوقی در سال 2017 به راشا تودی گفت: در صربستان ، 33 هزار نفر هر سال در این ارتباط بیمار می شوند یعنی هر روز یک کودک بیمار می شود. دبیر کل ناتو در سال 2015 در خصوص تلفات غیرانسانی بمباران ناتو ابراز تاسف کرد. اروپام**1078**1590            "}