{"onTitr":"","titr":" راننده 39 ساله به دلیل تخریب پل در املش مصدوم شد","describe":" رشت - ایرنا - در پی بارش شدید باران و سیلاب در استان گیلان و سقوط خودروی پراید به صورت همزمان با تخریب پل کیازنیک در شهرستان املش، راننده 39 ساله آن مصدوم شد.", "text":"مدیر مرکز مدیریت حوادث و فوریت های پزشکی استان گیلان عصر شنبه در این باره به خبرنگار ایرنا گفت: با دریافت این حادثه، نیروهای مرکز مدیریت حوادث و فوریت های پزشکی با حضور به موقع در محل برای امدادرسانی به این راننده اقدام کردند.پیمان اسدی افزود: این راننده که از ناحیه کمر دچار مصدومیت شده بود، توسط نیروهای مرکز فوریت های پزشکی املش به بیمارستان نیکوکار این شهرستان منتقل شد.به علت بارش شدید باران و آبگرفتگی و سیلاب، پل بزرگ املش (کیازنیک) ریزش کرد و تنها راه ارتباطی لات‌لیل به املش قطع شد. این پل قدیمی راه مواصلاتی بین دو شهرستان املش و لنگرود بود که بخش مرکزی املش را به اتاقور و کومله متصل می ‌کند.7286/2007            "}