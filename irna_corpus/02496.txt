{"onTitr":"","titr":" کمبود امکانات و نداشتن حامی چالش رشته کاراته در آبادان است","describe":" آبادان - ایرنا - ورزشکاران رشته کاراته در آبادان در حالی موفق به کسب مدال های رنگارنگ در مسابقات جهانی ، ملی و استانی می شوند که از کمبود امکانات و نداشتن حامی مالی رنج می برند.", "text":"به گزارش ایرنا رشته ورزشی کاراته در آبادان در سال های اخیر با چالش هایی چون کمبود سالن ورزشی مناسب و نداشتن بودجه کافی مواجه بوده اما این کمبود نتوانسته مانع کسب موفقیت از سوی ورزشکاران این رشته شود و امسال کاراته کاهای آبادانی با کسب 150 مدال رنگارنگ در مسابقات مختلف بیشترین افتخار آفرینی برای ورزش این شهرستان را به ارمغان آورده اند.حمایت نکردن مسئولان و ارگان ها یکی دیگر از دلایل کمبود امکانات و حتی فضای تمرینی کاراته در آبادان است. این مسئولان بدون توجه به انگیزه و علاقه جوانان آبادانی به ورزش کاراته توجه چندانی به این رشته ورزشی ندارند.ورزشکاران این رشته انتظار دارند در  شهری که در دل آن صنایع بزرگی چون پالایشگاه، پتروشیمی و نیز منطقه آزاد اروند سه قطب اقتصادی کشور فعالیت دارند توجه بیشتری به ورزش جوانان به ویژه ورزش کاراته صورت گیرد.فراهم نبودن امکانات، توجه نکردن کافی به قهرمانان، اعزام نشدن تیم‌ ها به مسابقات بدلیل مشکلات مالی و بسیاری مسائل دیگر همه و همه دلایلی هستند که موجب اعتراض  برخی پیشکسوتان، مربیان و ورزشکاران عضو خانواده کاراته آبادان شده ‌است.جمعی از مرییان، قهرمانان بین المللی و کشوری و رئیس هیات کاراته آبادان با حضور در میزگرد خبری بررسی چالش های رشته ورزشی کاراته در دفتر خبرگزاری جمهوری اسلامی نگاه جدی مسئولان به این رشته پر مدال و پرافتخار را مطالبه کردند.مریم اسماعیلی قهرمان 2 دوره مسابقات جهانی در آفریقا و هلند که اکنون یکی از مربیان رشته کاراته بانوان آبادان است گفت: کاراته آبادان در ایران و حتی آسیا جز پرافتخارترین هاست و صاحب اسم و رسم است ولی با این حال کمبود امکانات و نبود حامی مالی این رشته ورزشی را با مشکل مواجه کرده است.وی با شاره به کمبود فضای تمرینی در آبادان اظهار داشت: سالن تمرین شاید مهمترین چالش رشته کاراته در آبادان باشد، برای تمرین در فضای 300 متری آن هم با تاتامی های غیر استاندار مجبور به تمرین هستیم ولی با این حال در امر رشد استعدادها موفق بوده ایم.این قهرمان بین المللی کاراته آبادان افزود: کاراته آبادان به لحاظ استعداد دارای پتانسیل بسیار بالای است ولی با وجود این مشکلات انگیزه ورزشکاران دچار افت می شود.فاطمه هدایت نژاد ملی پوش آبادانی نیز گفت: مشکلات کاراته در آبادان اکنون کاهش یافته ولی با این حال انتظار می رود باز هم شاهد افزایش امکانات باشیم.وی تصریح کرد:یکی از مهمترین مشکلات کاراته در آبادان کمبود تجهیزات ورزشی مانند تاتامی و کیسه بوکس است زیرا تاتامی هایی که در سالن های آبادانی وجود دارد استاندارهای لازم را ندارد.صفورا فانی نایب رئیس هیات کاراته آبادان که بیش از 20 سال سابقه فعالیت در این رشته پرتحرک را دارد در این نشست گفت: از مشکلات اقتصادی حاکم بر جامعه مطلع هستیم ولی اگر از کاراته انتظار کسب مدال  داریم اکنون زمان حمایت است.وی افزود: کاراته آبادان بارها و بارها توانایی های خود را در میادین مختلف ثابت کرده و اکنون باید تلاش کرد نماینده ای از این شهر در المپیک 2020 داشته باشیم و این مهم با حمایت مسئولان و همچنین تزریق امکانات میسر می شود.فرشید باقرزاده قهرمان کاراته مسابقات جهانی روسیه در سال 2013 و دبیر هیات کاراته منطقه آزاد اروند نیز گفت: رشته کاراته آبادان مظلوم واقع شده است هر چند که پس از رفتن زیر نظر سازمان منطقه آزاد اروند تا حدودی بخشی از مشکلات این رشته کاهش یافت.وی افزود: وجود امکانات برای بروز استعداد ورزشکاران ضروری است، امکانات نباشد به طور حتم مسیر برای پیشرفت فرسایشی خواهد شد.این مربی آبادانی اظهار داشت: کاراته آبادان در تمامی مسابقات کشوری موفق به کسب مقام های مختلف در رده هاس سنی مختلف شده است این در حالیست که کمترین امکانات متوجه این رشته ورزشی است.**نبود خانه کاراته علی پرتغالی رئیس هیات کاراته آبادان تعداد ورزشکاران در این رشته ورزشی در آبادان را 2 هزار نفر عنوان کرد و گفت: از این تعداد یکهزار و 200 ورزشکار در بخش آقایان و 800 نفر در بخش بانوان در 13 سالن فعالیت دارند.وی با اشاره به کسب 2 عنوان قهرمانی تیمی، 2 نایب قهرمانی و یم مقام سومی تیمی در مسابقات کشوری اظهار داشت: تیم های آبادانی امسال به 13 مسابقه کشوری اعزام شدند که در این مسابقات موفق به کسب 150 مدال طلا، نقره و برنز شدند.رئیس هیات کاراته آبادان افزود: این مقام ها با کمترین امکانات و با کمترین بودجه به دست آمد این در حالیست که  پالایشگاه و پتروشیمی با توجه به بودجه ای که در اختیار دارند می توانند ورزش آبادان را حمایت کنند و تنها سازمان منطقه آزاد اروند مقداری در بودجه کمک حال ما بود.وی نقش ورزش در رفع معضلات اجتماعی را پررنگ دانست و تصریح کرد: ورزش از بسیاری معضلات اجتماعی جلوگیری می کند ولی با امکانات فعلی نمی توان به شکل حرفه ای ورزشکار پرورش داد.**قهرمان پروریمریم اسماعیلی دارنده 2 مدال طلای رقابت های جهانی در خصوص قهرمان پروری گفت: ورزشکار برای تبدیل شدن به قهرمان باید استعداد داشته باشد، برای رسیدن به عنوان قهرمانی جهان و با توجه به کمبودهایی که وجود داشت تمرینات را در پارک انجام می دادم کاری که هیچ یک از ورزشکاران فعلی حاضر به انجام آن نیست.وی به ظرفیت بسیار بالای کاراته آبادان اظهار داشت: وجود امکانات برای بروز استعداد این ورزشکاران ضروری است زیرا امکانات در انگیزه ورزشکار تاثیرگذار است.اسماعیلی تصریح کرد: تمرینات را در سرمای زمستان بدون وسایل گرمایشی و در گرمای طاقت فرسای تابستان و حتی در اوج شرجی منطقه بدون وسایل سرمایشی در آبادان پیگیری می شود و این مسائل باعث کاهش انگیزه در ورشکاران می شود.نایب رئیس هیات کاراته آبادان نیز گفت: برای تبدیل شدن به قهرمان و ستاره شدن ابتدا نیاز به مربی بزرگ است که در آبادان مربیانی با کیفیت بین المللی وجود دارد.صفورا فانی اظهار داشت: در مرحله بعدی برای پرورش قهرمانان نیاز به حضور در مسابقات متعدد است که مشکلات مالی هیات کاراته آبادان اجازه حضور ورزشکاران در مسابقات متعدد را نمی دهد و این در حالیست که آبادان به لحاظ داشتن بنگاه های اقتصادی غنی است.وی افزود: آبادان روزی بزرگترین کاراته بازان کشور را پرورش می داد ولی با شرایط یادشده نباید انتظار بیشتری از کاراته این شهرستان داشت.یکی دیگر از مربیان کاراته بانوان آبادان نیز گفت: هر چه امکانات بیشتر باشد یقینن در پرورش استعدادها و همچنین تبدیل شدن انها به قهرمان می توان راه را هموار کرد.نگین محمدی تصریح کرد: اگر امکانات و بودجه در اختیار هیات کاراته باشد مسیری که برای پیشرفت قرار است 10 ساله طی شود با 2 یا سه سال می توان این مسیر را طی کرد.وی افزود:اگر خلاقیت بین مربیان وجود داشته باشد می توان در کنار امکانات روی به قهرمان پروری آورد.فرشید باقر زاده دیگر مربی آبادانی و دبیر هیات کاراته منطقه آزاد اروند نیز گفت: در استان خوزستان بدلیل گرما شاهد رشد زودرس در ورزشکاران هستیم و برنامه ریزی برای تبدیل شدن به قهرمان برای آنها سخت می شود.وی تصریح کرد: در رده های سنی پایین همیشه عملکرد بهتری را شاهد بودیم زیرا زمانی که ورزشکار راهی تیم های بزرگسال می شوند بدلیل نبود امنیت شغلی انگیزه خود برای ادامه ورزش را از دست می دهد.این قهرمان بین المللی کاراته جهان اظهار داشت: اگر زمینه امنیت شغلی ورزشکاران و مربیان کاراته که در المپیک 2020 نیز برای نخستین بار شرکت خواهد کرد فراهم شود به طور حتم در زمینه قهرمان پروری هم می توانیم به نتیجه برسیم.رئیس هیات کاراته آبادان نیز گفت: هیات کاراته با توجه به مقام هایی که در مسابقات بین المللی و کشوری و حتی استانی داشته تبدیل به بهترین هیات ورزشی آبادان شده است و در امر قهرمان پروری هم راه پیشرفت را طی کرده است.علی پرتغالی تداخل سیاست و ورزش را معضلی جدی در ورزش دانست و تصریح کرد: سال هاست شاهدیم در آبادان مقام های سیاسی با ورود افراد سیاسی به ورزش مانع از پیشرفت و قهرمان پروری در این شهرستان شده اند و خیلی از ورزشکاران به این دلیل خارج از گود نشسته اند.وی افزود: برای کشف استعدادهای نهفته کاراته آبادان نیاز به حمایت مالی از سوی ارگان ها و سازمان ها و همچنین بخش خصوصی داریم و در صورت فراهم شدن این زمینه می توان شاهد حضور ورزشکاران کاراته کای آبادانی در المپیک 2020 باشیم.7104/6068            "}