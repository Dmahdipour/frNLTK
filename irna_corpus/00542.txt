{"onTitr":"","titr":" دختران کاراته کار گیلانی در سوپرلیگ کشور یک پیروزی کسب کردند","describe":" رشت - ایرنا - تیم کاراته دختران گیلان در رقابت های سوپر لیگ کشور جام آینده سازان یک پیروزی کسب کرد.", "text":"دبیر هیات کاراته استان گیلان روز جمعه در مصاحبه با خبرنگار ایرنا اظهار داشت: تیم الو پرده گیلان نماینده این استان در هفته سوم  دور برگشت رقابت های کاراته سوپر لیگ دختران کشور در سالن شهید کبکانیان تهران از سه دیدار  به یک پیروزی و دو شکست دست یافت.    حامد زیکساری افزود: بر این اساس تیم کاراته دختران الو پرده گیلان در گروه اول این رقابت ها عصر پنجشنبه در اولین دیدارش مقابل تیم شیتوریو اینویی ها مازندران قرارگرفت که با حریفش به نتیجه مساوی هفت بر هفت دست یافت اما به دلیل کسب امتیازات کمتر، در این بازی مغلوب شد.   وی ادامه داد: همچنین تیم کاراته دختران الو پرده گیلان در دومین دیدار نیز، رو در روی تیم کاراته دختران صبا شیراز قرار گرفت که با این حریفش نیز به نتیجه مساوی هفت بر هفت دست یافت اما  به دلیل کسب امتیازات کمتر، بازنده این مسابقه شد.   دبیر هیات کاراته گیلان خاطرنشان کرد: تیم کاراته دختران این استاندر آخرین مسابقه هفته سوم در سوپر لیگ کشور ، مقابل تیم صنعت مس رفسنجان قرار گرفت که موفق شد این حریفش را با نتیجه 9 بر شش شکست دهد.   زیکساری اضافه کرد: با توجه به نتایج کسب شده توسط سایر تیم ها و دو شکست تیم الو پرده گیلان ، این تیم صدر جدول را از دست داد و پس از تیم های صبا شیراز و شیتوریو اینویی ها مازندران در رتبه سوم گروه خود قرار گرفت.   در رقابت های کاراته سوپر لیگ دختران کشور جام آینده سازان ، ورزشکاران زبده ترین تیم های این رشته از سراسر کشور در چهار گروه به صورت متمرکز و دوره ای در تهران با هم به  رقابت می پردازند. 7285 /6030            "}