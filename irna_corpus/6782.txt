{"onTitr":" ادعای کارشناس تاجیک    ","titr":" انتخابات پارلمانی در افغانستان برگزار نخواهد شد","describe":" تهران - ایرنا - «نورعلی دولت» استاد علوم سیاسی تاجیکستان مدعی شد با توجه به شرایط امنیتی و بحرانی افغانستان، انتخابات پارلمانی این کشور در بیست و هشتم مهرماه برگزار نمی شود.", "text":"به گزارش خبرگزاری اوستا، نورعلی دولت استاد علوم سیاسی تاجیکستان با توجه به اوضاع تنش آمیز سیاست داخلی و قدرت گروه های تروریستی بویژه طالبان در کشور افغانستان، خبر عدم برگزاری انتخابات پارلمانی در این کشور را پیش بینی کرد. نورعلی دولت در مصاحبه با آوستا گفت، بلاشک انتخابات پارلمانی افغانستان در ماه جاری برگزار نخواهد شد و یا بسیار متفاوتر از دوره های قبل برپا خواهد شد. به گفته کارشناس تاجیکستانی، با توجه به برگزاری اولین دور انتخابات ریاست جمهوری و پارلمانی افغانستان بعد از سرنگونی طالبان، باید گفت که انتخابات آتی در صورت برگزار شدن باید با خشونت و تقلب بسیار همراه باشد. نورعلی در ادامه گفت، افغانستان هرگز با برگزاری چنین انتخاباتی با آرامش و ثبات همراه نخواهد بود زیرا ابتدا باید در این کشور سیستم الکترونیکی انتخابات اصلاح گردد.  در چند روز اخیر با نزدیک شدن به تاریخ انتخابات پارلمانی دفاتر کمیسیون الکترونیکی مستقل انتخابات در اکثر شهرهای افغانستان مسدود شده اند. به گزارش شبکه الجزیره، با توجه به آنکه 70 درصد از خاک افغانستان در معرض تهدید طالبان قراردارد، در کنار عدم شفافیت انتخاباتی، امنیت مهمترین موضوع برگزاری انتخابات پارلمانی این کشور است. با افزایش حملات نیروهای طالبان و حملات انتحاری در شهرها بخصوص کابل، پایتخت و شماری از شهرهای افغانستان از جمله جلال‌آباد در شرق این کشور؛ تأمین امنیت انتخابات یکی از چالش‌های مهم دولت افغانستان تلقی می‌شود با این حال تعداد 54 هزار نیروی امنیتی افغانستان مسئول حفظ امنیت مراکز رای گیری می باشند. محمداشرف غنی رئیس جمهور افغانستان نیز انتخابات پیش رو را حیاتی خوانده و تأکید کرده که بدون برگزاری انتخابات، مشروعیت ملی و بین‌المللی حکومت تأمین نمی‌شود.از طرف دیگر، فرستاده ویژه دبیرکل سازمان ملل متحد در امور افغانستان می‌گوید که به ‌دلیل چالش‌های امنیتی، حدود یک سوم مراکز رأی‌ دهی در انتخابات پارلمانی افغانستان بسته خواهند ماند.آساق**ع.ه**1663**            "}