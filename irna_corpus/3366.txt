{"onTitr":"","titr":" وضعیت زنجان در حوزه حقوق آب و زمین بیت‌المال رضایت بخش نیست","describe":" زنجان – ایرنا - رئیس ‌کل دادگستری استان زنجان گفت: در گذشته اقدامات متعددی در حوزه حفاظت از حقوق بیت‌المال انجام شده اما بر اساس اطلاعات دریافتی، متاسفانه مشکلات هنوز حل نشده و درصدد رفع مسایل این حوزه هستیم.", "text":"به گزارش روز سه شنبه روابط عمومی دادگستری استان زنجان؛ حجت‌الاسلام اسماعیل صادقی نیارکی در جلسه شورای حفظ حقوق بیت‌المال با اشاره به ماموریت مهم این شورا افزود: در این جلسه آنچه که ارائه شد گله‌مندی بود و این به معنی واقف بودن به مشکلات در حوزه حفاظت از حقوق بیت المال است که باید این مسائل در شورا رسیدگی شود.وی تاکید کرد: چنانچه در استان زنجان معضلات زمین‌خواری و تغییر کاربری و تصرف های غیرقانونی و پسماندها با حجم بالا وجود دارد، انتظار می رود با برگزاری جلسه های شورای حفظ حقوق بیت‌المال به کارها و رفع مشکلات این بخش سرعت داده شود.رئیس کل دادگستری استان زنجان گفت: بر اساس گزارش های دریافتی، استان وضعیت خوبی در موارد بیان شده ندارد و از همین رو باید تلاش کنیم که نواقص موجود حل و در جلسات آینده شورای حفظ حقوق بیت‌المال به صورت تخصصی به موضوعات پرداخته و نسبت به حل و فصل آن اقدام شود.حجت‌الاسلام صادقی نیارکی با تاکید بر استفاده از ظرفیت‌های موجود در استان برای حل مشکلات موجود اظهارداشت: نباید این ظرفیت‌ها مکتوم باقی بماند بلکه باید از آن در شان جمهوری اسلامی استفاده شود.وی جلسه شورای حقوق بیت‌المال را بالاترین ظرفیت بیان کرد و افزود: تعداد زیادی از کارشناسان و صاحب‌نظران در آن حضور دارند.رئیس کل دادگستری استان زنجان به موارد حوزه آب و زمین‌های متصرفی اداره ها اشاره کرد و گفت: نخست باید در حوزه آب و زمین و موضوعات مرتبط، ارائه آمار از سوی همه دستگاه‌ها متقن و مبتنی بر داده‌های صحیح باشد اما متاسفانه طبق گزارشی که ارائه شد ارقام باهم متفاوت بوده و این مشخص می‌کند که آمارها صحیح گردآوری نشده است.حجت‌الاسلام صادقی نیارکی با تاکید بر اینکه اقدامات مقابله‌ای باید با تدبیر انجام شود، خاطرنشان کرد: نباید در حل مشکل به گونه‌ای عمل کنیم که گره‎ای بر گره موجود اضافه کند بلکه باید با تدبیر، عقلانیت و تعقل مشکلات را حل و در این حوزه نباید همدیگر را متهم کنیم.وی با بیان اینکه مشکلات موجود در جامعه ناشی از کم کاری همه است، یادآوری کرد: از همین رو همه باید دست به دست هم دهیم تا مشکلات را حل کنیم در همین راستا مجموعه قضایی استان نیز آماده همکاری است.رئیس کل دادگستری استان زنجان گفت: باید در حوزه دادسراها، دادگاه‌ها و هم تجدید نظر افرادی انتخاب شوند که به نحو مطلوبی بتوانند مشکلات را حل کنند.حجت‌الاسلام صادقی نیارکی تاکید کرد: باید تصمیم های بازدارنده در حوزه آب و زمین اتخاذ شود و ارائه آماری در این حوزه که با موضوعات امنیتی دیگر مواجه نیست صحیح نمی باشد.رئیس کل دادگستری استان زنجان گفت: متاسفانه در گذشته یک عده زمین های دولتی را گرفته‌اند با این حال شکایتی نشده که برای جلوگیری از این کار نخست باید در اسرع وقت دستگاه سند دار کردن زمین های خود را پیگیری و نسبت به شناسنامه دار کردن آن اقلام کند.حجت‌الاسلام صادقی نیارکی اظهارداشت: همه وظیفه داریم به منظور تحقق منویات رهبر معظم انقلاب و رفع نگرانی و دغدغه ها در این بخش گام های بلندی برداریم.9505/6085            "}