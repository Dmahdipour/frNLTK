{"onTitr":"","titr":" دو نخست وزیر پیشین پاکستان به دادگاه فرا خوانده شدند","describe":" اسلام آباد - ایرنا - «محمدنواز شریف» و «شاهدخاقان عباسی» نخست وزیران پیشین پاکستان و یک روزنامه نگار به اتهام خیانت به کشور به دادگاه فراخوانده شدند.", "text":"به گزارش شامگاه دوشنبه رسانه های پاکستان، «نواز شریف» و «شاهد خاقان عباسی» نخست وزیران پیشین این کشور و  «سرل آلمیدا» خبرنگار روزنامه «داون» به منظور پاسخگویی درخصوص پرونده اتهامی خیانت به کشور به دادگاه لاهور احضار شدند.نواز شریف نخست وزیر پیشین به دلیل مصاحبه جنجالی با روزنامه «داون» و متهم کردن سرویس‌های امنیتی به بستن چشم‌هایشان در برابر حادثه تروریستی بمبئی به خیانت متهم شد.شریف در آن مصاحبه گفته بود: آیا ما می‌توانیم به شبه‌نظامیانی که درحال حاضر نیز با کمک ارتش فعال هستند اجازه دهیم که با عبور از مرز وارد بمبئی شده و 150 نفر را به قتل برسانند.شاهد‌خاقان ‌عباسی نیز به دلیل ارائه مجوز به نوازشریف برای انجام این مصاحبه جنجالی متهم به خیانت شد.سرل آلمیدا خبرنگار روزنامه داون نیز که این مصاحبه را انجام داده است، با اتهامات مشابه مواجه است.دادگاه با بررسی پرونده خیانت ، ادامه پیگیری آن را به 22 اکتبر موکول کرده و از رئیس دادگستری درخواست کرد در این جلسه حضور یابد.حملات نوامبر ۲۰۰۸ در بمبئی هندوستان، رشته حملات همزمان مسلحانه در ۲۶ نوامبر ۲۰۰۸ بود که به کشته شدن بیش از ۱۹۵ نفر منجر شد.دستکم ۱۰ منطقه در این شهر نظیر«پایانه چاتراپاتی شیواجی، هتل‌های مجلل نظیر هتل تاریخی تاج محل و هتل پنج ستارهٔ اوبروی، یک بیمارستان، یک سینما، یک اداره پلیس و چند مرکز اداری-تجاری دیگر» مورد حمله واقع شدند.هند ، سرویس امنیت پاکستان را در این زمینه مقصر دانست اما اسلام‌آباد این اتهام را رد کرد.شبک**آساق**6125**1392            "}