{"onTitr":"","titr":" شرایط اقتصادی مسلمانان کرالا هند بهبود یافته است","describe":" تهران - ایرنا - بر اساس گزارش مرکز تحلیل سیاست، جامعه مسلمانان ایالت کرالا واقع در جنوب کشور هند با وجود افزایش رشد جمعیت، از نظر اقتصادی در وضعیت بهتری قرار گرفته اند.", "text":"به گزارش روزنامه دکان هرالد، برغم بالارفتن نرخ رشد جمعیت مسلمانان کرالا نسبت به میانگین ملی کشور هند، مسلمانان این استان از شرایط اقتصادی و تحصیلات خوبی برخوردار هستند.  درحالی که رسانه های هند اغلب افزایش جمعیت و مشارکت محدود در تحصیلات عالیه را به گردن عقب ماندگی مسلمانان می اندازند، براساس تحقیق و پژوهش مرکز تحلیل سیاست هند، جمعیت استان کرالا در سال های 2001 تا 2011 افزایش یک میلیون و 500 هزار نفری داشته، با این حال از نظر اقتصادی و تحصیلات نیز شاهد پیشرفت بوده است.براساس این گزارش، با وجود اینکه جمعیت مسلمانان افزایش یافته اما این جمعیت زیاد از کمبود امکانات به سر نبرده و نه تنها فقیرتر از مناطق هندونشین نیستند، بلکه از نظر اقتصادی و تحصیلات نیز زندگی بهتری دارند. این مرکز، با ارزیابی سیاست ها، وضعیت اجتماعی و اقتصادی جامعه مسلمانان در هند اعلام کرد: جمعیت مسلمانان استان کرالا از 31.8 میلیون در سال 2001 به 33.4 میلیون نفر در سال 2011 افزایش داشته است. در این میان مسلمانان بیش از یک میلیون و هندوها 360 هزار نفر افزایش جمعیت داشته اند.گفتنی است 54 درصد از استان کرالا را هندوها و 26 درصد مسلمانان و 18 درصد را مسیحیان تشکیل می دهند. آساق**ع.ه**1663**            "}