{"onTitr":"","titr":" برنامه های هفته ملی کودک و نوجوان در لرستان اعلام شد","describe":" خرم آباد -ایرنا- مدیرکل کانون پرورش فکری کودکان و نوجوانان لرستان گفت: هفته ملی کودک امسال باشعار' آینده را باید ساخت' با رویکرد آموزه‌های عاشورا در مراکز فرهنگی هنری کانون برگزار می شود.", "text":"به گزارش ایرنا ، محمدجوادمحمدی روز چهارشنبه در جمع خبرنگاران اظهار داشت: با توجه به تقارن ایام ماه محرم و سوگواری سرور وسالارشهیدان امام حسین(ع) با هفته ملی کودک، به منظور نهادینه‌کردن ارزش‌های تربیتی و انسان‌ساز عاشورا، ویژه‌برنامه‌های گرامیداشت این هفته با رویکرد آموزه‌های عاشورا، از14 تا20 مهر اجرا خواهد شد.وی افزود: این برنامه ها با هدف برجسته‌سازی اهمیت دوران کودکی و ویژگی‌ها، نیازها و خواسته‌های کودکان امروز، هم‌افزایی فعالیت‌های دستگاه‌ها و نهادهای متولی کودک ، ارتقای آگاهی جامعه نسبت به حقوق کودکان به ویژه کودکان با نیازهای ویژه، ایجاد فضای با نشاط با مشارکت کودکان، معرفی سازمان‎های فعال در حوزه کودک ، توجه به هویت ملی و بهره‎گیری از آموزه‎های دین مبین اسلام برگزار می شوند.مدیرکل کانون پرورش فکری کودکان ونوجوانان لرستان اضافه کرد: برنامه های متنوعی طبق روزشمار این هفته اجراخواهند شد که نواختن زنگ هفته ملی کودک در مدارس و مراکزکانون، برگزاری کارگاه سبک زندگی ایرانی اسلامی برای خانواده اعضا، دعوت ازکارشناسان محیط زیست به مراکز و بازدید اعضا از موزه حیات وحش، ساخت کاردستی بامواد دور ریختنی، بازدید از اماکن تاریخی وموزه های مردم شناسی از جمله این برنامه ها است.محمدی با اشاره به توجه بیشتربه کودکان ونوجوانان مناطق محروم و روستاه ها ادامه داد: درهفته ملی کودک کتابخانه سیار روستایی وشهری درمناطق حاشیه نشین برنامه های فرهنگی اجرامی کنند.وی برگزاری کارگاه های مختلف فرهنگی، هنری،ادبی، علمی و معارف اسلامی در مراکز ثابت وسیار شهری و روستایی درسراسر استان را از دیگر برنامه های این هفته اعلام کرد.محمدی گفت: پخش فیلم های کانونی برای دانش آموزان، برگزاری مسابقه های کتابخوانی، برگزاری ویژه برنامه 'هم نوا با رقیه'، دعوت ازکارشناسان اداره بهداشت واداره پست دراین هفته برای کودکان ونوجوانان برگزار می شود.7274/6060            "}