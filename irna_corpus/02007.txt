{"onTitr":" بازیهای پاراآسیایی 2018؛    ","titr":" جودوکار سنگین وزن ایران نقره گرفت","describe":" جاکارتا - ایرنا - جودوکار وزن به اضافه 100 کیلوگرم نابینای ایران به مدال نقره بازیهای پاراآسیایی 2018 دست یافت.", "text":"به گزارش خبرنگار اعزامی ایرنا؛ امروز (چهارشنبه) «محمدرضا خیرالله زاده» در فینال وزن به اضافه 100 کیلوگرم به دیدار قهرمان پارالمپیک 2016 از ازبکستان رفت و با وجود تلاش فراوان، نتیجه را واگذار کرد.در این مبارزه، داوران نسبت به عملکرد نماینده ازبکستان سخت گیری های لازم را نداشتند که این مساله موجب اعتراض مربی تیم کشورمان شد.با نقره خیرالله زاده ایران توانست از هفت وزن جودو نابینایان 6 مدال کسب کند.2 مدال طلا، یک نقره و 3 برنز ره آورد این تیم در بازی های پاراآسیایی 2018 جاکارتا است. جودوکار نابینای سنگین وزن ایران که در دور اول با قرعه استراحت روبرو بود در مرحله نیمه نهایی برابر «لی» از کره جنوبی به پیروزی رسید.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی در این دوره از رقابتها شرکت کرده است. ورزشی**3783**1597            "}