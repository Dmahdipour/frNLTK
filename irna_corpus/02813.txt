{"onTitr":"","titr":" موضوع تقلب در انتخابات محلی کردستان عراق به بغداد کشیده شد","describe":" اربیل – ایرنا- با گذشت بیش از یک هفته از برگزاری انتخابات محلی در کردستان عراق و برغم اعلام کمیسیون عالی انتخابات برای بررسی شکایات، احزاب کرد عراقی خواهان رسیدگی وزارت کشور عراق به تقلب و تخلفات انتخاباتی شدند.", "text":"به گزارش ایرنا؛ کمیسیون عالی انتخابات کردستان عراق تاکید کرد که این کمیسیون کماکان سرگرم بررسی شکایات احزاب کرد عراقی بدلیل تقلب در انتخابات محلی اقلیم  می باشد و به این منظور تاکنون 5 جلسه تشکیل شده است.این کمیسیون افزود بررسی دقیق شکایات از سوی کمیسیون عالی انتخابات ادامه دارد و احزاب کرد عراقی شکایات متعددی در خصوص تقلب به کمیسیون اعلام کرده اند.تمامی احزاب کرد عراقی نسبت به تقلب سازمان یافته در انتخابات به کمیسیون عالی انتخابات شکایت کرده اند.اتحادیه میهنی کردستان عراق تاکید کرده است که منتظر بررسی نتایج شکایات خواهند بود و بعد از اعلام نتایج نهایی در خصوص این انتخابات موضع گیری خواهند کرد.همزمان جنبش تغییر اعلام نموده است که درصورت عدم رسیدگی به تقلب صورت گرفته تحریم مشارکت در پروسه سیاسی کردستان عراق را در اولویت قرار خواهند داد.در همین راستا دو حزب جماعت اسلامی کردستان عراق و اتحاد اسلامی کردستان عراق تصریح نموده اند که احزاب حاکم در کردستان عراق (حزب دموکرات و اتحادیه میهنی) از تمامی ارگانهای دولتی برای تقلب سازمان یافته بهره گرفته اند.حزب دموکرات کردستان عراق نیز مدعی است که نیروهای امنیتی در سلیمانیه برای تغییر نتایج انتخابات تلاش کرده اند.هوشیار عبدالله یکی از اعضای فراکسیون جنبش تغییر در پارلمان عراق نیز روز سه شنبه به رسانه های محلی اعلام کرد به همراه یکی از نماینده های جماعت اسلامی و جریان سیاسی نسل نو با طرح شکایتی از وزارت کشور عراق خواسته اند کمیته ای برای بررسی تقلب صورت گرفته در انتخابات پارلمانی کردستان عراق تشکیل شود.وی افزود ما مدارک و مستندات لازم را به وزارت کشور عراق تحویل داده ایم و امیدواریم این وزارتخانه نسبت به این درخواست واکنش مثبت نشان دهد.نامبرده مدعی شد که بیش از 200 هزار شناسنامه عراقی که جعلی بوده اند در انتخابات مذکور برای رای دادن به یک حزب خاص مورد استفاده قرار گرفته اند.خاورم**351**4**380            "}