{"onTitr":"","titr":" موتور سواران عامل 55 درصد تصادف های فوتی در اصفهان هستند","describe":" اصفهان - ایرنا - رئیس  پلیس راهنمایی و رانندگی  اصفهان گفت :  55 درصد سوانح رانندگی  منجر به  مرگ در این استان مربوط به موتور سواران است.", "text":"به گزارش ایرنا، سرهنگ رضا رضایی روز یکشنبه در همایش  تجلیل از نمونه های ترافیکی اصفهان افزود : طرح ارتقای آموزش موتور سواران را در دستور کار قرار داده ایم و در این زمینه توفیقات بسیاری هم داشته ایم.وی افزود : در این طرح موتور سیکلت سواران  خاطی ملزم به حضور در کلاس های آموزشی و گذراندن دوره آشنایی یا مخاطرات موتور سیکلت می شوند.سرهنگ رضایی  با اشاره به برگزاری جلسات ماهانه  قرارگاه  ترافیکی نیروی انتظامی نیز گفت : تلاش می کنیم  اقدامات به سمتی رود که شاهد یک نفر فوتی هم نباشیم.رئیس پلیس راهور استان اصفهان افزود: در 10 سال اخیر شاهد کاهش 7.3 درصد تصادفات در استان اصفهان بوده ایم.وی اظهار کرد: در این خصوص در کل کشور رتبه نخست را به خود اختصاص داده ایم ولی تا نقطه مطلوب راه بسیار است.در ادامه این همایش از شهروندان و فعالان نمونه ترافیکی استان اصفهان تجلیل شد. همایش 'تجلیل از نمونه های ترافیکی' به مناسبت گرامی داشت هفته نیروی انتظامی با حضور دستگاه های فعال در عرصه حمل و نقل و ترافیک  در اتاق بازرگانی، صنایع، معادن و کشاورزی اصفهان برگزار شد.هفته نیروی انتظامی 14 تا 21 مهر با شعار 'پلیس مقتدر - امین مردم' برگزار می شود.7134/  6022            "}