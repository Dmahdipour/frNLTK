{"onTitr":" مدیر موسسه سیره روایت شهدا،    ","titr":" راهپیمایی عظیم اربعین حسینی باید وحدت را تقویت کند","describe":" قم - ایرنا - مدیر موسسه سیره روایت شهدا ، گفت: راهپیمایی عظیم اربعین حسینی باید تقویت کننده وحدت و انسجام در کشور باشد و این مساله یکی از مطالبات جدی که باید به آن توجه شود.", "text":"به گزارش ایرنا، حجت الاسلام والمسلمین محمد مهدی ماندگاری روز پنجشنبه در گردهمایی مردمی جبهه فرهنگی انقلاب اسلامی در عرصه اربعین در شبستان امام علی (ع) مسجد مقدس جمکران قم اظهار داشت: دراین راستا  مراسم اربعین حسینی محل تسویه حساب سیاسی با دولت نیست.وی ایجاد تفرقه بین امت اسلامی را از سیاست های استکبار جهانی به منظور ایجاد حاشیه امن برای رژیم صهیونیستی در منطقه دانست، و افزود: امت سازی درخانه، محله و شهر و گردآوردن همه آحاد مردم در زیر یک پرچم نخستین مطالبه هیات های اربعین است، و هر کس بخواهد در بین مردم شکاف ایجاد کند باید جلوی آن گرفته شود.وی با بیان اینکه حرکت در جهت اقتدار ولایت باید مطالبه شود، تصریح کرد: اقتدار ولایت وقتی محقق می شود، که ولایت ما ولایت اهل بیت(ع) باشد.ماندگاری همچنین شرکت در مراسم اربعین را مصداق بارز تقوا عنوان کرد و گفت: اربعین یک دانشگاه بزرگ انسان سازی است، و تا مردم وارد آن نشوند کارهای خیر از جمله کمک به محرومان را یاد نخواهند گرفت.وی با اشاره به اینکه سال گذشته 9میلیون تن به اروپا سفر کردند، افزود: هیچ کس به این افراد نمی گوید که چرا هزینه سفر خود را خرج محرومان نکردید؟، ولی وقتی موضوع رفتن به زیارت اربعین به میان می آید، مساله کمک به نیازمندان نیز مطرح می شود، در حالی که این آیین باشکوه معنوی خود بستر ساز محرومیت زدایی از جامعه است.سومین همایش فعالان مردمی جبهه فرهنگی انقلاب در عرصه اربعین، با حضور یکهزار تن از فعالان و شخصیت های فرهنگی و حوزوی تا فردا ادامه دارد.   7403/ 6133/            "}