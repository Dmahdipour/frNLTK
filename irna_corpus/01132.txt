{"onTitr":"","titr":" قرار گرفتن ورزشکاران زیر چتر بیمه ورزشی ضروری است","describe":" زنجان - ایرنا - دبیر هیات پزشکی ورزشی استان زنجان گفت: فعالان عرصه ورزش به منظور بهره مندی از مزیت و ظرفیت های خدمات درمانی هیات پزشکی ورزشی این استان، لازم است زیر چتر حمایت بیمه ورزشی قرار گیرند.", "text":"بیتا بدلخانی روز پنجشنبه در گفت و گو با خبرنگار ایرنا افزود: اخذ کارت بیمه ورزشی در این استان باید رشد و توسعه بیشتری یابد تا ورزشکاران بتوانند هنگام حوادث و آسیب های احتمالی از مزایای آن بهره مند شوند. وی با بیان اینکه بهتر است ورزشکاران با مزایای کارت بیمه ورزشی بیشتر آشنا شوند، اظهار داشت: آسیب های ورزشی به هیچ وجه قابل انکار نیست و داشتن کارت بیمه ورزشی باعث خدمات رسانی بهتر و بیشتر توسط این هیات و کاهش مشکلات ورزشکاران آسیب دیده می شود.دبیر هیات پزشکی ورزشی استان زنجان با تاکید بر اینکه باشگاه ها، هیات ها و ورزشکاران باید بیمه ورزشی را جدی تر بگیرند گفت: تیم هیات پزشکی ورزشی استان زنجان نیز خود را موظف به ارایه خدمات درمانی مطلوب و مناسب به ورزشکاران تحت پوشش بیمه می داند.بدلخانی افزود: تیم هیات پزشکی ورزشی با سلامت ورزشکاران سر و کار دارد و انتظار می رود باشگاه ها و هیات های ورزشی، تعامل و همکاری بیشتری را با این هیات داشته باشند تا سلامت و بهداشت ورزشکاران با خطر مواجه نشود. وی توجه هیات ها و باشگاه های ورزشی به سلامت و بهداشت فعالان در عرصه ورزش را ضروری خواند و اظهار داشت: در حال حاضر قریب 47 هیات ورزشی در رشته های مختلف و 173 باشگاه ورزشی در سطح استان زنجان فعال هستند. بدلخانی با بیان اینکه از این تعداد باشگاه ورزشی مختلف 141 باشگاه در شهرستان زنجان و مابقی نیز در دیگر شهرستان های این استان فعال است، ادامه داد: 35 هزار و 697 نفر زیر پوشش بیمه ورزشی هستند که از این تعداد 13 هزار و 895 نفر زن و 21 هزار و 802نفر مابقی نیز مرد هستند. 6084/6085            "}