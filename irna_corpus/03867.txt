{"onTitr":"","titr":" مصرف گاز در خراسان رضوی کاهش یافت","describe":" مشهد- ایرنا- مدیرعامل شرکت گاز خراسان رضوی گفت: ظرف 72 ساعت گذشته و در نخستین موج سرمای امسال 81 میلیون مترمکعب گاز در این استان به مصرف رسید که نسبت به مدت مشابه پارسال 9 درصد کمتر است.", "text":"سید حمید فانی روز سه شنبه در گفت و گو با خبرنگار ایرنا افزود: پارسال از چهاردهم تا شانزدهم مهر ماه 90 میلیون مترمکعب گاز در سطح خراسان رضوی به مصرف رسیده بود.وی همچنین گفت: با توجه به سرمای هوا به مشترکان توصیه می شود نکات ایمنی را پیش از راه اندازی وسایل گازسوز رعایت کنند. استفاده از کلاهک H و اطمینان از باز بودن مسیر دودکش نیز امر مهمی است که برای این مورد افراد می توانند وزنه ای را از مسیر دودکش به پایین توسط نخ هدایت کنند، اگر وزنه در محل ورودی دودکش مشاهده شد مسیر باز است، در غیر این صورت مسیر مسدود بوده و جهت بازبینی مسیر باید اقدامات لازم انجام شود.مدیرعامل شرکت گاز خراسان رضوی افزود: استفاده از لوله های بخاری استاندارد فلزی نکته دیگری است که مشترکان باید رعایت کنند. در هیچ شرایطی نباید از لوله های فنری یا آکاردئونی استفاده شود. کنترل دقیق اتصالات شیلنگ به بخاری و لوله گاز هم نکته دیگری است که باید مد نظر قرار گیرد. حداکثر طول شلنگ باید یک متر و 20 سانتیمتر و دو طرف محل اتصال به وسیله بست فلزی محکم شده باشد و از هیچ وسیله دیگری استفاده نشود. وی گفت: بعد از روشن شدن وسیله گازسوز نیز مشترکان باید از گرم بودن دودکش اطمینان حاصل کنند زیرا اگر لوله دودکش سرد باشد علامتی برای مکش معکوس گاز سمی است. مشترکان گاز در خراسان رضوی برای کسب اطلاعات بیشتر می توانند با  شماره تلفنهای 37074 و یا 194 تماس گرفته و از موارد ایمنی در نصب وسایل گرمایشی و استفاده از انها اطلاع پیدا کنند.  خراسان رضوی با 31 هزار کیلومتر شبکه گازرسانی و دو میلیون و 181 هزار مشترک به ترتیب رتبه های نخست و دوم شبکه گذاری و تعداد مشترکان گاز را در کشور دارد.7507/1858            "}