{"onTitr":"","titr":" فروشندگان سموم شیمیایی در اردبیل ساماندهی می شوند","describe":" اردبیل - ایرنا - مدیر حفظ نباتات جهاد کشاورزی استان اردبیل با اشاره به اینکه فروش غیر مجاز سموم شیمیایی در اردبیل ممنوع است، گفت: با فروشندگان غیر مجازبرخورد قانونی خواهد شد.", "text":"به گزارش ایرنا ، یحیی آذرمی روز یکشنبه در جلسه هماهنگی نظارت بر شبکه توزیع آفت کش های نباتی افزود: تمام فروشندگان سموم آفت کش کشاورزی باید پروانه فعالیت داشته باشند. او اظهار داشت: درج لیست قیمت سموم موجود در فروشگاه ، داشتن فاکتور خرید و فروش و ثبت مشخصات کامل خریداران سم باید با دقت لحاظ شود. وی به فروشندگان توصیه کرد در اسرع وقت نسبت به دریافت پروانه از سازمان نظام مهندسی کشاورزی و منابع طبیعی اقدام کنند ، در غیر اینصورت مغازه آنها پلمب شده و برخورد قانونی با آنها صورت خواهد گرفت. 6018/6016            "}