{"onTitr":"","titr":" 34 غیر نظامی در درگیری های پایتخت لیبی کشته شدند","describe":" الجزیره- ایرنا- هیات پشتیبانی سازمان ملل در لیبی اعلام کرد از زمان آغاز درگیری ها در پایتخت لیبی در 26 آگوست (چهارم شهریور ) تا اواخر ماه سپتامبر(هشتم مهر)، 34 غیر نظامی کشته و 23 تن دیگر زخمی شدند.", "text":"به گزارش ایرنا، هیات پشتیبانی سازمان ملل در لیبی در گزارشی که در سایت آن منتشر شد، اعلام کرد تنها در ماه سپتامبر 18 غیر نظامی کشته شده و 22 غیر نظامی دیگر زخمی شدند که از میان کشته ها چهار نفر دختران خردسال بودند.سازمان ملل اعلام کرده است شمار کشته ها و زخمی های درگیری های طرابلس بیش از این رقم است اما دستگاه های مختلف تاکنون موفق به ثبت این رقم و مستندسازی در مورد آن شده اند.بر اساس اعلام سازمان ملل، این ارقام شامل افرادی است که مستقیما بر اثر درگیری ها کشته یا زخمی شده اند و شامل ربوده شدگان و اعدام شدگان و کشته ها بر اثر شکنجه توسط گروه های مسلح نمی شود.هیات پشتیبانی سازمان ملل در لیبی تاکید کرد استفاده گسترده از سلاح های سنگین و گلوله باران کورکورانه و بی هدف مناطق مسکونی باعث شد شمار زیادی از غیر نظامیان کشته یا زخمی شوند.«غسان سلامه » نماینده سازمان ملل برای حل بحران لیبی چهارم مهرماه اعلام کرد، گروه های مسلح، در این کشور قوانین انسانی، حقوق بشری و بین المللی را نقض می کنند و فقط گروه داعش طی 9 ماه گذشته 57 نفر را در 14 حمله تروریستی به قتل رساند.نماینده سازمان ملل برای حل بحران لیبی گفت، حوادث خشونت بار ماه گذشته در طرابلس و حومه آن 120 کشته و 400 زخمی برجا گذاشت و موجب آواره شدن بیش از پنج هزار نفر و افزایش ربایش و غارت اموال مردم شده است.پایتخت لیبی به ویژه بخش های جنوبی آن از اوایل شهریور شاهد درگیری های سختی میان گردان موسوم به «انقلابی های طرابلس»، «گردان 301» و گردان «تانک های ابوسلیم» از یک سو و تیپ هفتم پیاده در ترهونه معروف به نیروهای «کانیات» بود و طرف ها به وسیله سلاح های سبک، نیمه سنگین و سنگین مواضع هم را هدف قرار می دهند.گروه های مسلح پس از هفته ها درگیری با میانجی گری سازمان ملل راضی به برقراری آتش بس شدند.لیبی از زمان سرنگونی نظام سرهنگ «معمر قذافی» در سال 2011 با مشکل هرج و مرج و بی ثباتی روبه رو است.اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.خاورم **2041**1211            "}