{"onTitr":"","titr":" 13 هزار دانش آموز نیازمند در آذربایجان شرقی است","describe":" تبریز-ایرنا- مدیرکل کمیته امداد امام خمینی (ره) آذربایجان شرقی گفت: 13 هزار دانش آموز نیازمند در این استان در جشن عاطفه ها چشم به راه کمک های مردمی هستند.", "text":"محمد کلامی روز چهارشنبه در جمع خبرنگاران با بیان اینکه مرحله دوم جشن عاطفه ها امروز با هدف کمک به دانش آموزان نیازمند در سطح مدارس استان برگزار شد، افزود: دانش آموزان استان با انداختن پاکت کمک های خود به صندوق های جشن عاطفه ها همدلی خود را با 13 هزار دانش آموز نیازمند نشان دادند.                                                                                               وی با اشاره به اینکه مرحله اول جشن عاطفه ها شهریورماه امسال قبل از بازگشایی مدارس انجام شد، افزود: در مرحله اول این طرح، کمک مردمی جمع آوری و بسته های نوشت افزاری در بین دانش آموزان نیازمند توزیع شد.                                                                                کلامی ادامه داد: در مرحله دوم جشن عاطفه ها 280 هزار پاکت برای جمع آوری کمک ها میان دانش آموزان آذربایجان شرقی توزیع شد.                      وی افزود: مردم نیکوکار استان می ‌توانند با استفاده از روش‌ های نوین و آسان همانند تلفن گویای 0968877 نرم ‌افزارهای موبایلی 'سکه' و 'سنا' یا از طریق وارد کردن کد #041*8877* در تلفن همراه، نسبت به پرداخت کمک های خود به دانش آموزان نیازمند اقدام کنند.3038/518            "}