{"onTitr":" استاندار لرستان:    ","titr":" امنیت کشور حاصل ایثارگری شهدا است","describe":" خرم آباد - ایرنا - استاندار لرستان گفت: امنیت کشور حاصل ایثارگری شهدا و جانفشانی تمام رزمندگان و تداوم این راه در گرو تربیت نسل انقلابی و ولایتمدار است.", "text":"به گزارش ایرنا، سیدموسی خادمی روز سه شنبه در کنگره 456 شهید نیروی انتظامی لرستان در مصلی الغدیر خرم آباد افزود: یکی از پیچیده ترین سازمان ها در دنیا و به ویژه جمهوری اسلامی، نیروی انتظامی است که باید مجموعه ای از خدمات متنوع را به مردم ارائه دهد.وی ادامه داد: تامین امنیت و نظم بخشی در امور داخلی و حوزه های اجتماعی و اقتصادی به عهده ناجا است و می توان گفت بخش عمده ای از خدمات مملکت توسط ناجا ارائه می شود.وی امنیت را مهمترین نیاز جوامع دانست و گفت: به دلیل گستردگی فناوری اطلاعات و با توجه به تغییرات محیط، ناجا باید با سرعت به روز شود.استاندار لرستان ناجا را سازمانی مردمی دانست و افزود: بخشی از چهره مهربانانه نظام توسط ناجا به مردم معرفی می شود و این نهاد باید پنجه آهنین خود را به افرادی که نظم و سلامت جامعه را بر هم می زنند نشان دهد.خادمی گفت: در حادثه اخیر تروریستی اهواز، ناجا خود را سپر مردم کرد و امروز بیش از پیش همدلی در جامعه احساس می شود./6060/3210/7269            "}