{"onTitr":"","titr":" سرمربی گلبال: تکرار قهرمانی بازی های اینچئون هدف ماست","describe":" جاکارتا - ایرنا - سرمربی تیم ملی گلبال مردان ایران گفت: ملی پوشان به آمادگی کامل رسیده اند و اگر مشکل خاصی پیش نیاید، می توانند عنوان قهرمانی دوره گذشته مسابقات پاراآسیایی را در جاکارتا تکرار کنند.", "text":"به گزارش خبرنگار اعزامی ایرنا، «مهدی نباتی» روز پنجشنبه رقبای اصلی ایران را چین، کره جنوبی، ژاپن و عراق عنوان کرد و افزود: گلبال در این کشورها سال به سال در حال پیشرفت است و ایران هم نباید از مسیر پیشرفت عقب بماند.وی افزود: بازی ها با حضور هشت کشور و در 2 گروه چهار تیمی برگزار می شود که در این دوره ایران با کشور های ژاپن، مالزی و عراق هم گروه است و چین، کره جنوبی، تایلند و قطر در گروه دوم به مصاف هم می روند.سرمربی گلبال اضافه کرد: در مرحله مقدماتی از هر گروه دو تیم به مرحله بعد صعود می کنند و به صورت ضربدری، به مصاف هم می روند. نباتی اظهار امیدواری کرد: اگر حادثه خاصی پیش نیاید تا بتوانیم روی سکو قرار بگیریم، از عنوان قهرمانی خود دفاع می کنیم.محمد سرنجی استرکی، مصطفی شهبازی یاجلو، محمد منصوری حسن آبادی، محسن جلیلوند شیرخانی تبار، حسن جعفری و مجید فلاح 6 عضو تیم ملی گلبال را تشکیل می دهند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052** 1200            "}