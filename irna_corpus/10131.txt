{"onTitr":"","titr":" مردم خمین 800 میلیون ریال در جشن عاطفه ها کمک کردند","describe":" خمین - ایرنا - مدیر کمیته امداد امام خمینی(ره) خمین گفت: مردم نوعدوست این شهرستان 800 میلیون ریال در مرحله نخست جشن عاطفه ها امسال  به نیازمندان کمک کردند.", "text":"به گزارش ایرنا، «جواد داودی» روز چهارشنبه در حاشیه آیین نمادین زنگ عاطفه ها در گفت و گو با ایرنا افزود: مردم نیکوکار این شهرستان کمک های خود را در قالب نقدی و غیرنقدی اهدا کردند.وی ادامه داد: اهدای لوازم التحریر و بسته های فرهنگی از جمله کمک های غیرنقدی مردم نیکوکار این شهرستان در جشن عاطفه های مرحله اول بود.مدیر کمیته امداد امام خمینی(ره) خمین اظهار داشت: کمک های اهدایی خیران این شهرستان بین 507 دانش آموز تحت پوشش این نهاد حمایتی توزیع شده است.داودی گفت: یک میلیارد و 740 میلیون ریال در جشن عاطفه ها پارسال در خمین جمع آوری شد.وی با بیان اینکه کمک های دانش آموزان هر مدرسه به دانش آموزان بی بضاعت همان مرکز آموزشی تعلق می گیرد، ادامه داد: دانش آموزان این شهرستان همواره در کمک به هم کلاسی های نیازمند خود پیشقدم هستند.مدیر کمیته امداد امام خمینی(ره) خمین تاکید کرد: هیچ دانش آموزی نباید به دلیل فقر و نداشتن نوشت افزار از تحصیل باز بماند.داودی تصریح کرد: انتظار می رود در مرحله دوم جشن عاطفه ها نسبت به پارسال کمک های بیشتری جمع آوری شود.چهار هزار و 400 خانوار در خمین تحت پوشش کمیته امداد امام خمینی(ره) هستند.7277/6013/            "}