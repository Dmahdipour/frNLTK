{"onTitr":" خبرگزاری فرانسه:    ","titr":" پخش تصویری مسابقه های زنان در ایران رو به گسترش است","describe":" تهران- ایرنا- خبرگزاری فرانسه در گزارشی به موضوع  پوشش مسابقات ورزشی زنان در ایران پرداخت و نوشت: با وجود تمام محدودیت ها، موضوع پخش تصویری رقابت های زنان در این کشور رو به گسترش است.", "text":"به گزارش سه شنبه شب ایرنا از فرانس پرس، در حالی که کانال های تلویزیونی ایران به دلیل محدودیت از پوشش بیشتر پیکارهای ورزشی زنان خودداری می کنند. اما به لطف رسانه های اجتماعی، زنان ایرانی مسابقات خود را به شیوه های دیگری پوشش می دهند. این رسانه ادامه داد: زنان ایرانی مسابقات را با تلفن های همراه خود ضبط و سپس در صفحات اختصاصی منتشر می کنند و از این طریق طرفداران ورزش زنان می توانند رشته های محبوب خود همچون فوتبال، فوتسال و والیبال را دنبال کنند. فرانس پرس افزود: از دهه 1990 (دهه هفتاد شمسی)، ورزش زنان به تدریج جای خود را درمیان بانوان پیدا کرد و زنان ایرانی در مسابقات منطقه ای، آسیایی و همچنین در بازی های المپیک و در قالب ورزش هایی مانند تکواندو و کبدی به رقابت پرداختند. همچنین در سال 2016، یک زن ایرانی برای اولین بار در تاریخ مدال های المپیک، مدال برنز تکواندو را به دست آورد. این رسانه فرانسوی مدعی شد: با این حال ورزش زنان همچنان یک مسئله حساس در ایران است و زنان همچنان از شرکت در برخی رقابت های بین المللی محروم هستند.در همین خصوص روزنامه نگار زن ورزشی ایرانی ساکن در تهران در خصوص به اشتراک گذاشتن تصاویری از مسابقات ورزشی زنان در رسانه های اجتماعی فعال به فرانس پرس می گوید: «نسبت به سه یا چهار سال گذشته، مردم از ورزش زنان بیشتر استقبال می کنند با این حال، شبکه های تلویزیونی مسابقات زنان را به جز رویدادهای بسیار محدود بین المللی همانند تکواندو در بازی های المپیک پوشش نمی دهند.» فرانس پرس افزود: با وجود تمام این محدودیت ها، موضوع پوشش مسابقات زنان رو به پیشرفت است و ستارگان ورزشی در جامعه بیشتر شده و طرفداران مسابقات زنان در حال افزایش هستند. این رسانه خاطرنشان کرد: هفته گذشته مقام های ایرانی اجازه دادند که روزنامه نگاران، عکس هایی از یک مسابقه دوستانه بین تیم های ایرانی و اردنی در تهران بگیرند. شبد**9460**1953**9122            "}