{"onTitr":"","titr":" 40 هزار ویزای رایگان برای موکب داران صادر می شود","describe":" شهرری- ایرنا- جانشین ستاد بازسازی عتبات عالیات کشور از صدور 40 هزار ویزای رایگان برای موکب دارن پیاده روی اربعین حسینی برای عزیمت به کشور عراق خبر داد.", "text":"به گزارش ایرنا، مسعود شوشتری شامگاه چهارشنبه در همایش بزرگ موکب داران مستقر در عتبات عالیات در حرم عبدالعظیم (ع) اظهار داشت: موکب داران کشور در هفت کمیته اسکان و مشارکت های مردمی، حمل و نقل، اعزام، بهداشت و درمان، هماهنگی، تبلیغات و کمیته امنیت و خدمات کنسولی تقسیم بندی شده اند.وی یادآور شد: ویزاهای رایگان به صورت دقیق بین تمامی استان های کشور تقسیم بندی شده است.شوشتری با اشاره به اینکه موکب داران برای حمل وسایل خود از 2 مرز شلمچه و مهران تردد می کنند، افزود: مرز چذابه مختص تردد زائران است و ورود کالا از این مرز به کشور عراق ممنوع می شود.وی ادامه داد: زائران کشورهای هند، پاکستان و ترکیه  نیز از مرز شلمچه می توانند وارد خاک کشور عراق شوند.شوشتری با بیان اینکه در مسیر نجف اشرف به کربلا روزانه چهار میلیون و 500 هزار بسته غذایی در سه وعده پخت خواهد شد، افزود: ساماندهی و اسکان خیل عظیم زائران فقط در سایه همکاری و همدلی موکب داران موثر می شود.به گزارش ایرنا، همزمان با روز اربعین سرور و سالار شهیدان حضرت اباعبدالله الحسین (ع) و یاران با وفای ایشان؛ همه ساله بیش از 20 میلیون شیعه و دلبسته خاندان عصمت و طهارت (ع) در راهپیمایی اربعین حسینی در عراق شرکت می کنند که حدود 2 میلیون نفر از آنان ایرانی هستند.همایش بزرگ موکب داران مستقر در عتبات عالیات شامگاه چهارشنبه با حضور مقیمی استاندار تهران، شوشتری جانشین ستاد بازسازی عتبات عالیات کشور، فرمانداران و مدیران کل استانداری استان تهران، و جمعی از موکب داران تهران در عتبات عالیات در حرم عبدالعظیم(ع) برگزار شد.3218/6003            "}