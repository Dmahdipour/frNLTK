{"onTitr":"","titr":" مرمت موزه نقده 90 درصد پیشرفت فیریکی دارد","describe":" ارومیه- ایرنا- رییس اداره میراث فرهنگی، صنایع دستی و گردشگری نقده گفت: عملیات مرمت و ساماندهی مجموعه موزه نقده که از اوایل خرداد سال جاری با حدود یک میلیارد ریال آغاز شده بود، 90 درصد پیشرفت فیزیکی دارد.", "text":"حامد پرورش روز سه شنبه در گفت و گو با خبرنگار ایرنا افزود: ایجاد سقف کاذب و نورپردازی مناسب، تعویض سیستم های حفاظتی و الکترونیکی، تعمیر سیستم گرمایشی، تعویض کف سالن موزه، اجرای دیوار پوش، تعویض ویترین ها، تعویض تابلوی سردر ورودی ساختمان موزه، برداشتن ویترین های دیواری در داخل موزه و ایجاد فضای بیشتر در سالن به مقدار 48 متر مربع از اهم اقدامات سال جاری در این مجموعه بوده است.وی ادامه داد: عملیات مرمت و ساماندهی مجموعه تاریخی حسنلو نیز که از اوایل خرداد سال جاری با 2 میلیارد و 600 میلیون ریال از محل اعتبارات ملی و استانی آغاز شده بود، با 100 درصد پیشرفت فیزیکی به پایان رسیده است.رییس اداره میراث فرهنگی، صنایع دستی و گردشگری نقده اضافه کرد: تعیین عرصه و پیشنهاد حریم منطقه تاریخی حسنلو برای ثبت در بین آثارجهانی، اجرای اندود حفاظتی از کاهگل بر روی بقایای معماری و از بین بردن پوشش گیاهی مزاحم از اهم اقدامات سال جاری در این مجموعه باستانی بوده است.به گزارش ایرنا موزه شهرستان نقده از سال 1379 در مساحتی بالغ بر 500 متر مربع افتتاح  شده و فعالیت خود را به عنوان موزه باستان شناسی در منطقه آغاز کرده است.شهرستان 125 هزار نفری نقده یکی از شهرهای جنوبی آذربایجان غربی بوده و در فاصله حدود 80 کیلومتری جنوب ‌شرق ارومیه واقع شده است.9918/2093            "}