{"onTitr":"","titr":" آلمان خواستار افزایش سرمایه گذاری روسیه است","describe":" تهران- ایرنا- آلمان که به تازگی از سوی «دونالد ترامپ» رئیس جمهوری آمریکا به «وابستگی افراطی به گاز روسیه» متهم شد، خواستار افزایش سرمایه گذاری مسکو در فعالیت های تجاری کوچک و متوسط است.", "text":"به گزارش روز دوشنبه ایرنا از خبرگزاری اسپوتنیک، «پیتر آلتمایر» وزیر اقتصاد و انرژی آلمان در حاشیه گردهمایی آلمان- روسیه در مسکو گفت: برلین علاقه مند به افزایش سرمایه گذاری روسیه در اقتصاد این کشور است.وی افزود: برلین از مسکو می خواهد توجه بیشتری به فعالیت های تجاری کوچک و متوسط آلمان داشته باشد.این مقام آلمانی اضافه کرد: وی به عنوان وزیر اقتصاد به دنبال هر فرصتی برای ایجاد اعتماد و حل مشکلات در روابط با روسیه به منظور کمک به پیشرفت آن است. هفدهمین گردهمایی گفت وگوی آلمان و روسیه در شهر پترزبورگ، گسترش روابط دو کشور را هدف قرار می دهد. این گردهمایی تحت عنوان «اعتماد سازی و تقویت مشارکت: همکاری بین جوامع مدنی روسیه و آلمان به عنوان انگیزه ای برای گفت وگوهای میان ایالتی» در روزهای 7-8 اکتبر (15 تا 16 مهر) در مسکو در حال برگزاری است. به گزارش ایرنا، ترامپ چندی پیش در دیدار با «ینس استولتنبرگ» دبیر کل سازمان پیمان آتلانتیک شمالی (ناتو) گفت: اعضای ناتو میلیاردها دلار برای خرید انرژی به روسیه می دهند و برلین نفت و انرژی از مسکو وارد می کند؛ آلمان اسیر روسیه است. «آنگلا مرکل» صدر اعظم آلمان اتهام ترامپ درباره اسارت در مقابل مسکو را رد کرده و تاکید دارد که برلین سیاست مستقلی را بر اساس مصالح سیاست خارجی اش اتخاذ می کند.اروپام**9158**1485            "}