{"onTitr":"","titr":" سه پست قرنطینه ای در خراسان جنوبی راه اندازی می شود","describe":" بیرجند - ایرنا - مدیرکل دامپزشکی خراسان جنوبی گفت: تمامی ورودی و خروجی های استان به طور دقیق پایش و سه پست قرنطینه ای جدید به زودی راه اندازی می شود.", "text":"به گزارش ایرنا محمد اصغرزاده روز چهارشنبه در نشست خبری با تاکید بر اینکه سلامت مردم و صیانت از سرمایه دامی وظیفه اصلی دامپزشکی است گفت: پست قرنطینه ای شمال به جنوب استان به زودی در شهرستان قاینات مستقر می شود و هیچگونه مسامحه ای در این مهم با متخلفان نخواهد شد.وی بیان کرد: از ابتدای امسال سه هزار و 631 آزمایش در خصوص سم شناسی، کشت میکروبی و سرم شناسی در آزمایشگاه های دولتی و خصوصی استان انجام شده است و آزمایش کشت مولکولی هم بنا به نیاز و پیگیری های صورت گرفته به زودی صورت می گیرد.مدیرکل دامپزشکی خراسان جنوبی گفت: در این مدت 17 هزار و 319 بازدید در زمینه کنترل محصولات خام دامی استان صورت گرفته که از این روند 185 هزار و 168 کیلوگرم انواع فرآورده خام ضبط و معدوم شد.وی افزود: از آغاز امسال تاکنون 29 میلیون و 156 هزار کیلوگرم انواع محصولات دامی از استان به ارزش 14 میلیون و 578 هزار دلار صادر شده که نسبت به سال گذشته 45 درصد ارزش افزوده داشته است.اصغرزاده بیان کرد: سال گذشته جوجه یکروزه و مرغ منجمد به کشور افغانستان صادر نشد اما از ابتدای امسال تاکنون یک میلیون و 856 هزار و 335 قطعه جوجه و 419 هزار کیلوگرم مرغ منجمد صادر شد.وی گفت: در این مدت ارزش دلاری صادرات جوجه یکروزه 812 هزار و 147 دلار و مرغ منجمد 628 هزار دلار بوده است.وی اظهار داشت: با توجه به اهمیت پیشگیری بیماری های مشترک بین انسان و دام در 6 ماه گذشته یک میلیون و 700 هزار سر واکسیناسیون انجام شده که 980 هزار مربوط به واکسیناسیون بیماری های دامی و بقیه مربوط به هاری، شاربن و تب مالت بوده است.مدیرکل دامپزشکی خراسان جنوبی با بیان اینکه سال گذشته یکی از استان های همجوار تعدادی فوتی به دلیل بیماری هاری داشت افزود: در خصوص این بیماری جدیت بیشتری با واکسیناسیون 6 هزار قلاده سگ انجام شد.وی گفت: در این مدت 57 درصد کاهش ابتلا به بیماری تب مالت را شاهد هستیم و برای پیشگیری از این بیماری تاکنون 400 هزار راس دام واکسینه شده اند.اصغرزاده با بیان اینکه در این مدت بر کشتار 25 هزار و 702 راس دام سبک و سنگین نظارت شد اظهار داشت: از این تعداد 23 هزار دام سبک و بقیه گاو، گوساله و شتر بودند.وی از نظارت بر کشتار 6 میلیون مرغ در کشتارگاه های طیور استان خبر داد و افزود: از این تعداد 30 هزار قطعه به وزن 59 تن معدوم شدند.وی اظهار داشت: در مورد مرغ بدون آنتی بیوتیک هفت شهرستان استان فعال هستند که از ابتدای سال 526 هزار قطعه مرغ تولید کردند و 334 هزار قطعه خارج استان و بقیه در داخل مصرف شده است.مدیرکل دامپزشکی خراسان جنوبی گفت: در این مدت 35 میلیون قطعه از طیور استان در برابر بیماری ها واکسینه شدند و سه مرغداری به علت وجود کانون بیماری به کلی معدوم سازی شد.وی از آغاز عملیات واکسیناسیون رایگان تب برفکی در استان خبر داد و افزود: طبق پیش بینی های انجام شده 35 هزار دام سنگین در این طرح واکسینه خواهند شد.اصغرزاده بیان کرد: واکسینه دام های سبک هم پس از این طرح آغاز می شود و ملزومات لازم برای اجرای این طرح اندیشیده شده است.وی با بیان اینکه آمادگی کامل برای مواقع بحران در حوزه دارویی وجود دارد تصریح کرد: علیرغم محدودیت ها انبارهای دارویی دامپزشکی خراسان جنوبی در برابر هر نوع بیماری آمادگی کامل دارد.وی گفت: اقدام های انجام شده باعث شد در زمینه بیماری های مشترک بین انسان و دام مثل تب کریمه کنگو و آنفلوآنزای فوق حاد پرندگان هیچگونه کانونی در استان نداشته باشیم که برگرفته از پایش شبانه روزی کارکنان دامپزشکی است.مدیرکل دامپزشکی خراسان جنوبی از مصوب شدن آزمایشگاه شرق کشور در طرح های اقتصادی استان خبر داد و افزود: طبق پیش بینی های انجام شده ساخت و تجهیز این آزمایشگاه نیازمند 10 میلیارد تومان اعتبار است که با هماهنگی های انجام شده تجهیزات آزمایشگاه از مرکز تامین خواهد شد.3215*3028            "}