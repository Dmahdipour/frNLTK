{"onTitr":"","titr":" رفاه اجتماعی و اقتصادی سرمایه روستاییان را افزایش می دهد","describe":" قزوین - ایرنا - مدیرکل دفتر امور روستایی و شوراهای استانداری قزوین رفاه اجتماعی، فرهنگی و اقتصادی را بزرگترین سرمایه های روستاییان دانست و گفت: اگر می خواهیم شاهد مهاجرت معکوس و ماندگاری جمعیت روستایی باشیم باید در این زمینه ها سرمایه گذاری کنیم.", "text":"اکرم نجفی روز یکشنبه و به مناسبت 15 مهر، روز ملی روستا و عشایر در جمع خبرنگاران افزود: براساس سرشماری نفوس و مسکن سال 95، هم اکنون استان قزوین دارای 823 روستای دارای سکنه است که 630 روستای آن از خدمات دهیاری ها بهره مند هستند.وی ادامه داد: سال گذشته و از محل ارزش افزوده 810 میلیارد ریال به روستاهای دارای دهیاری در زمینه انجام خدمات زیربنایی و روبنایی تخصیص داده شد و در 6 ماه نخست امسال نیز تاکنون 400 میلیارد ریال از این محل به آنها پرداخت شده است.به گفته وی، امسال و در هفته دولت 354 پروژه در قالب زیرسازی و بهسازی معابر، خدمات عمومی، احداث غسالخانه، آتش نشانی و بوستان روستایی با 300 میلیارد ریال اعتبار از سوی دهیاران استان مورد بهره برداری قرار گرفت.نجفی در ادامه به حوزه پسماند روستاهای استان اشاره کرد و گفت: اهمیت این موضوع امروز بر کسی پوشیده نیست تا جایی که عدم توجه به آن صدمات جبران ناپذیری را به منابع خاکی، آبی و موجودات زنده وارد می آورد.این مسئول روستایی اضافه کرد: کارگروه پسماند روستاهای استان از اواسط سال 95 با هدف ساماندهی پسماند روستایی با محوریت فرمانداران، بخشداران و دهیاران تشکیل و امروز نیز شاهد انتقال پسماند روستاهای هشت بخش به مجتمع بازیافت محمدآباد قزوین هستیم.وی با اشاره به دفن مشترک زباله روستاهای پنج بخش استان، تاکید کرد: هم اکنون 2 بخش آمادگی لازم را برای انتقال زباله های خود به مجتمع بازیافت زباله محمدآباد را داشته و موضوع دفن مشترک زباله بخش های طارم سفلی، کوهین و رودبار الموت شرقی نیز در دستور کار قرار گرفته است.نجفی به حوزه اشتغالزایی روستایی نیز اشاره کرد و افزود: دولت یازدهم و دوازدهم این مساله را مورد توجه جدی خود قرار داده تا جایی که از محل تفاهم نامه معاونت توسعه روستایی نهاد ریاست جمهوری، بنیاد علوی و بانک سینا تاکنون 330 میلیارد ریال تسهیلات برای 73 طرح با هدف اشتغالزایی یک هزار و 929 نفر در استان قزوین پرداخت شده که 40 طرح نیز تاکنون مورد بهره برداری قرار گرفته است.این مسئول در ادامه تاکید کرد: بدون شک برای غلبه بر مشکلات اقتصادی در روستاها باید به سمت ایده های نو و خلاقانه ای مانند استارت آپ ها به عنوان موتور محرک این کار برویم و برای این منظور امسال 2 رویداد استارت آپ داخلی در اردیبهشت ماه و کشوری نیز در شهریورماه به میزبانی قزوین برگزار شد.وی ادامه داد: در حوزه ورزش نیز تفاهم نامه ای بین دفاتر روستایی و ادارات کل وزرش و جوانان در حال انعقاد است اما امسال و در هفته دولت برای 30 روستای استان تجهیزات ورزشی رایگان ارسال شد و سعی داریم این روند را همچنان ادامه دهیم.به گفته مدیر کل دفتر امور روستایی و شوراهای استانداری قزوین، یک درصد از اعتبارات دهیاری ها را می توان در حوزه ورزش هزینه کرد.نجفی با اشاره به تحت پوشش بودن 120 روستای قزوین به شبکه نسل چهارم اینترنت، اظهار داشت: 120 دهیاری این استان با اتصال به شبکه دولت، تمامی مکاتبات اداری خود را از این طریق به انجام می رسانند.وی با اشاره به اینکه از محل اعتبارات سفر ریاست جمهوری 230 میلیارد ریال برای توسعه راه های روستایی استان تخصیص داده شده بود که تاکنون تنها 40 میلیارد ریال آن هزینه شده، گفت: در سفر اخیر رییس سازمان برنامه و بودجه به استان، قول داده شد تا تمامی اعتبارات این سفر تا پایان امسال به طور 100 درصد تخصیص داده شود.مدیر کل دفتر امور روستایی و شوراهای استانداری قزوین در پایان اضافه کرد: با توجه به اینکه دهیاری ها باید روز به روز به سمت خودکفایی تر شدن بروند از این رو توصیه شده تا آنان بیش از گذشته به مسایل اقتصاد پایدار روستاها بپردازند و در این راه بیش از گذشته باید تلاش کنند.15 مهر به عنوان روز ملی روستا و عشایر نامگذاری شده است.8054            "}