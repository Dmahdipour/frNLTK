{"onTitr":"","titr":" 60 درصد خراسانی ها کارت ملی هوشمند گرفتند","describe":" سبزوار- ایرنا- مدیرکل ثبت احوال خراسان رضوی گفت: از چهار میلیون و 700 هزار نفر جمعیت واجد شرایط دریافت کارت ملی هوشمند در این استان تاکنون 60 درصد کارت ملی هوشمند دریافت کرده اند.", "text":"حسین نیری عصر سه شنبه در شهرستان خوشاب افزود: درخواست 10 درصد واجدان شرایط دریافت کارت هوشمند نیز اخذ شده و در مراحل صدور کارت قرار دارد.وی اظهار داشت: 30 درصد جمعیت مشمول دریافت کارت ملی هوشمند در خراسان رضوی هنوز اقدامی در این زمینه نداشته اند که تلاش می شود این آمار تا سالروز تاسیس ثبت احوال در دی ماه به حداقل برسد.وی گفت: برای دریافت کارت ملی هوشمند پس از پیش ثبت نام، مرحله  ثبت نام اصلی، ثبت اثر انگشت و عکس انجام می شود و فایل ها برای صدور کارت ارسال می گردد.مدیرکل ثبت احوال خراسان رضوی افزود: در ماههای گذشته کارتهای ملی هوشمند طی 20 روز صادر می شد که اکنون به سبب پاره ای محدودیت ها این فرایند حدود 2 ماه طول می کشد.وی ادامه داد: در خراسان رضوی 31 اداره ثبت احوال فعال است و سه شهرستان خوشاب و داورزن و صالح آباد نیز از اداره ثبت احوال محروم هستند.نیری گفت: در این شهرستانها محدودیت های ساختمانی، امکانات و تجهیزات وجود دارد که امیدواریم با تلاش فرمانداری ها و شوراهای اسلامی شهر رفع شود.استان خراسان رضوی 6 میلیون و 400 هزار نفر جمعیت دارد و خوشاب نیز در 175 کیلومتری غرب مشهد مقدس واقع است.8145/7495 / 6053            "}