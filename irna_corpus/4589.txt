{"onTitr":"","titr":" آمریکا در امور داخلی نیوزیلند علیه پکن مداخله کرد","describe":" کوالالامپور- ایرنا- سفیر آمریکا در نیوزیلند در اقدامی مداخله گرانه و تحریک آمیز به دولت نیوزیلند در مورد هر نوع اعتماد به چین و نفوذ آن در این کشور اقیانوسیه هشدار داد.", "text":"به گزارش روز دوشنبه ایرنا، نیوزیلند یک کشور کوچک با سیاست های خارجی با محوریت حوزه آسیا- پاسفیک در اقیانوسیه است که در شرایط کنونی در تعارض میان دو ابرقدرت غرب و شرق آمریکا و چین قرار گرفته است.اسکات براون سفیر آمریکا در نیوزیلند در گفت وگو با 'کی ویز' یک ایستگاه رادیویی نیوزیلندی گفت: نیوزیلند باید به آمریکا به عنوان یک متحد قابل اطمینان بیشتر از چین نگریسته و مراوداتش را با واشنگتن افزایش دهد.وی در پاسخ به سوال خبرنگار این رادیویی در مورد اینکه چرا نیوزیلند باید به آمریکا اعتماد کند گفت : نفوذ چین در نیوزیلند به سطح حساسی رسیده  و توجه به تاریخ دخالت های چین در کشورهای دیگر می تواند این موضوع را نشان دهد.سفیر آمریکا در نیوزیلند در پاسخ به این سوال که آیا نیوزیلنددراین زمینه اشتباه می کند؟ پاسخ داد بله اما به نظر من هر کشوری اشتباهاتی دارد.آمریکا پس از عهدنامه وایتانگی در دوران جنگ جهانی دوم در نیوزیلند بود و از این کشور درقبال حمله ژاپن حمایت کرد.وی ادعا کرد: تفاوت آمریکا و چین این است که آمریکا آزاد و دارای دموکراسی است.سفیر آمریکا این اظهارات را در واکنش به افزایش تنش ها میان نیوزیلند و چین مطرح کرد.وزیر دفاع نیوزیلند پیشتر اقدامات چین را در دریای جنوبی چین یک تهدید خوانده  و از اعزام یک زیردریایی این کشور به این منطقه دریایی برای فعالیت های نظارت مشترک با آمریکا و استرالیا خبر داده بود.با این وجود جیسیندا آردن نخست وزیر نیوزیلند در اظهارات مختلف رسانه ای اعلام کرده که  این کشور سیاست خارجی مستقلی دارد و  این کشور این سیاست را ادامه می دهیم.آساق **1599            "}