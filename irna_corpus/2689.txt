{"onTitr":" معاون اجتماعی بهزیستی در گفت و گو با ایرنا:    ","titr":" 3 هزار مبتلا به اختلال هویت جنسی خدمات مددکاری دریافت کردند","describe":" تهران- ایرنا- معاون اجتماعی سازمان بهزیستی کشور گفت: ارائه خدمات مددکاری اجتماعی این سازمان به مبتلایان به اختلال هویت جنسی (ترنس سکشوال ها یا TS) از سال 84-85 آغاز شد و تاکنون سه هزار فرد مبتلا این خدمات را دریافت کرده اند.", "text":"حبیب الله مسعودی فرید در گفت و گو با خبرنگار ایرنا افزود: مبتلایان اختلال هویت جنسی با «هرمافرودیت» یا دوجنسیتی ها متفاوت هستند، ترنس سکشوال ها افرادی هستند که از نظر ژنتیکی مرد یا کاملا زن هستند اما از نظر روانی تمایل دارند که هویت جنس مخالف خود را داشته باشند.معاون اجتماعی بهزیستی با اشاره به فعالیت کارگروهی در زمینه اختلال هویت جنسی ادامه داد: نقش وزارت بهداشت در این زمینه فوق العاده پررنگ است چون این افراد ابتدا باید از نظر روانپزشکی بررسی شوند که آیا واقعا اختلال هویت جنسی دارند یا ندارند و اگر دارند آیا لازم است برخی مداخلات روانشناسی برای آنان انجام شود.وی اضافه کرد: اگر وزارت بهداشت برای این افراد بررسی های اولیه را انجام داد و واقعا به این نتیجه رسید که این افراد اختلال هویت جنسی دارند و لازم است به آنها کمک شود تا جنسیت آنها تغییر کند، با همکاری پزشکی قانونی و محاکمی که وجود دارد، دستوراتی صادری می شود و آن گاه سازمان بهزیستی برپایه این دستورات در بخشی از موارد که عمدتا حمایت های مددکاری اجتماعی است، خدماتی به آنان ارائه می دهد.معاون اجتماعی بهزیستی گفت: هنگامی که افراد دارای اختلال هویت جنسی می خواهند جنسیت مخالف بگیرند لازم است به طور مثال اوراق هویتی آنان تغییر کند و باید مکاتباتی با سازمان ثبت احوال شود.مسعودی فرید افزود: همچنین اوراق تحصیلی آنها باید تغییر کند، از سوی دیگر بحث سربازی برای آنان پیش می آید به طور مثال زنی که مرد شده این بحث پیش می آید که آیا سربازی برود یا نرود یا مردی که زن شده باید به سربازی برود یا نرود و مسائل و معضلاتی دارد که باید حل شود.وی ادامه داد: بسیاری از افراد دارای اختلال هویت جنسی از سوی خانواده طرد می شوند و در خانواده دچار مشکل می شوند. ممکن است جا و مکان برای زندگی نداشته باشند که در این موارد بهزیستی به آنها کمک می کند که سامانی در این زمینه داشته باشند. وی اظهار داشت: به نظر می رسد هر قدر بتوانیم شناسایی زودهنگام افراد دارای هویت اختلال جنسی را داشته باشیم، مشکلات کمتری خواهیم داشت؛ بسیاری از آنها را می توان از سنین دبستان تشخیص داد.معاون اجتماعی بهزیستی تاکید کرد: وزارت بهداشت باید به موضوع سلامت روان توجه بیشتری کند و به طور کلی شناسایی اختلالات روانشناختی و به طور خاص اختلال هویت جنسی را مورد توجه بیشتری قرار دهد؛ به طور قطع هنگامی که مداخلات بهداشتی و پزشکی در سنین دبستان برای افراد دارای اختلال هویت جنسی آغاز شود، می تواند مانند دیگر بیماری ها و اختلالات موفقیت بالاتری داشته باشد.مسعودی فرید افزود: هنگامی که صبر می کنیم افراد دارای اختلال هویت جنسی را از 17 تا 20 سالگی شناسایی کنیم، این اختلال خیلی نهادینه شده و زمان زیادی گذشته است و ممکن است دیگر نشود به آنان کمک کرد تا هویت همگام با جنسیت و ژنتیک خود داشته باشند و معضلات زیادی برای این افراد ایجاد می شود.وی درباره آمار افراد دارای اختلال هویت جنسی در ایران گفت: به طور کلی آمار این افراد در دنیا زیاد نیست. میزان بروز سالانه این اختلالات جنسی برای آنان که مرد هستند و تمایل دارند زن باشند به ازای هر 50 هزار تولد، یک نفر است و برای آنان که زن هستند و تمایل دارند مرد باشند به ازای هر 80 هزار تولد، یک نفر است.وی اضافه کرد: تعداد بروز اختلال هویت جنیسی در دنیا کم است اما در صورت بی توجهی به آنان و جمع شدن تعداد آنان، ممکن است زیاد به نظر برسند. اما مداخلات بهنگام می تواند به آنان کمک بیشتری کند.اجتمام *9185 * 3063            "}