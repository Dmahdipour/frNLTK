{"onTitr":"","titr":" روایت تامل برانگیز سرپرست پلیس لندن ازحادثه تروریستی پارلمان","describe":" لندن – ایرنا – سرپرست وقت پلیس لندن عنوان کرد که به‌رغم حضور در محل حادثه تروریستی سال گذشته در نزدیکی پارلمان انگلیس که در جریان آن 5 نفر از جمله یک مأمور پلیس کشته شد، از ترس جان خود محل را ترک کرده است.", "text":"به گزارش ایرنا، 'کریگ مکی' این اظهارات را روز دوشنبه در برابر هیئت ‌منصفه دادگاه جنایی 'اولد بیلی' بیان داشت و عنوان کرد که در زمان وقوع حادثه اسلحه با خود نداشته است.در حادثه تروریستی فروردین سال گذشته فردی که از سوی پلیس لندن «خالد مسعود» معرفی شد، با خودرو وارد پیاده‌روی پل وستمینستر، در نزدیکی ساختمان پارلمان ( وستمینستر) در مرکز لندن شده که به دنبال آن 4 عابر پیاده کشته و نزدیک به 49 تن مجروح می‌شوند.مهاجم سپس با چاقو به یک افسر پلیس در برابر ساختمان پارلمان حمله کرد و جان او را گرفت و خود نیز به ضرب گلوله نیروهای امنیتی از پا درآمد. گروه تروریستی داعش مسئولیت این حمله را بر عهده گرفت.مکی که دارای نشان «سر» از ملکه انگلیس و اکنون معاون رئیس پلیس لندن است توضیح داد که این حادثه پس از پایان ملاقات او با 'برندون لویس' معاون وزیر کشور در پارلمان صورت گرفت. وی افزود: پالمر (پلیسی که در این حادثه کشته شد) را می‌دیدم که به سمت عقب می‌آمد و مهاجم به سمت او حرکت می‌کرد. او مصمم بود که داخل پارلمان شود و به هرکس سر راهش بود حمله کند.این مقام امنیتی با اشاره ضمنی به اینکه اگر سر راه مهاجم قرار گرفته بود جان خود را از دست می‌داد گفت: ما هیچ وسیله حفاظتی با خود نداشتیم و دو تن از همکارانی که همراه من بودند دچار استرس شده بودند. به همین خاطر ما محل را ترک کردیم.وی تکرار کرد که قصد داشته تا از خودرو پیاده شود و اوضاع را مدیریت کند اما چون پیراهن آستین‌کوتاه به تن داشته و سلاحی در دست نداشته تصمیمش عوض‌شده است.  مکی بیان داشت که باگذشت یک سال از وقوع این حادثه تروریستی اما فکر به آن، هنوز لرزه بر اندام او می‌اندازد.انگلیس پارسال صحنه 5 حمله تروریستی بود که براثر آن ده‌ها تن کشته شدند. مردادماه گذشته نیز یک مهاجم سودانی تبار به نام &#39;صالح خاطر&#39; با خودرو به سمت پارلمان انگلیس حمله کرده و پس از برخورد با تعدادی عابر به موانع امنیتی می‌کوبد. پلیس او را به جرم ارتکاب عملیات تروریستی دستگیر و به پاسگاهی در جنوب لندن منتقل ‌کرد تا مراحل رسیدگی به پرونده او طی شود.سطح هشدار امنیتی در انگلیس در مرحله شدید (سطح چهار از مجموع پنج سطح ) قرار دارد و به این معنا است که حمله تروریستی در این کشور به‌شدت محتمل است.شبک**اروپام **هـ ن **1392            "}