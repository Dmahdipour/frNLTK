{"onTitr":"","titr":" سلامت و امنیت 2 موضوع مهم کنگره عظیم اربعین هستند","describe":" ایلام - ایرنا - معاون سیاسی امنیتی استاندارایلام گفت: سلامت و امنیت 2 موضوع بسیار مهم در کنگره عظیم اربعین هستند که باید مد نظر کمیته سلامت استان باشند.", "text":"به گزارش خبرنگار ایرنا، محمد نوذری روز چهارشنبه در نشست کمیته سلامت اربعین اظهار داشت: موضوع سلامت با توجه به خطر شیوع بیماری های واگیر دار در کشور عراق جزو مهم ترین مسائل اربعین است و باید به دقت توسط دانشگاه علوم پزشکی پیگیری شود.وی ادامه داد: در بحث امنیت پیگیری های لازم در حال انجام است و ما خوشبختانه مشکلی در این زمینه نداریم و در بحث سلامت باید برنامه ریزی لازم را صورت دهیم.معاون استاندار ایلام افزود: بحث سلامت موضوع بسیار مهمی است ، کاری که امسال برای ارتقاء سلامت زوار صورت گرفته این است که موکب ها به صورت مجتمع تعریف شده اند و در یک مجموعه به صورت مشترک چندین موکب را تجمیع و در هر شهرستانی یک موکب را تعریف کردیم.نوذری تاکید کرد: مسئولیت نظارت بر فعالیت این موکب ها بر عهده فرمانداران است و در مجموع 24 مجتمع صلواتی تعریف شده و هر مجتمع بین 10 تا 20 موکب فعالیت خواهند کرد. وی در خصوص دریافت مجوزهای لازم توسط موکب ها گفت: هر موکب باید یک مسئول مشخص داشته و آنرا معرفی کند و فرمانداری ها یک نماینده در موکب ها داشته باشند و مسائل و مشکلات را از طریق این نماینده پیگیری کند.معاون ، سیاسی امنیتی استانداری ایلام به نظارت ها و بازرسی های مستمر موکب ها تأکید کرد و یادآور شد: همه مسئولیت سلامت اربعین بر عهده دانشگاه علوم پزشکی است و باید به طور مستمر و پیوسته نسبت به انجام بازرسی ها و نظارت صورت گیرد و در این زمینه دقت لازم باید در نظر گرفته شود.وی اضافه کرد: بحث آب آشامیدنی و مواد غذایی و نذورات هم مسئله بسیار مهمی است که باید مورد توجه قرار گیرد و نظارت های لازم در این خصوص نیز باید صورت گیرد.به گزارش خبرنگار ایرنا، همه ساله در ایام اربعین بیش از 2 میلیون نفر از طریق مرز بین المللی مهران به عراق سفر می کنند.7177/6119            "}