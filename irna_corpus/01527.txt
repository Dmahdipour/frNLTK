{"onTitr":"","titr":" خدمات مشاوره بهزیستی ایلام رایگان شد","describe":" ایلام - ایرنا - معاون فرهنگی و توسعه پیشگیری اداره کل بهزیستی ایلام از رایگان شدن ارائه خدمات  مشاوره ای این اداره کل به مناسبت آغاز هفته سلامت روان خبر داد.", "text":"فرمان عزیزنیا روز چهارشنبه در گفت و گو با خبرنگار ایرنا افزود: همین مناسبت ارائه خدمات مرکز مشاوره دولتی بهزیستی شهر ایلام از 18 تا 24 مهرماه رایگان است. وی اضافه کرد: خدمات حضوری مرکز مشاوره در این مدت بصورت رایگان ارایه شده و عموم مردم و مددجویان زیرپوشش می توانند از این خدمات به صورت رایگان بهره مند شوند. وی شعار امسال هفته جهانی سلامت روان را، سلامت روان جوانان و نوجوانان: جهان در حال تغییر برشمرد.عزیزنیا با تاکید بر لزوم اهمیت به مساله سلامت روان گفت: شادی و نشاط در سلامت روان جوانان و نوجوانان از مهمترین رویکردهای سلامت روان بوده  و در این زمینه تاب آوری در این قشر باید تقویت شود.25 هزار نفر در استان ایلام زیر پوشش خدمات حمایتی بهزیستی قرار دارند. اداره کل بهزیستی ایلام در چهار حوزه توانبخشی، پیشگیری، اجتماعی و مشارکت های مردمی به عموم مردم و مددجویان خدمت ارائه می کند. 7171            "}