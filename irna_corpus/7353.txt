{"onTitr":"","titr":" خسارت بارندگی ها در لاهیجان جزئی است","describe":" لاهیجان - ایرنا - سرپرست فرمانداری لاهیجان گفت: با مدیریت ستاد بحران و اقدامات پیشگیرانه و تدابیری که از قبل اندیشیده شده بود، میزان خسارت های ناشی از بارندگی ها در این شهرستان، جزئی است.", "text":"امیر جانبازی روز شنبه در گفت وگو با خبرنگار ایرنا افزود: این خسارت ها شامل آسیب به گوشواره پل ها بر اثر طغیان رودخانه ها، شانه های خاکی جاده و آبگرفتگی برخی کوچه ها و تاسیسات است و میزان آن طبق برآورد اولیه حدود 800 میلیون تومان است البته ارزیابی دقیق خسارت ها در حال انجام است.وی خاطرنشان کرد: از عصر روز گذشته تاکنون حدود 150 میلیمتر باران در لاهیجان باریده و این بارندگی ها همچنان ادامه دارد؛ بیشتر بارندگی ها در بخش مرکزی و حوزه شهری لاهیجان بوده است.به گفته جانبازی، با اقدامات پیشگیرانه و تمهیداتی که از قبل انجام شده، در بخش رودبنه خسارتی نداشتیم و در بخش مرکزی و شهر لاهیجان نیز این خسارت ها به حداقل رسیده است.وی یادآور شد: از قبل براساس سوابق آبگرفتگی طی سال های گذشته و انتظار بارش های اواخر شهریور و اوایل مهرماه، برنامه ریزی های مناسب و اقدامات پیشگیرانه از قبیل لایروبی انهار ، ترمیم و بازسازی دریچه های آبراه های شهری انجام شده بود و طی این مدت 15 کیلومتر از 45 کیلومتر انهار شهرستان، بموقع و در فصل مناسب لایروبی شد.  وی از اعضای ستاد مدیریت بحران شهرستان و نیروهای هلال احمر، آتش نشانی، شهرداری لاهیجان و گروه های مردم نهاد قدردانی و اضافه کرد: نیروهای امدادی لاهیجان تا پایان وقت امروز در آماده باش کامل بسر می برند تا از وارد آمدن خسارت به اموال مردم و اماکن عمومی جلوگیری کنند.مصطفی سالاری استاندار گیلان نیز عصر دیروز (جمعه) با شروع بارندگی ها از این شهرستان  بازدید کرد.لاهیجان با حدود 168 هزار نفر جمعیت و دو بخش مرکزی و رودبنه، در 40 کیلومتری شرق مرکز استان گیلان واقع است.6029 / 2007            "}