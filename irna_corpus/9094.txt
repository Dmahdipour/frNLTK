{"onTitr":"","titr":" هوای مشهد سالم است","describe":" مشهد- ایرنا- مدیرکل حفاظت محیط زیست خراسان رضوی گفت: کیفیت هوای کلانشهر مشهد روز پنجشنبه در وضعیت سالم قرار دارد.", "text":"تورج همتی در گفت و گو با خبرنگار ایرنا افزود: میانگین شاخص کلی کیفیت هوای صبح امروز در ایستگاههای سنجش آلودگی مناطق مختلف مشهد 77 ای.کیو.آی (AQI) ثبت شده است. وی اظهار داشت: ایستگاههای امامیه و شهید آوینی نیز کیفیت هوای این مناطق را پاک و سایر 21 ایستگاه دیگر سنجش آلودگی هوا در مشهد وضعیت هوا را سالم گزارش کرده اند. قرار داشتن شاخص کلی کیفیت هوا در کمتر از 50 ای.کیو.آی به معنای وضعیت پاک و بین 50 تا 100 در وضعیت عادی است. شاخص کلی کیفیت هوا بین اعداد 101 تا 150 ای.کیو.آی به معنای وضعیت هشدار برای افراد حساس و کودکان است، اعداد بین 151 تا 200 ای.کیو.آی حالت هشدار و آلوده برای همه سنین محسوب می شود و وضعیت هوا با ای.کیو.آی بین 200 تا 300 در حالت اضطرار و بیشتر از 300 نیز در حالت بحرانی قرار می گیرد. شهروندان مشهد طی نیمه اول امسال 18 روز هوای پاک و 143 روز هوای سالم تنفس کردند.در این مدت 22 روز نیز هوای ناسالم برای گروههای حساس و سه روز هوای ناسالم برای تمام افراد در این کلانشهر ثبت شد. 7496 / 6053            "}