{"onTitr":"","titr":" محسن هاشمی: صفحه شخصی در توئیتر ندارم","describe":" تهران- ایرنا- رئیس شورای اسلامی شهر تهران با انتشار پستی در کانال تلگرامی خود تاکید کرده که فعالیتی در شبکه اجتماعی توئیتر ندارد.", "text":"به گزارش روز پنجشنبه ایرنا به نقل از کانال تلگرامی محسن هاشمی، پیرو انتشار توئیتی منتسب به محسن هاشمی در فضای مجازی و تفسیر آن به اعلام آمادگی وی برای تصدی پست شهردار تهران، رئیس شورای شهر نوشته است: در صفحه ای که در توئیتر به نامم است، فردی بصورت خودجوش بخش هایی از مصاحبه ها یا سخنرانی هایم را منتشر می کند و در مورد این توئیت، ممکن است چون سئوال مصاحبه کننده و بخشی از پاسخ حذف شده این برداشت بوجود آمده باشد.به گزارش ایرنا، دیروز برخی رسانه ها از اعلام آمادگی هاشمی برای تصدی پست شهردار تهران خبر داده و از وی نقل کرده بودند: «بخشی از اصلاح طلبان فکر می‌کنند شهردار شدنم باعث از هم پاشیدگی شورای شهر می‌شود اما برای ریاست شورا جایگزین هست».براساس این گزارش، با تصویب قانون منع بکارگیری بازنشستگان در نهادهای دولتی و عمومی که گفته می شود این قانون شامل شهرداران نیز می شود، بحث کنار رفتن محمدعلی افشانی از پست شهردار تهران مطرح شده اما اعضای شورای شهر با استناد برخی مواد قانونی شهردار  را بازنشسته نمی دانند.محسن هاشمی و دیگر اعضای شورای شهر تهران نیز بارها از ادامه کار شهردار حمایت کردند و گفته اند که در خصوص بازنشستگی افشانی حرف آخر را شخص وزیر کشور می زند.شهردار تهران اما بارها تاکید کرده که از قانون تمکین می کند و منتظر پاسخ استفساریه از مجلس شورای اسلامی در خصوص بازنشستگی خود است.پس از انتخابات سال گذشته و با روی کار آمدن مدیریت شهری جدید میثاق نامه‌ای بین اعضای شورای شهر به امضا رسید که هیچ یک از آنها تا پایان دوره فعالیت از شورا خارج نشود؛ اما برخی منابع از توافقات پشت پرده بین اعضا خبر می دهند که در صورت بازنشسته بودن افشانی، هاشمی شهردار تهران شود و احمدمسجدجامعی نیز به عنوان رئیس جدید شورای شهر انتخاب شود.به گزارش ایرنا، اگر هاشمی مدیریت شهری تهران را به دست بگیرد، با خارج شدن وی از شورا، مهدی چمران عضو اصولگرای علی‌البدل به شورا راه پیدا می کند.تهرام/9343 / 1539            "}