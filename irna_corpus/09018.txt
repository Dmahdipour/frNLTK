{"onTitr":"","titr":" پیروزی دیپلماتیک تهران بر واشنگتن در لاهه","describe":" دیوان بین‌المللی دادگستری روز گذشته ضمن تصریح به صلاحیت این دیوان برای رسیدگی به شکایت ایران از آمریکا، رای به لغو تحریم‌های دارویی، بشردوستانه، هوایی و غذایی آمریکا علیه ایران داد.", "text":"در رای دیوان لاهه آمده است که این نهاد قضایی بین‌المللی تاکید می‌کند برخی از تحریم‌های آمریکا علیه ایران بر خلاف عهدنامه مودت و همکاری میان دو کشور است. این عهدنامه که در سال 1334 میان دو کشور به امضاء رسیده است، دستمایه ایران برای شکایت از آمریکا در دیوان بین‌المللی دادگستری قرار گرفت و طبق رای روز گذشته این دیوان، دور اول تحریم‌های آمریکا علیه ایران که در 15 مردادماه گذشته اجرایی شده است، با مفاد عهدنامه مودت در مورد صدور دارو، وسایل پزشکی، مواد غذایی و هواپیما و قطعات آن مغایرت دارد.در همین راستا و پیش از اعلام حکم موقت دیوان لاهه، ایران طی شکایت به این نهاد قضایی خواستار رسیدگی به تخطی آمریکا از مفاد عهدنامه مودت و همکاری شد. متعاقب این مساله، دیوان بین‌المللی دادگستری در تاریخ دوم مرداد ماه گذشته طی نامه‌ای به وزیر خارجه آمریکا، از این کشور خواست تا زمان احراز صلاحیت دیوان و بررسی نهایی از هرگونه اقدام جدید علیه ایران اجتناب کند.هر چند در همان زمان در جلسه رسیدگی به شکایت ایران، ایالات متحده با مردود شمردن شکایت ایران، صلاحیت دیوان لاهه را برای بررسی این موضوع زیر سوال برده و اعلام کرد که عهدنامه مودت به دلیل مرور زمان و 40 سال قطع روابط میان دو کشور ضمانتی برای طرح شکایت ندارد، اما دیوان بین‌المللی دادگستری روز گذشته در رای موقت خود از آمریکا خواسته تا مانع از تجارت آزاد و نقل و انتقال مالی مرتبط با دارو و اقلام درمانی، مواد غذایی و محصولات کشاورزی و لوازم یدکی و خدمات مرتبط با ایمنی و امنیت پروازهای غیرنظامی نشود. دیوان بین‌المللی دادگستری همچنین در پایان دستور موقت خود از ایران و آمریکا خواسته تا از هر گونه اقداماتی که می‌تواند موجب تشدید یا گسترش اختلاف دو طرف در دادگاه شود یا حل و فصل آن را دشوارتر کند، خودداری کنند.**بازتاب رای دیوان لاهه و واکنش آمریکاهر چند رای صادر شده توسط دیوان موقت بوده و هنوز رای نهایی در خصوص شکایت ایران صادر نشده است، اما یک مساله مهم در اقدام این نهاد قضایی وجود دارد و آن احراز صلاحیت دیوان در دعوای حقوقی میان ایران و آمریکاست. در همین رابطه است که محمدجواد ظریف وزیر خارجه کشورمان در پیامی این رای را شکستی دیگری برای حکومت معتاد به تحریم آمریکا و پیروزی برای حاکمیت قانون دانسته و تصریح کرد: ضروری است جامعه بین المللی با یک جانبه‌گرایی مخرب آمریکا به صورت دست جمعی مقابله کند.از سوی وزارت خارجه ایران نیز طی بیانیه‌ای با استقبال از تصمیم دیوان بین‌المللی دادگستری به عنوان رکن اصلی قضایی سازمان ملل متحد و صدور قرار موقت این محکمه علیه اقدام غیرقانونی دولت آمریکا در بازگرداندن تحریم های یک جانبه که با خروج این کشور از برجام صورت گرفت، تصمیم دیوان را که با اتفاق آراء اتخاذ شده است، نشانه بارز دیگری در تایید حقانیت ایران و غیرمشروع و ظالمانه بودن تحریم‌های آمریکا علیه مردم و شهروندان ایرانی دانست. همچنین در حالی که بسیاری از رسانه‌های بین‌المللی از پیروزی ایران در دیوان لاهه سخن گفته و حتی خبرگزاری رویترز و آسوشیتدپرس با بازتاب این خبر از دستور دیوان به آمریکا برای لغو تحریم‌های ایران گزارش دادند، ایالات متحده روز گذشته ضمن انتقاد شدید از رای دیوان لاهه، آن را محکوم کرد.در همین راستا، پت پوکسترا سفیر آمریکا در هلند با بیان اینکه من حکم 29 صفحه‏ای دیوان بین‌المللی دادگستری را دیدم، مدعی شد، این یک پرونده فاقد اعتبار در دادگاهی است که هیچ گونه صلاحیت قانونی ندارد. همچنین مایک پمپئو وزیر خارجه آمریکا نیز در واکنش به حکم دیوان لاهه با بیان اینکه آمریکا از عهدنامه مودت با ایران خارج می‌شود، تصمیم این نهاد قضایی بین‌المللی را نادرست دانسته و آن را بی ارزش خواند. این در حالی است که بهرام قاسمی سخنگوی وزارت خارجه کشورمان در پیامی با بیان این که قرار موقت دادگاه لاهه برای دولت آمریکا الزام آور است، اظهار داشت: در این قرار از دولت آمریکا خواسته شده برای انجام تعاملات، معاملات و گردش‏های مالی موانع موجود را برطرف کرده و راه را برای انجام این معاملات هموار کند.** مهمترین بخش‌های فکت شیت دیوان لاههدر مقابل در مهمترین بخش‌های فکت‌شیت (گزاره برگ) ایران نسبت به صدور رای موقت دیوان لاهه، آمده است: طی رای صادره دیوان از طرفین خواسته از هر اقدامی که ممکن است اختلاف جاری نزد دیوان را تشدید یا تطویل یا حل و فصل آن را پیچیده کند، خودداری کنند. در همین راستا با توجه به موضوع شکایت طبعا دولت ایالات متحده مسئولیت مضاعفی در این خطابِ دیوان دارد.از سوی دیگر، قرار موقت صادره از سوی دیوان بین المللی دادگستری همانند آراء آن برای طرفین دعوا الزامی و لازم الاجراء است. در صورت عدم اجرای دستور دیوان توسط هریک از طرفین دعوا، ارجاع موضوع به شورای امنیت از سوی طرف دیگر قابل بررسی است. در این صورت، شورای امنیت می تواند در صورت مقتضی، اقدام به صدور قطعنامه ای به منظور الزام طرف دیگر دعوا به اجرای دستور موقت دیوان کند.** دو رکن مهم رای دیوان لاهه برای ایرانهمانطور که پیش ازاین ذکر شد، رای دیوان دارای دو رکن مهم برای ایران است. نخست احراز صلاحیت دیوان در خصوص این دعوای حقوقی که با توجه به سابقه شکایت‌های قبلی ایران از آمریکا این دیوان در احراز صلاحیت خود ناکام مانده بود. از سوی دیگر، دیوان از دو طرف خواسته از مبادرت به هر اقدامی که تا صدور رای نهایی منجر به تشدید مناقشه میان دو کشور شود خودداری کنند، که این امر با توجه به در راه بودن دور دوم تحریم‌های آمریکا علیه ایران که بخش انرژی را شامل می‌شود، ایالات متحده را از منظر حقوق بین‌الملل در تنگنا قرار می‌دهد.در همین رابطه، پرفسور جمشید ممتاز استاد برجسته حقوق بین‌الملل و یکی از قضات ایرانی دیوان بین‌المللی دادگستری با اشاره به این موضوع، خاطرنشان کرد که با توجه به قطعنامه 2231 شورای امنیت که تمام کشورها را متعهد به اجرای برجام کرده، اعتبار توجیهات آمریکا برای وضع مجدد تحریم‌ها علیه ایران زیر سوال می‌رود و با توجه به رای دیوان دادگستری بین‌المللی از آنجا که این تحریم‌ها دامنه فراسرزمینی دارد، می‌توان آن را نقض اصل بنیادین عدم مداخله به نحو مصرح در منشور ملل متحد دانست.** دورنمای آینده دعوای حقوقی ایران و آمریکااز سوی دیگر با بررسی نظرات کارشناسی اساتید حقوق بین‌الملل، اکنون در خصوص رای دیوان سوالاتی وجود دارد که به نظر می‌رسد طی روزهای آینده لازم است از سوی دستگاه دیپلماسی ایران نسبت به پاسخگویی آن اقدام شود. نخست اینکه دستور موقت صادر شده تمامی تحریم‌های آمریکا علیه ایران را شامل نمی‌شود که این نکته می‌تواند دستمایه‌ای برای تعمیم آنها به سایر مواردی باشد که دیوان، آمریکا را از آنها منع کرده است.همچنین از آنجا که رای دیوان موقت بوده و هنوز رای دائمی صادر نشده است و همچنین دیوان تنها بخشی از تقاضای دستور موقت ایران برای توقف‌ها را پذیرفته، مساله شکایت ایران به شورای امنیت سازمان ملل در هاله‌ای از ابهام قرار می‌گیرد. در اینجا بین کارشناسان حقوق بین‌الملل یک تفاوت نظر وجود دارد، به طوری که بررسی از این کارشناسان و اساتید نشان می‌دهد، در صورت اعلام رای نهایی دیوان علیه آمریکا و عدم تمکین آن توسط این کشور، ایران حق شکایت به شورای امنیت و صدور قطعنامه علیه اقدامات آمریکا را خواهد داشت، منتهی در این میان حق وتوی آمریکا سبب خواهد شد که این موضوع در همان اول طرح در شورای امنیت از دستور کار خارج شود.حال برخی از اساتید حقوق بین‌الملل خاطرنشان می‌کنند که حق وتوی آمریکا در این مورد به خصوص لغو خواهد شد و از سوی مقابل بعضی دیگر تاکید می‌کنند که با توجه به اشاره دیوان به بخشی از تحریم‌ها همچنان آمریکا می‌تواند از حق وتو برای خارج ساختن شکایت ایران از دستور کار شورای امنیت استفاده کند.از طرف دیگر نکته مهم مساله الزام‌آور بودن رای دیوان برای آمریکا است. از آنجا که ایالات متحده آمریکا رسمیت دیوان بین‌المللی دادگستری را پذیرفته است، رای دیوان برای آمریکا الزام آور است، اما در مقابل از آنجا که دیوان لاهه فاقد قدرت اجرایی است، این نهاد قضایی بین‌المللی قادر به ملزم ساختن آمریکا نسبت به تمکین از حکم صادر شده نیست.اصولاً ایالات متحده آمریکا در زمان ریاست جمهوری دونالد ترامپ با زیر سوال بردن بسیاری از موازین حقوق بین‌الملل و حرکت به سمت یکجانبه‌گرایی، نشان داده که اعتباری برای قوانین بین‌المللی قائل نیست. خروج از پیمان آب و هوایی پاریس، خروج از برجام، یونسکو، شورای حقوق بشر سازمان ملل و نیز لغو یا تحت فشار گذشتن بسیاری از تفاهم‌های تجاری مانند نفتا و غیره گویای عدم توجه آمریکا به روندهای جهانی است. حتی رئیس جمهوری این کشور صراحتاً بارها سازمان ملل و ناتو را تهدید به قطع بودجه کرده و طی سخنرانی خود در مجمع عمومی سازمان ملل متحد صراحتاً با زیر سوال بردن دیوان بین‌المللی دادگستری، آن را نهادی بی‌خاصیت توصیف کرده است. به همین دلیل قرار موقت روز گذشته دیوان نیز از نوع یک قرار موقت استحضاری تلقی می‌شود.** پیروزی دیپلماتیک ایران در دیوانبا تمام این احوال و حتی اگر دیوان بین‌المللی دادگستری نسبت به حکم دائم و الزام آمریکا ناتوان بوده و در صورت کشیده شدن موضوع به شورای امنیت، ایالات متحده بر فرض بتواند با استفاده از حق وتو موضوع را از دستور کار این شورا خارج کند، اما نمی‌توان در این میان پیروزی مهم ایران در عرصه دیپلماسی جهانی را نادیده گرفت.رای موقت دیوان لاهه در روز گذشته با پیوند خوردن به محکومیت آمریکایی‌ها در حاشیه نشست مجمع عمومی سازمان ملل به واسطه خروج از برجام که نمود بارز آن در نشست شورای امنیت به ریاست آمریکا رقم خورد، برگ برنده‌ای نه تنها برای ایران بلکه برای تمامی کشورهایی بود که مخالف راهبردهای یکجانبه‌گرایانه آمریکا هستند.در این میان روند ورود ایران به این نبرد دیپلماتیک و طراحی دادخواست در این نهاد بین‌المللی نشان داد که در صورت همراهی و همکاری دستگاه دیپلماسی با متخصصین و اساتیدی که در دوره‌های گذشته مورد بی‌مهری قرار گرفتند، می‌توان پیچیده‌ترین مباحث حقوق بین‌‌الملل را به نفع ایران هدایت کرد.همچنین با وجود اینکه دیوان لاهه قادر نخواهد بود آمریکا را مکلف به اجرای حکم کند، اما این رای موقت می‌تواند به میزان قابل توجهی در روند همکاری میان ایران و اروپا کارگشا بوده و مسیر آن را بسیار تسهیل کند. از سوی دیگر این رای پیامی به داخل آمریکا خواهد بود که نمایندگان تندروی کنگره و مقامات کاخ سفید این پالس را دریافت کنند که در نهادهای مهم بین‌المللی دچار انزوا هستند و تهدیدهای ترامپ بر علیه آنها، لزوماً نمی‌تواند باعث عقب‌نشینی آنها شود.منبع: روزنامه ابتکار، 1397.7.12گروه اطلاع رسانی**2002**            "}