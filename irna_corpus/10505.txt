{"onTitr":"","titr":" دفتر نمایندگی کنسولگری عراق در همدان راه اندازی می شود","describe":" همدان- ایرنا- مدیر حج و زیارت استان همدان از راه اندازی دفتر نمایندگی کنسولگری عراق در همدان خبر داد و گفت: با راه اندازی این دفتر ویزای زائران در 48 ساعت صادر می شود.", "text":"محسن ساغرچی شامگاه سه شنبه در گفت و گو با خبرنگار ایرنا با اشاره به اینکه در سال های گذشته مشکلاتی برای اخذ ویزا برای زائران اربعین حسینی وجود داشت افزود: امسال دفتر نمایندگی کنسولگری عراق در همدان مستقر خواهد شد.وی ادامه داد: با هماهنگی هایی که صورت گرفته قرار است این دفتر روزانه  برای سه هزار نفر ویزا صادر کند.ساغرچی اظهار داشت: هم اکنون حواله ارزی برای بیش از 400 نفر صادر شده و بقیه زائران اربعین در انتظار اخذ ویزا هستند.مدیر حج و زیارت استان همدان با اشاره به اینکه چند روزی است که ثبت نام از طریق طرح سماح آغاز شده است بیان کرد: هنوز روند ثبت نام در این سامانه اوج نگرفته و تاکنون 2 هزار  نفر از شهروندان در این سامانه ثبت نام شده اند.ساغرچی با بیان اینکه امسال موکب شهدای منا در کربلای معلی برپا خواهد شد اضافه کرد: علاوه بر خدمات مادی به زائران باید مباحث فرهنگی بیشتر از سال  گذشته مورد توجه موکب داران ایرانی در عراق قرار گیرد.گفتنی است، هر ساله بیش از 2 میلیون زائر حسینی در ایام اربعین به عتبات مشرف می شوندکه با توجه به سود جویی برخی افراد مسئولان  به زائران توصیه می کنند که تنها از طریق دفاتر مجاز حج و زیارت و سامانه سماح اقدام کنند.9896/2087            "}