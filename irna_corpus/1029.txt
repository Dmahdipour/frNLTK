{"onTitr":"","titr":" تیم 90 ارومیه 26 مهر به مصاف پرسپولیس تهران می رود","describe":" ارومیه- ایرنا- مدیر تیم فوتبال 90 ارومیه گفت: این تیم بر اساس اعلام کمیته مسابقات سازمان لیگ فدراسیون، روز پنجشنبه هفته آینده /26 مهر ماه جاری/ در جریان رقابت های جام حذفی کشور به مصاف تیم پرسپولیس تهران می رود.", "text":"یحیی بهاری روز پنجشنبه در گفت و گو با خبرنگار ایرنا افزود: این دیدار از مرحله یک شانزدهم نهایی به انجام می رسد و برنده آن به مصاف تیم سپید رود رشت در مرحله یک هشتم نهایی خواهد رفت.وی بیان کرد: تیم فوتبال 90 ارومیه در دور سوم مسابقات جام حذفی کشور با قرعه استراحت مواجه شد و جواز حضور در دیدارهای دور چهارم و یک شانزدهم نهایی این رقابت ها را کسب کرد و این بار باید به مصاف تیم پرستاره و پرطرفدار پرسپولیس تهران برود.وی ادامه داد: در دیدارهای دور چهارم جام حذفی کشور تیم های حاضر در لیگ برتر نیز وارد جدول مسابقات شدند و در این مرحله 32 تیم برای برگزاری دیدارهای مرحله یک شانزدهم نهایی به مصاف هم رفتند و تنها دیدار 90 ارومیه و پرسپولیس تهران به تعویق افتاد.مدیر تیم فوتبال 90 ارومیه گفت: این تیم روز گذشته در دیداری سخت و نفس گیر از هفته هفتم رقابت های لیگ دسته یک کشور 'جام آزادگان' میزبان تیم صدرنشین آلومینیوم اراک بود که توانست با پیروزی یک بر صفر روحیه خوبی برای دیدار با پرسپولیس تهران کسب کند.به گزارش ایرنا امسال پس از گذشت سه دهه بار دیگر با حضور تیم 90 ارومیه در لیگ دسته یک کشور، فوتبال ارومیه جان تازه ای به خود گرفته ولی این تیم برای بقا در جام آزادگان نیازمند حمایت همه جانبه مسوولان آذربایجان غربی است. این تیم تا پایان هفته هفتم رقابت های لیگ دسته یک باشگاه های کشور &#39;جام آزادگان&#39; با کسب 6 امتیاز در رده یازدهم جدول رده بندی قرار دارد.7156/2093            "}