{"onTitr":"","titr":" سندجامع پدافند غیرعامل لرستان امسال رونمایی می شود","describe":" خرم آباد - ایرنا - مدیرکل پدافند غیرعامل لرستان گفت: مراحل مختلفی از تهیه سند جامع پدافند غیرعامل استان طی شده و این سند تا پایان امسال رونمایی می شود.", "text":"به گزارش ایرنا، علی سیف روز دوشنبه در نشست هماهنگی تدوین و ابلاغ سند جامع پدافند غیرعامل در سالن همایش های سازمان صنعت، معدن و تجارت افزود: برای تهیه این سند 11 کارگروه تشکیل شده و مطالعات آن با همکاری دانشگاه تربیت مدرس انجام می شود.وی با اشاره به انجام سه فاز از مراحل پنج گانه این سند گفت: بر این اساس دستورالعملی به دستگاه های اجرایی ابلاغ شده که باید تهدیدشناسی حوزه های مختلف را انجام دهند و این تهدیدها را اولویت بندی کنند.وی با بیان اینکه سناریوی مواجهه با مشکلات در هر دستگاه باید تدوین شود اظهار داشت: مجموعه مدیریتی و نیروهای انسانی هر دستگاه باید خطرات احتمالی حوزه کاری خود و روش های مقابله با آن را فراگیرند که این مهم در سند جامع پدافند غیرعامل استان نهایی می شود.سیف ادامه داد: در سند جامع پدافند غیرعامل، آمار و اطلاعات زیرساخت های ثقلی  و تهدیدات احتمالی شناسایی و با جمع آوری و تحلیل اطلاعات پایه، تعیین گره های اساسی و نقاط بحرانی، برآورد تهدید و آسیب ها، تحلیل های خطرپذیری و برنامه مقابله با حوادث و خطرات تدوین می شود.ایران جزو ۱۰ کشور حادثه خیز محسوب می شود و از مجموع ۴۳ بلای طبیعی که در دنیا وجود دارد ۳۲ مورد از آنها در کشور رخ می دهد.حوادث غالب سال های اخیر در لرستان سیل، زمین لرزه، خشکسالی و آتش سوزی بوده است.7269/6060            "}