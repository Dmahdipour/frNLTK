{"onTitr":"","titr":" صنوف بدون مجوز درکهگیلویه وبویراحمد ساماندهی شوند","describe":" یاسوج- ایرنا- مدیرکل امور اقتصادی و دارایی کهگیلویه و بویراحمد گفت: واحد های صنفی بدون مجوز توسط شهرداری ها، اتحادیه اصناف و دیگر دستگاه های متولی در این استان باید شناسایی و ساماندهی شوند و لیست آن ها به اداره کل امور مالیاتی ارائه شود.", "text":"به گزارش ایرنا، غضنفر آرام روز چهارشنبه در نشست هماهنگی دستگاه های اقتصادی کهگیلویه و بویراحمد از جمله بانک ها، اتاق اصناف و بازرگانی با اداره کل امور مالیاتی با موضوع اجرای طرح واحدیابی مالیاتی، اظهار داشت: اگر واحد صنفی به مدت یک سال پروانه دریافت نکرد جرائم آن ها 50 درصد خواهد بود و تا پایان سال دوم 70درصد و سال سوم 100درصد افزایش می یابد.وی افزود: طبق قانون، شورای اصناف باید برای هر300واحد صنفی یک بازرس معرفی کند که اختصاص اعتبار برای این امر و شناسایی واحد های بدون مجوز یک ضرورت است.مدیرکل امور اقتصادی و دارایی کهگیلویه و بویراحمد عنوان کرد: فرار از مالیات و نپرداختن بیمه نیروی کار از مشکلات واحد های بدون پروانه است.وی تصریح کرد: شناسایی واحد های بدون پروانه با همکاری اتحادیه اصناف، شهرداری ها، مراکز بهداشت و درمان، امور مالیاتی و سایر دستگاه های ذیربط ممکن خواهد بود.آرام بر لزوم پرداخت مالیات فروشگاه های بزرگ مانند رفاه و کوروش در استان تاکید کرد و ابراز داشت: برخی از دستگاه ها مالیات آن ها در استان پرداخت نمی شود که امور مالیاتی پیگیری وصول این مالیات ها را در برنامه قرار دهد.وی از بانک های استان خواست که در زمینه معرفی واحد های بدون مجوز از خدمات بانکی کارتخوان و تسهیلات استفاده می کنند، بیش از پیش با امور مالیاتی همکاری کنند.کهگیلویه و بویراحمد بیش از 27 هزار واحد صنفی،تولیدی، خدماتی و توزیعی دارد.9868/1662            "}