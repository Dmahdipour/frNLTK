{"onTitr":"","titr":" مشتری ‌مداری اولویت کاری اداره پست لرستان باشد","describe":" خرم آباد - ایرنا - معاون هماهنگی امور اقتصادی و توسعه منابع انسانی استانداری لرستان گفت: بالا بردن کیفیت ارائه خدمات و مشتری مداری در تمامی ابعاد باید اولویت کاری پست لرستان باشد.", "text":"به گزارش ایرنا گودرز امیری روز چهارشنبه در دیدار با کارکنان شرکت پست لرستان به مناسبت روز جهانی پست، اظهار داشت: ایران  اسلامی امروزه دارای سیستم نوین و اصل سلسله مراتب اداری و نظام پستی در جهان است.وی افزود: به دلیل اشکالاتی که در طول زمان ایجاد شده عقب افتاده‌ایم‌ و باید تلاش کرد تا این جا‌ماندگی از دنیا را اصلاح کنیم و در کمترین زمان به هدف برسیم.معاون هماهنگی امور اقتصادی و توسعه منابع انسانی استانداری لرستان با اشاره به اینکه برخی کشورها با وجود اینکه کمتر از صد سال قدمت دارند در حوزه‌های مختلف به ‌ویژه پست و ارتباطات برترهستند، بیان کرد: توجه به زیر‌ساخت‌های الکترونیکی و انبار‌های لجستیک ضروری است، در غیر این‌صورت از قافله توسعه عقب خواهیم ماند.امیری با تاکید بر ضرورت تغییر در نگرش و ماموریت‌ها اضافه کرد: پست یک موسسه جهانی است که مختص به درون کشوری نیست و باید متناسب با پیشرفت جهانی تغییر کند.وی بحث کاهش هزینه و افزایش در‌آمد را از اهداف استراتژیک هر سازمانی عنوان کرد و ادامه داد: برای حمل و نقل مرسوله‌های پستی باید از وسایل نقلیه برقی استفاده شود زیرا این مهم در کاهش آلودگی صوتی و محیط زیست بسیار مفید است.معاون هماهنگی امور اقتصادی و توسعه منابع انسانی استانداری لرستان افزود: پراکندگی انبارها، مراکز دریافت نامه‌ها و سفارشات در کاهش هزینه‌ها موثر است.امیری بر تجارت الکترونیکی تاکید کرد و گفت: باید به این موضوع به طور گسترده نگاه کرد و در زمینه‌های مختلف اقتصادی اعم از صادرات، واردات و معرفی محصولات به بازار جهانی همچنین آموزش دانش فنی تولید به ‌صورت علمی به مردم گام برداشت.وی اظهارداشت: تحلیل درست از بازار جهانی و ارائه به مردم باعث استقبال از این طرح خواهد شد.وی اضافه کرد: توسعه ICT  روستایی باید بیشتر مورد توجه باشد زیرا این مهم باعث جلوگیری از مهاجرت و حاشیه نشینی، کاهش سفر به شهر و ماندگاری در روستاها می‌شود، از این‌رو تمامی وظایفی که به دفاتر پیشخوان شهری محول شده باید به این مراکز نیز داده شود.معاون هماهنگی امور اقتصادی و توسعه منابع انسانی استانداری لرستان افزود: دستگاه‌های الکترونیک دریافت و‌ پرداخت وجه نیز در روستاها در راستای ارائه خدمات به مردم نصب شود.امیری گفت: اجرای مکان‌یابی و کد پستی تنها راه توسعه تجارت الکترونیکی و پیشرفت در این زمینه است بنابر‌این باید این موضوع هرچه سریع‌تر نهایی شود.وی یادآور شد: یکی از معیارهای ارزیابی دستگاه‌های اجرایی، واگذاری وظایف خود به دفاتر پیشخوان شهری، پستی و ICT روستایی خواهد بود.معاون هماهنگی امور اقتصادی و توسعه منابع انسانی استانداری لرستان تاکید کرد: در راستای جلوگیری از فساد و رانت‌خواری باید دولت الکترونیکی حاکم شود و به گونه‌ای پیشرفت کرد که بتوان دانش خود را به دنیا عرضه کنیم.3210/7273            "}