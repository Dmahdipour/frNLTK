{"onTitr":"","titr":" هند از تحریم های آمریکا علیه ایران و روسیه معاف می شود","describe":" دهلی نو - ایرنا - روزنامه هندی در گزارشی نوشت : دولت این کشور به واشنگتن اعلام کرده است که بر اساس مفاد قانون کاتسا می تواند از تحریم های آمریکا علیه روسیه و ایران معاف شود.", "text":"به گزارش روز جمعه ایرنا به نقل از روزنامه ' هندوستان تایمز'، هند اعلام کرده است روابط نظامی هند با روسیه بسیار مهم است و اگر این کشور بخواهد خرید نفت از ایران را متوقف کند، هزینه های واردات نفت به هند تا 6 میلیارد دلار افزایش پیدا می کنند. این امر به ضرر اقتصاد هند است و دلیل موجهی برای معافیت از تحریم های آمریکا است.این روزنامه به نقل از یک مقام ارشد در دولت هند که در مذاکرات با آمریکایی ها حضور داشته است، نوشت: این کشور امیدوار است که آمریکا به عنوان همکار راهبردی ما در ارتباط با واردات نفت از ایران و همچنین خرید سامانه موشکی اس 400 از روسیه برای هند معافیت در نظر بگیرد.ولادیمیر پوتین رییس جمهوری روسیه عصر روز گذشته وارد دهلی نو شد و از فرودگاه مستقیما برای شرکت در ضیافت شام به محل سکونت نارندرا مودی نخست وزیر هند رفت. برنامه اصلی مقامات ارشد هند و روسیه امروز آغاز خواهد شد. دو کشور قرار است در طول نشست سالانه خود قرارداد های دفاعی به ارزش بیش از 8 میلیارد دلار امضا کنند.این قراردادها شامل سامانه موشکی اس 400 به ارزش 5.2 میلیارد دلار، خرید چهار کشتی جنگی جدید به ارزش 2.2 میلیارد دلار و قرارداد خرید بالگرد های متوسط به ارزش 1.1 میلیارد دلار است.اجیت دووال مشاور امنیت ملی هند ماه سپتامبر پس از دیدار با مایک پمپئو وزیر امور خارجه، جیمز متیس وزیر امور دفاع و جان بولتون مشاور امنیت ملی آمریکا در واشنگتن، اظهار امیدواری کرد آمریکا به این کشور در خصوص تحریم های ایران و روسیه تخفیف دهد.مشاور امنیت ملی هند در مذاکره با مقامات آمریکایی اعلام کرده است که تصمیم دهلی نو  برای خرید سامانه موشکی اس 400 از روسیه بسیار قبل تر از تصویب قانون کاتسا گرفته شده است. هندی ها اعلام کرده اند که اجازه نخواهد داد اطلاعات تجهیزات ساخت آمریکا که در اختیار نیروی هوایی این کشور قرار دارد از طریق سامانه موشکی اس 400 به روسیه منتقل شود. این امر یکی از دلایل مخالفت آمریکا با قرارداد سامانه اس 400 میان هند و روسیه است.دووال به بولتون مشاور امنیت ملی آمریکا توضیح داده است که اگر قرار باشد دهلی نو به طور کامل واردات نفت خود از ایران را قطع کند، هزینه واردات و همچنین قیمت سوخت در این کشور بسیار افزایش خواهند یافت. آمریکا به نوبه خود می داند که تحریم ها سبب ایجاد تنش در روابط دهلی نو با دو متحد طبیعی این کشور خواهند شد و دهلی نو را مجبور خواهد کرد تا با چین همکاری بیشتری داشته باشد که این امر باعث نفوذ هرچه بیشتر چین در منطقه و جهان خواهد شد. اقدام هند در کنار گذاشتن سامانه موشکی اس 400 و همچنین نفت ایران موجب خواهد شد تا ایران، روسیه و چین بیش از پیش به یکدیگر نزدیک شوند. اتحاد میان این سه کشور باعث تحت تاثیر قرار گرفتن سرمایه گذاری های طولانی مدت هند در افغانستان و همچنین استراتژی دهلی نو در منطقه خواهد شد. شبد**267**1424*9122            "}