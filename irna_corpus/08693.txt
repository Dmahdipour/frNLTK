{"onTitr":" نماینده ولی فقیه در هرمزگان:    ","titr":" ملت ایران شعار مرگ بر استکبار را با عمق جانشان می گویند","describe":" بندرعباس - ایرنا - نماینده ولی فقیه در هرمزگان و امام جمعه بندرعباس گفت: ملت ایران شعار مرگ بر آمریکا و مرگ بر اسراییل را با عمق جانشان می گویند و با تمام وجود از استکبار جهانی خشم و نفرت دارند.", "text":"به گزارش ایرنا، آیت الله غلامعلی نعیم آبادی روز پنجشنبه در آیین برگزاری رزمایش سراسری اقتدار عاشورایی بسیج سپاهیان محمد رسول الله (ص) 2 در بندرعباس افزود: ایران اسلامی، رهبر فرزانه ای دارد که در اوج قدرت به دشمن می گوید اگر یکی بزنید 10 تا می خورید.وی بیان داشت: در جنگ ملت ها و قدرت ها، همیشه ملت ها پیروز میدان هستند و کشور یمن یک نمونه آن است چون ملتی مسلمان دارد.امام جمعه بندرعباس یاد آور شد: آنهایی که می گویند نه سوریه نه لبنان این ها آدم هایی بی درد هستند اما بسیجیان ایران نه تنها از سوریه و لبنان بلکه هر جایی که نیاز به کمک اسلام داشته باشند، حاضر است.آیت الله نعیم آبادی با اشاره به این که چرا جهان اسلام با داشتن همه امکانات از وضع مناسبی در دنیا برخوردار نیست، گفت: چند عامل اساسی از جمله این که مسلمانان نا آگاه هستند و دوست و دشمن را نمی شناسند و آنهایی که هم می شناسند سوز ندارد در این امر دخیل است.وی یاد آور شد: همچنین در جهان اسلام رهبران شایسته ای وجود ندارد اما بسیج ایران تمام وجودش اسلام و مکتب است و دوست و دشمن را می شناسد.نماینده ولی فقیه در هرمزگان یاد آورتصریح کرد: آن سوی دنیا اگر انسانی حتی غیر مسلمان آسیب ببیند، بسیج قلبش می تپد و هم رهبرفرزانه ای بصیر، آگاه، شجاع و مدیر و مدبر دارد و داشتن مجموعه انسان هایی با این ویژگی ها هیچ زورش به آن نمی رسد. 7195/ 6048            "}