{"onTitr":"","titr":" بارش شدید باران در راه گیلان است","describe":" رشت- ایرنا- سرپرست اداره پیش بینی و هشدار هواشناسی گیلان از کاهش دما و بارنگی شدید و خیلی شدید بویژه  طی عصر و شب جمعه تا روز شنبه در استان خبر داد.", "text":"مازیار غلامی چهارشنبه شب در گفت و گو با ایرنا اظهار داشت :  بررسی نقشه های هواشناسی بیانگر تقویت تدریجی هوای سرد و ناپایدار از جمعه و فعالیت آن تا روز شنبه در منطقه است.وی خاطرنشان کرد: براین اساس شرایط برای افزایش ابرو مه آلود بودن هوا، روند تدریجی کاهش دما (10 تا 15 درجه برای مناطق جگه ای) ، بارندگی و وزش باد ( گاهی شدید و خیلی شدید) ، رعدو برق برای نواحی مستعد، تگرگ و همچنین توفانی بودن دریا فراهم می باشد.وی آسمان استان را برای پنجشنبه کمی تا نیمه ابری ، پاره ای نقاط جلگه ای مه ، گاهی افزایش ابر و وزش باد جنوبی  و برای روز جمعه نیمه ابری تا ابری و مه آلود ، بارندگی و وزش باد( بعضی نقاط شدید / خیلی شدید به ویژه عصر و شب ) ،رعدو برق و کاهش نسبی دما عنوان کرد.غلامی با یادآوری پیش بینی بارندگی شدید و یا خیلی شدید از بعد ظهر جمعه تا ظهر شنبه در بعضی نقاط استان گفت:  همچنین برای بعضی نقاط ( بویژه سواحل و ارتفاعات )، وزش باد( شدید ، خیلی شدید) پیش بینی می شود.وی تصریح کرد: با توجه به نقشه های هواشناسی،  آبگرفتگی معابر عمومی و بالا آمدن سطح آب رودخانه ها، سیلابی شدن رودخانه ها ، مسیل ها و احتمال رانش و لغزش زمین مورد انتظار است.وی ادامه داد:  با توجه به میزان بالای بارندگی و وزش باد ( شدید و خیلی شدید) احتمال شکستگی درختان و خسارت به تاسیسات و بناها دور از انتظار نیست.غلامی توصیه کرد  در چنین شرایط جوی از استقرار افراد و تجهیزات ماشین آلات در حاشیه و حریم رودخانه ها و مسیل ها جدا پرهیز  و همچنین باتوجه به پیش بینی وقوع بارش های رگباری و رعدو برق از قرار گرفتن افراد در فضای باز و مناطق مرتفع نیز خودداری شود.وی به فعالان بخش های  مختلف کشاورزی نظیر گلخانه داران ، مرغداری ها ، پرورش دهندگان ماهی  و منابع طبیعی استان توصیه کرد اقدامات لازم برای ایمنی در این شرایط را انجام دهند. وی به رانندگان نیز تاکید کرد  باتوجه به وزش باد ( شدید یا خیلی شدید) از پارک کردن خودروهایشان زیر درختان خودداری کنند.غلامی خاطرنشان کرد: طی این مدت دریا نیز مواج بوده و برای فعالیت های مرتبط با دریانوردی مناسب نیستسیلاب اخیر گیلان در براورد اولیه حدود 154 میلیارد تومان خسارت  وارد کرد.7296 /6030            "}