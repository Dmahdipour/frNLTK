{"onTitr":"","titr":" کاهش رابطه میان والدین و فرزندان به گسست نسل ها می انجامد","describe":" ایلام - ایرنا - مدیرکل کانون پرورش فکری کودکان و نوجوانان ایلام گفت: بیشتر مشکلات موجود در جامعه به علت ایجاد فاصله و عدم ارتباط گیری موثر و صمیمانه والدین و فرزندان است که به گسست نسل ها می انجامد.", "text":"به گزارش ایرنا، حبیب الله بخشوده روز دوشنبه در ویژه برنامه روز جهانی کودک اظهار داشت: روابط عاطفی والدین با بچه ها به شدت کاهش یافته و این کاستی ها سبب گسست نسلی بین فرزندان و پدر و مادر و اطرافیان شده است.وی افزود: به نوعی بزرگترهای خانواده دچار روزمرگی شده اند و بچه ها نیز یا به دنیای مجازی و رایانه ای پناه می برند یا به شیوه های مختلف تنهایی و خلا نبود والدین در دنیای کودکانه خود را پر می کنند.بخشوده یادآور شد: والدین و افراد بزرگسال خانواده باید در طول شبانه روز بخشی از وقت خود را با رفتارهای کودکانه و زندگی کودک وارانه با بچه ها سپری کنند به گونه ای که فرزندان مخاطب خود را یک کودک هم سن خود فرض کنند نه یک فرد بزرگسال.وی اظهار داشت: با توجه به تغییر در بافت زندگی خانواده ها، تفاوت در شیوه تربیت، ارتباط گیری، خواسته ها و نیازهای بچه ها نسبت به نسل های گذشته هویداست و بچه های امروزی نیازمند ارتباط صمیمانه با والدین خود هستند.بخشوده تاکید کرد: حقوق مدنی کودکان باید از سوی اطرافیان جدی گرفته شود و آنها برای خواسته ها و نیازهای فرزندان ارزش و احترام قائل شوند و فرزندان را در محیطی گرم، بدور از تنش و درگیری پرورش دهند.مدیرکل زنان و امور خانواده استانداری در این آیین برخلاف مرسوم به جای سخنرانی اقدام به قصه گویی برای بچه ها کرد.قصه گویی از سوی یکی از نوجوانان عضو کانون، قرائت بیانیه روزجهانی کودک از سوی یکی از اعضای توانخواه کانون، برگزاری نمایشگاهی از آثار اعضا، برگزاری کارگاه های آموزشی در حوزه های فرهنگی، هنری، ادبی، قصه گوی، اهدای کتاب و ... از دیگر برنامه های این روز است.7172/6119            "}