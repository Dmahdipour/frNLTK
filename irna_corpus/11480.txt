{"onTitr":"","titr":" زنجانی ها پایان هفته کاهش محسوس دما را تجربه می کنند","describe":" زنجان - ایرنا - به گفته کارشناس پیش بینی اداره کل هواشناسی استان، با کاهش تدریجی دمای هوا از فردا /چهارشنبه/ این روند روز جمعه به ویژه شنبه قابل توجه خواهد بود.", "text":"سونا صرفی روز سه شنبه در گفت و گو با خبرنگار ایرنا افزود: بر این اساس دمای بیشینه شهر زنجان طی روز جمعه پنج درجه کاهش می یابد که این روند طی روز/ شنبه/ محسوس تر و بین 10 تا 15 درجه در نقاط مختلف استان رخ خواهد داد.وی اظهار داشت: طبق پیش بینی انجام گرفته نیز از /جمعه/شب نیز با ورود سامانه بارشی بارش های بصورت خفیف، رگباری همراه با وزش باد شدید بین 50 تا 80 کیلومتر بر ساعت برای استان نیز پیش بینی شده است.این کارشناس ادامه داد: وضعیت جوی امروز/سه شنبه/ این استان نیز صاف تا قسمتی ابری با افزایش موقت ابر و با وزش باد ملایم همراه خواهد شد و برای روزهای/ چهارشنبه و پنجشنبه/ نیز وضعیت جوی پایدار پیش بینی شده است.وی بیان کرد: طی 24 ساعت گذشته گرماب با هفت و ماهنشان با 31 درجه به ترتیب خنک ترین و گرمترین شهرهای استان بود و دمای فعلی شهر زنجان نیز 23 درجه است که نسبت به روز گذشته در همین ساعت 2درجه افزایش نشان می دهد.صرفی خاطر نشان کرد: دمای کمینه و بیشینه شهر زنجان در مدت یاد شده بین هشت و 30 درجه بالای صفر بود و دمای هوای شهر زنجان امروز/ سه شنبه/ با افزایش موقتی 2 درجه ای به 31 درجه خواهد رسید.به گزارش ایرنا، هم اکنون این اداره کل 60 ایستگاه هواشناسی در استان دارد که از این تعداد 30 ایستگاه بصورت خودکار اطلاعات مورد نیاز را جمع آوری می کند.9646/8068            "}