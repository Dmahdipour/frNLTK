{"onTitr":"","titr":" طرح دست های مهربان هلال در مهدهای کودک کردستان برگزار شد","describe":" سنندج - ایرنا - همزمان با فرا رسیدن روز جهانی کودک و در راستای خدمات بشر دوستانه، به همت جمعیت هلال احمر کردستان طرح دست های مهربان هلال روز دوشنبه در مهدهای کودک و کانون های غنچه استان برگزار شد.", "text":"معاون امور جوانان جمعیت هلال احمر کردستان در گفت و گو با خبرنگار ایرنا با بیان اینکه اطلاع رسانی گسترده ای در بین مهدهای کودک استان برای این منظور انجام شده است، افزود: قرار است بچه های مهد کودک اسباب بازی های خود را که سالم است و دیگر نیازی به آنها ندارند تحویل هلال احمر دهند.بابک قنبری اظهار داشت: نیروهای هلال احمر نیز این اسباب بازی ها و هدایا را جمع آوری کرده و در مناطق حاشیه شهر و فقیرنشین بین کودکان نیازمند توزیع می کنند.وی یادآور شد: این برنامه به صورت نمادین در مهد کودک پرنیان شهرک سعدی سنندج با حضور مسئولان مرتبط برگزار شد و کودکان هدایای خود را تحویل نیروهای هلال احمر دادند.معاون امور جوانان جمعیت هلال احمر کردستان اجرای این طرح را برای فرهنگ سازی کمک به دیگران در میان کودکان موثر دانست و اضافه کرد: یکشنبه هفته آینده نیز در چند نقطه شهر سنندج چادرهای هلال احمر برپا و هدایای مردم به کودکان نیازمند جمع آوری می شود.برگزاری طرح دست های مهربان هلال تا 20 مهر در مهدکودک ها و کانون های غنچه استان کردستان ادامه دارد. 370 مهد کودک شهری و روستایی در استان کردستان فعالیت دارند.7355/9102            "}