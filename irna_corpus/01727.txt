{"onTitr":"","titr":" بیش از 6 هزار اصله نهال در طرود کاشته شد","describe":" شاهرود- ایرنا- رئیس اداره منابع طبیعی و آبخیزداری شهرستان شاهرود گفت: در راستای اجرای عملیات بیابان زدایی در نیمه نخست امسال بیش از 6 هزار اصله نهال در عرصه های بیابانی مهدی آباد طرود کاشته شد.", "text":"محمد رضا کشاورزیان  چهارشنبه در گفت و گو با خبرنگار ایرنا، افزود: عملیات نهال کاری  و مراقبت و آبیاری سالیانه در 55 هکتار از بیابان های منطقه طرود با اعتبار بیش از 865 میلیون ریال به پایان رسید.وی با اشاره به کاشت گونه های بومی منطقه شامل تاغ و آتریپلکس با نیاز کم آبدهی، تصریح کرد: اعتبار این طرح ملی بوده و در سال مالی 96 تخصیص یافته است.کشاورزیان تأکید کرد: اجرای به موقع و کاشت نهال در فصل و زمان مناسب، ریزش های جوی مناسب، تداوم آبیاری های سالیانه و استفاده از گونه های بومی و مقاوم از عوامل موثر در اجرای طرح های بیابان زدایی است.به گزارش ایرنا، وسعت مراتع و عرصه های بیابانی شهرستان شاهرود به ترتیب حدود یک میلیون و 750 هزارهکتار و 2 میلیون 300 هزار هکتار است.از 9.7 میلیون هکتار وسعت استان سمنان، 55 درصد نواحی بیابان و خشک، 38.5 درصد مراتع، 2 درصد اراضی کشاورزی و 3.6 درصد جنگل است.7359/6167            "}