{"onTitr":"","titr":" مسابقات فوتبال ساحلی لیگ دسته سه کشور در یزد آغاز شد","describe":" یزد - ایرنا - مسابقات فوتبال ساحلی لیگ دسته سه قهرمانی باشگاه های کشور عصر روز دوشنبه در زمین روستای احمدآباد مشیر(ملاباشی) از توابع بخش مرکزی شهرستان یزد آغاز شد.", "text":"به گزارش ایرنا، در اولین مسابقه که با حضور مدیرکل ورزش و جوانان استان، فرماندار یزد، رئیس هیات فوتبال استان و جمعی از مسئولان و هواداران برگزار شد، تیم منتخب خراسان جنوبی با نتیجه 6 بر پنج حریف خود پارس دکل گستر اراک را شکست داد.     رقابت‌های فوتبال ساحلی لیگ دسته سه قهرمانی باشگاه‌های کشور فصل 1397، گروه اول با حضور تیم های منتخب خراسان جنوبی، فدک ارومیه و پارس دکل گستر اراک به مدت سه روز به میزبانی تیم دهیاری ملاباشی پیگیری می شود.این دیدارها به‌ صورت دوره‌ای و مجتمع در زمین فوتبال ساحلی روستای ملاباشی بخش مرکزی یزد برگزار می‌شود.در پایان مرحله اول، تیم های اول و دوم جواز حضور در مرحله نهایی مسابقات که با حضور هشت تیم در یکی از استان‌ها برگزار می‌شود، دریافت خواهند کرد.رئیس هیات فوتبال استان یزد گفت: مسابقات فوتبال ساحلی لیگ دسته سه در سطح کشور در چهار گروه با حضور 16 تیم از استان‌های یزد، بوشهر، مازندران و هرمزگان پیگیری می‌شود.عبدالرضا دستا در حاشیه مسابقه در گفت و گو با ایرنا افزود: نخستین دوره مسابقات فوتبال ساحلی لیگ استان یزد جام شهدا در سال 1396 با قهرمانی تیم روستای ملاباشی یزد پایان یافت و این تیم جواز حضور در لیگ کشوری را کسب کرد.روستای ملاباشی با 2 هزار و 500 نفر جمعیت در بخش مرکزی یزد قرار دارد.تیم های فوتبال ساحلی مقاومت گلساپوس یزد ، ایفا سرام و پیام کویر اردکان در لیگ برتر فوتبال ساحلی باشگاه‌های کشور حضور دارند.استان یزد با یک‌میلیون و 138 هزار نفر جمعیت، 25 تیم فوتبال ، فوتسال و فوتبال ساحلی در لیگ کشور و 75 تیم در لیگ استان دارد.7536/2047/            "}