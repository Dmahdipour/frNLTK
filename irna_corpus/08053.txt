{"onTitr":" رئیس سازمان صدا و سیما در دیدار با وزیرخارجه ترکمنستان:    ","titr":" مفاخر مشترک ایران و ترکمنستان سرمایه گسترش روابط هستند","describe":" تهران- ایرنا- رئیس سازمان صدا و سیما در دیدار با وزیر امورخارجه ترکمنستان گفت : باید بر مفاخر مشترک دو کشور به عنوان سرمایه‌هایی برای گسترش بیش از پیش روابط دوجانبه تمرکز کرد.", "text":"به گزارش روز جمعه ایرنا از رسانه ملی، علی عسکری در دیدار با رشید مردوف وزیر امورخارجه ترکمنستان، رابطه قدیمی دو کشور را گنجینه‌ای برای توسعه روابط دانست و افزود: ترکمنستان در مسیر توسعه و پیشرفت قرار دارد، ما از این موضوع بسیار خرسندیم و پیشرفت کشور دوست و همسایه را پیشرفت خود می دانیم و از هیچ کمکی در این مسیر دریغ نخواهیم کرد.وی با تاکید بر اینکه جمهوری اسلامی ایران آمادگی دارد همچون همیشه تجارب خود را در اختیار ترکمنستان قرار دهد، گفت: صدا و سیما برای تولیدات مشترک سریال، فیلم سینمایی و تلویزیونی و مستند آمادگی دارد.رئیس سازمان صدا و سیما بر ساخت مستندی مشترک برای معرفی بیشتر و بهتر جاده ابریشم تاکید و تصریح کرد: در زمینه تربیت نیروی انسانی متخصص نیز دانشگاه صدا و سیما آماده است تا به صورت تمام وقت یا دوره های عملی کوتاه مدت پذیرای دانشجویان ترکمن باشد.وزیر خارجه ترکمنستان نیز با استقبال از پیشنهاد رئیس سازمان صدا و سیما به دانشجویان دانشگاه روابط بین الملل این کشور اشاره کرد و گفت: آماده‌ایم تا برگزیدگان این دانشگاه را برای دوره‌های کوتاه مدت به دانشگاه صدا و سیمای جمهوری اسلامی ایران بفرستیم تا آموزش ببینند.رشید مردوف با بیان اینکه رئیس جمهور ترکمنستان همواره ایران را بعنوان الگویی در تولید فیلم و سریال مثال می‌زند، افزود: بردی محمداف همواره می‌گوید از ایران یاد بگیرید که چگونه هنرمندانه و تاثیرگذار فیلم و سریال می‌سازد و به ساخت برنامه‌های سالم برای کودکان توجه دارد.وزیر امور خارجه ترکمنستان توجه به حیا، عفاف و اخلاق را دستور رئیس جمهوری کشورش به رادیو و تلویزیون دولتی عنوان و تصریح کرد: بر حفظ هویت و فرهنگ ترکمنی تاکید ویژه ای داشته و داریم و این مساله را از شما ایرانی‌ها فرا گرفته‌ایم. رشید مردوف به روابط تاریخی دو کشور اشاره کرد و افزود: در طول 27 سال از آغاز استقلال ترکمنستان، جمهوری اسلامی ایران در همه زمینه‌ها به ما کمک کرده و همواره حامی ما بوده است. ایران نخستین کشوری هم بود که استقلال ما را تبریک گفت.وزیر خارجه ترکمنستان گفت: ما نخستین طرح های بزرگ کشور را در زمینه احداث خط لوله گاز، خط راه آهن و خطوط برق با جمهوری اسلامی ایران آغاز کردیم و این رابطه همچنان ادامه دارد.وی ابراز امیدواری کرد دو کشور از ظرفیت موجود برای گسترش هر چه بیشتر روابط استفاده کنند.فراهنگ**3079** 9053            "}