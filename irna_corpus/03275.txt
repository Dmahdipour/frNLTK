{"onTitr":"","titr":" 10 درصد تولیدات 'صنایع داری' عشایر محصول آذربایجان غربی است","describe":" ارومیه- ایرنا- مدیرکل امور عشایر آذربایجان غربی گفت: عشایر این استان با تولید سالانه 15 هزار و 700 مترمربع انواع قالی و قالیچه، 10 درصد تولیدات عشایری کشور در بخش داری را به خود اختصاص داده اند.", "text":"بهرام زینال زاده روز سه شنبه در گفت و گو با خبرنگار ایرنا افزود: عشایر آذربایجان غربی همچنین سالانه سه هزار تن پشم، 16 هزار تن گوشت و 50 هزار تن شیر تولید و روانه بازار می کنند. وی ادامه داد: تولید سالانه 19 هزار جفت انواع کلاه، دستکش، پاپوش و گیوه از دیگر محصولات غیرداری بوده که توسط عشایر آذربایجان غربی تولید می شود.وی افزود: در مجموع عشایر این استان سالانه 320 هزار تن انواع محصولات دامی به ارزش 500 میلیارد ریال را تولید و روانه بازار می کنند.مدیرکل امور عشایر آذربایجان غربی اضافه کرد: 15 هزار و 599 خانوار عشایری با 103 هزار و 927 نفر از جمعیت این استان معادل سه درصد جمعیت، عشایر هستند که در 16 شهرستان و 336 روستای مختص عشایر زندگی می کنند.وی گفت: عشایر آذربایجان غربی با امکانات محدود نقش برجسته و مهمی را در تحقق اقتصاد مقاومتی دارند و حمایت های لازم از این قشر صورت می گیرد.زینال زاده با اشاره به اینکه توانمندسازی زنان روستایی و عشایری مهمترین هدف اصلی دفتر امور زنان روستایی و عشایری است، افزود: توانمندسازی زنان روستایی و عشایری از طریق توسعه برنامه های آموزشی، ترویجی و مشارکتی به منظور ایفای نقش موثرتر آنان در بخش کشاورزی و صنایع دستی است.به گزارش ایرنا 2 میلیون و 670 هزار هکتار اراضی مرتعی در این استان وجود دارد که از این مقدار یک میلیون و 600 هزار هکتار با 59 درصد تحت پوشش عشایر استان است؛ عشایر استان 10 ایل و 22 طایفه مستقل هستند و 336 روستای آذربایجان غربی نیز ویژهعشایر است.9918/2093            "}