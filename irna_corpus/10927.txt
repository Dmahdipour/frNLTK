{"onTitr":"","titr":" رییس دانشگاه تهران: زنجیره تولید صنایع معدنی توازن ندارد","describe":" تهران- ایرنا- رییس دانشگاه تهران گفت: نبود توازن در زنجیره تولید، یکی از چالش‌های اصلی بخش معدن و صنایع معدنی کشور است؛ به طوری که سال‌ها سرمایه گذاری در صنایع بالادستی بیشتر و در صنایع پایین دستی کمتر بود.", "text":"به گزارش خبرنگار اقتصادی ایرنا، «محمود نیلی احمدآبادی» امروز (سه شنبه) در نخستین همایش «چشم انداز صنایع غیر آهنی ایران و فناوری های وابسته» افزود: قدیمی بودن تجهیزات و فناوری ها، آب بر بودن بسیاری صنایع و کم بودن استفاده از فارغ التحصیلان دانشگاهی از دیگر چالش ها و مشکلات حوزه معدن و صنایع معدنی کشور است.به گفته وی، در این بخش با نسبت بالای نیروی کار به میزان محصول و فقدان تولید محصولات با ارزش افزوده بالا مبتنی بر فناوری پیشرفته روبروییم.رییس هیات مدیره انجمن مهندسی متالورژی و مواد ایران اضافه کرد: به طور مثال فولاد آلیاژی محصول دارای فناوری بالا به شمار می آید و مصرف آن در کشور زیاد است اما هنوز تولید کننده آن نیستیم.وی ادامه داد: اکنون بین تولید، آموزش و پژوهش در کشور رابطه معناداری وجود ندارد و بیشترین مقاله‌های پژوهشی دانشگاه ها در زمینه فولاد 'های تک' است، اما بیشترین سرمایه گذاری‌ها در صنایع بالادستی صورت می گیرد. به عبارت دیگر دانشگاه در یک مسیر و صنعت در مسیری دیگر می رود.«البته امروز دانشگاه ها در حوزه تبدیل دانش به کسب و کار فعالیت می‌کنند و با ایجاد شرکت های دانش بنیان، توسعه پارک‌های علم و فناوری و ایجاد برخی موسسه ها با صنعت همکاری می کنند».نیلی احمدآبادی اضافه کرد: این روزها با خروج نخبگان و بهترین فارغ التحصیلان دانشگاهی از کشور روبروییم که این مساله در آینده نزدیک به یک فقر ژنتیکی در کشور منجر می شود، در حالی که می توان با جذب این استعدادها و ایجاد اشتغال و جایگاه، آنان را حفظ کرد.این مسوول تاکید کرد باید یک الگوی یکپارچه برای سیاست های کلان اقتصاد، توسعه صنعت و دانشگاه پیاده کنیم که بهترین شیوه آن ورود به مقوله قانونگذاری است.** ایران، بهشت مواد معدنیمعاون توسعه و اکتشافات شرکت ملی صنایع مس نیز در این همایش گفت: بیشتر برنامه های توسعه معدنی کشور بر فولاد متمرکز است و فلزات غیر آهنی کمتر مورد توجه بوده اند، در حالی که فلزاتی نظیر مس، آلومینیوم، سرب، نیکل، قلع، روی و طلا همانند فولاد دارای زنجیره ارزش بوده و نقش بسزایی در بازارهای جهانی دارد.«محمدباقر عالی» ایران را بهشت موادمعدنی توصیف کرد که در آن 68 نوع ماده معدنی و 40 میلیارد تن ذخایر کشف شده وجود دارد.وی گفت: مس دومین عنصر فلزی باارزش در ایران است و کشورمان نزدیک به سه درصد ذخایر جهانی این ماده را در اختیار دارد.عالی به اقدام های عملی این شرکت برای تبدیل شدن به 10 شرکت برتر مسی جهان در افق 1404 اشاره کرد و افزود: برنامه‌های توسعه اکتشاف، کمک به توسعه معادن کوچک مقیاس، افزایش بهره وری در مصرف آب و انرژی، بهبود تعامل با دولت و تامین پایدار آب در منطقه کرمان (با انتقال آب از خلیج فارس) به انجام رسیده یا در حال انجام است.وی ادامه داد: این شرکت پیش از اجرای تحریم‌ها با اندیشیدن راهکارهای عملی برای مقابله با این تهدید، کارگروه‌هایی تشکیل داد و در نتیجه آن در 6 ماهه نخست امسال 153 هزار تن مس تولید کرد که هشت درصد بالاتر از برنامه پیش بینی شده بود.به گزارش ایرنا، در حاشیه همایش «چشم انداز صنایع غیر آهنی ایران و فناوری های وابسته»، نمایشگاهی نیز با نگاهی به تولید و بازار گشایش یافته است.این همایش امروز و فردا در مرکز همایش‌های بین‌المللی صدا و سیما ادامه دارد.اقتصام*3065*1961*            "}