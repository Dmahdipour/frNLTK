{"onTitr":"","titr":" وزیر بهداشت بیمارستان 50 تختخوابی عباس آباد را افتتاح کرد","describe":" نوشهر - ایرنا - بیمارستان آیت الله خامنه ای شهرستان عباس آباد در غرب مازندران عصر چهارشنبه با حضور وزیر بهداشت ، درمان و آموزش پزشکی ، استاندار مازندران و جمعی از مسئولان به بهره برداری رسید.", "text":"به گزارش خبرنگار ایرنا ، وزیر بهداشت در آیین بهره برداری از این بیمارستان گفت که در غرب مازندران باید قطب پزشکی ایجاد شود.حسن قاضی زاده هاشمی افزود: این منطقه به علت گردشگر پذیری و ورود میلیون ها مسافر از خدمات و امکانات درمانی مطلوب بی بهره است.وی اظهار داشت: هر چند شاید به دلیل نزدیکی شهرها نتوان همه نوع امکانات درمانی برای همه شهرها فراهم کرد و آن هم در توان دولت نیست، ولی می توان بیشتر بخش ها بجز جراحی های پیچیده را در این منطقه ایجاد نمود. وی اظهار امیدواری کرد چنین تحولی تا پایان دولت در غرب مازندران رخ دهد.وزیر بهداشت گفت: زمانی می توان از بیمارستان عباس انتظار خدمات مطلوب داشت که بیمارستان تنکابن هم به بهره برداری برسد.قاضی زاده هاشمی بر ضرورت افزایش نیروی انسانی و تقویت نجهیزات در بیمارستان عباس آباد تاکید کرد.وی با انتقاد از مکان یابی نادرست بیمارستان فوق تخصصی تنکابن افزود: این بیمارستان اگر چه در جانمایی حتی رعایت شاخصه های پدافند غیرعامل ایراداتی دارد ولی بناچار باید آن را بزودی تکمیل کرد.استاندار مازندران نیز در این آیین گفت : یکی از سیاست های راهبردی دولت طرح تحول نظام سلامت بود.محمد اسلامی افزود: طبیعتا ساخت این بیمارستان و بیمارستان تنکابن گامی به سوی تکمیل این طرح خواهد بود.بیمارستان آیت الله خامنه ای عباس آباد با اعتباری بالغ بر 27 میلیارد تومان در زمینی به مساحت 10 هزار متر با پنج هزار متر بنا در سه طبقه ساخته شده است. دفتر پرستاری، درمانگاه تخصصی، پذیرش و ترخیص داروخانه، آشپزخانه ، رادیولوژی ، آزمایشگاه اتاق عمل ، بخش های بستری و واحد اداری جزو بخش های این بیمارستان است.شهرستان دارای سه شهر و 47 روستا دارای 50 هزار نفر جمعیت است./1602/7078/1654            "}