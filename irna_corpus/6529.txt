{"onTitr":" معاون استاندار:    ","titr":" موکب های مشترک قم در عراق دو برابر شد","describe":" قم - ایرنا - معاون هماهنگی امور زائران استانداری قم با بیان اینکه برپایی موکب های مشترک از برنامه های راهپیمایی اربعین است گفت: مطابق تاکید استاندار در اربعین امسال تعداد موکب های تلفیقی قم در عراق دو برابر شده است.", "text":"به گزارش ایرنا، یونس عالی پور عصر شنبه در جلسه ستاد تسهیلات اربعین قم در هتل شاهد این استان اظهار داشت: یکی از توطئه های دشمنان که از چند ماه پیش آغاز شده ایجاد مسایل حاشیه ای برای راهپیمایی اربعین، با هدف خراب کردن وجهه این اجتماع عظیم و کم نظیر بوده است.وی با بیان اینکه با هوشیاری شیعیان ایران و عراق این توطئه ها خنثی شد، و خوشبختانه این آمادگی را داریم که یک راهپیمایی پرشور را داشته باشیم، افزود: برپایی کمپین هایی برای جذب کمک های مردمی در عراق از جمله اقدام های موثر در راستای مقابله با این توطئه ها به شمار می رود.وی با بیان اینکه ستاد اربعین استان نیز مشارکت با عراقی ها در برپایی موکب را دنبال می کند، گفت: این حرکت که ظرفیت های مردمی راهپیمایی اربعین را بیشتر می کند، از سوی مردم عراق با استقبال خوبی مواجه شده و بر خلافی هدف های دشمن خیلی از کارها را تقویت کرده، به نحوی که امسال تعداد موکب های مشترک دو برابر سال گذشته است.معاون استاندار قم با بیان اینکه روز به روز بر شور و نشاط مردم برای سهم داشتن در برپایی موکب های اربعین افزوده می شود، گفت: مراسم اربعین مانند مناسبت های دیگر از جمله تاسوعا و عاشورا به شیوه مردمی اداره می شود، و برای آن دولت نه کمک کرده و نخواهد کرد.** رئیس ستاد بازسازی عتبات وعالیات قم نیز در این جلسه گفت: پنج موکب در مرز مهران، 11موکب در نجف اشرف، 25موکب در کربلا، 13موکب در بین راه، 2موکب در کاظمین و یک موکب نیز در سامرا و حرمین عسگریین از سوی قم برپا می شود.حجت الاسلام حسین احمدی قمی افزود: 12موکب دیگر نیز کد رهگیری را دریافت کرده و تا چند روز دیگر پروانه آنها تحویل داده خواهد شد.رئیس کمیته مشارکت های مردمی اسکان و تغذیه ستاد اربعین قم همچنین خادمان اعزامی از قم را نیز هشت هزار تن ذکر کرد و  گفت: سال گذشته بر اساس دستورالعمل و تعهدهای موکب ها، 1850 فقره روادید به صورت رایگان بین آنها تقسیم شد، ولی امسال سهمیه به 1600 روادید کاهش پیدا کرده که در تلاش برای افزایش آن هستیم.احمدی با اشاره به یک کار ویژه که امسال با هماهنگی دفتر آیت الله سیستانی از مراجع تقلید در قم انجام می شود افزود: مقرر شده توسط کلیه عراقی های مقیم ایران تعداد 75 تریلر انواع مایحتاج و کمک های مختلف به عراق انتقال داده شود.** مدیرکل حج و زیارت قم نیز در ادامه این جلسه با بیان اینکه امسال برای پنجمین سال متوالی با استقرار کنسولگری عراق در این استان عملیات صدور روادید برای زائران شهرهای قم و کاشان انجام می شود، گفت: از تاریخ پنجم مهرماه که این هیات کنسولی در قم مستقر شدند، تاکنون پنج هزار تن برای سفر به عراق و شرکت در راهپیمایی اربعین ثبت نام کردند، که روادید چهار هزار و 200 تن از این زائران به کنسولگری عراق تحویل داده شد.مهدی صالحی با بیان اینکه 62 شرکت زیارتی کار ثبت نام را انجام می دهند، افزود: کار ثبت نام فقط باید از طریق سامانه جامع سماح که مورد تایید ستاد مرکزی اربعین و سازمان حج و زیارت کشور است، صورت بگیرد.مسئول کمیته اعزام ستاد اربعین قم با یادآوری اینکه کلیه دهیاری ها، بخشداری ها و بسبج ادارات نیز به ابزار ثبت نام  در سامانه یاد شده مجهز شدند، افزود: مبلغ دریافتی برای صدور روادید و حق بیمه سه میلیون و 770هزار ریال تعریف شده و دفاتر زیارتی ثبت نام کننده به هیچ وجه اجازه دریافت ارز ندارند. 7403/ 6133/            "}