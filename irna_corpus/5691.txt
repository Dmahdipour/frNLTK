{"onTitr":"","titr":" 400 نفر در بازارچه های مرزی خراسان رضوی اشتغال دارند","describe":" مشهد- ایرنا- مدیرکل دفتر هماهنگی و امور اقتصادی استانداری خراسان رضوی گفت: فعالیت دو بازارچه مرزی دوغارون و باجگیران در این استان به صورت مستقیم برای افزون بر 400 نفر از خانواده های مرزنشین اشتغال ایجاد کرده است.", "text":"علی رسولیان روز یکشنبه در حاشیه بازدید از بازارچه مرزی دوغارون طی گفت و گو با خبرنگار ایرنا افزود: توجه به اقتصاد مرزنشینان می تواند نقش ویژه ای در رفاه، پیشرفت و توسعه نواحی مرزی، افزایش استانداردهای زندگی مردم و بهبود آن، کاهش فقر، توزیع مناسب درآمد، ایجاد فرصتهای شغلی، استمرار زندگی در روستاها و مهاجرت معکوس داشته باشد.وی ادامه داد: امسال صادرات انواع کالا از طریق بازارچه های مرزی خراسان رضوی نسبت به مدت مشابه پارسال 32 درصد بیشتر شده است. مدیرکل دفتر هماهنگی و امور اقتصادی استانداری خراسان رضوی گفت: با توجه به مرزی بودن استان توسعه بازارچه های مرزی می تواند به عنوان برگ برنده تسهیلگر توسعه شمرده شود. در این میان وجود اشتراکات فرهنگی و مذهبی با کشورهای همسایه و روابط دیرینه تجاری با آنها برای توسعه همه جانبه خراسان رضوی حائز اهمیت است.وی در ادامه همچنین به کشف 50 انبار کالاهای احتکاری در خراسان رضوی اشاره و بیان کرد: کالاهای احتکاری بنا به تصمیمات مسئولان به دوبخش تقسیم شده و بر این اساس 55 درصد آن در سطح بازار استان و 45 درصد در بازارهای خرید شهرستانها به مردم عرضه می شوند.رسولیان همچنین از واردات 25 تن گوشت طی دو هفته اخیر به خراسان رضوی خبر و ادامه داد: جهت تامین و تنظیم بازار روزانه بیش از هشت تن گوشت گرم از دو کشور استرالیا و روسیه وارد این استان می شود.مرز دوغارون در فاصله 18 کیلومتری تایباد قرار دارد. مرکز شهرستان مرزی تایباد در فاصله 225 کیلومتری جنوب شرقی مشهد واقع است. 7494/1858            "}