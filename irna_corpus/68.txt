{"onTitr":" سرپرست استانداری کرمان:    ","titr":" خدمات پست باید متناسب با نیازهای ارتباطی توسعه یابد","describe":" کرمان - ایرنا - سرپرست استانداری کرمان گفت: اداره پست باید متناسب با نیازهای ارتباطی بشر توسعه یابد و خدمات خود را به جامعه بدون هدف سودآوری ارائه کند.", "text":"به گزارش روز شنبه روابط عمومی اداره کل پست استان کرمان، محمدجواد فدایی در دیدار با کارکنان اداره کل پست افزود: پنجره واحد خدمات سرمایه گذاری باید به صورت الکترونیکی در بستر سامانه سیماک انجام شود.وی ادامه داد: این امر بدین معناست که سرمایه گذار برای اخذ موافقت اصولی و سایر مجوزها برای سرمایه گذاری با کمترین زمان و هزینه به استعلامات مورد نیاز دست پیدا کند.سرپرست استانداری کرمان ضمن قدردانی از خدمات مأموران اداره کل پست این استان بخصوص نامه رسانان افزود: نامه رسانان از قدیم در خط مقدم ارتباط مردمی و اعتماد بین این نهاد بزرگ و جامعه بوده اند و امروز نیز خدمات مهم این سازمان را در عرصه های مختلف به مردم ارائه می کنند.وی با اشاره به استانداردهای جهانی در حوزه پست اظهار داشت: استاندارد جهانی به ازای هر نفر ارسال پستی در سال 50 مرسوله است که این آمار در استان کرمان 10 و میانگین کشوری هشت که از میانگین جهانی کمتر است اما این آمار در کشور سوئیس 700 در اروپا 400 و در آمریکا یکهزار است.فدایی یادآور شد: در این کاهش میانگین مرسوله های پستی تنها نقش این اداره‌ کل بارز نیست و باید با انجام پروژه های تحقیقاتی برای یافتن دلیل این موضوع کار تحقیقاتی و علمی انجام داد و در نهایت با فرهنگ سازی و تغییر روش ها به بهبود این وضعیت کمک کرد.وی با اشاره به زیان دهی پست در اغلب کشورهای دنیا گفت: سال 92 پست در کشور ما 330 میلیارد تومان ضرر داد که این آمار در سال 2011 در آمریکا هشت میلیارد دلار است.**خدمات پست متناسب با نیاز مردم ارائه شود نماینده ولی فقیه در استان و امام جمعه کرمان نیز دراین دیدار بیان کرد: پست باید خود را متناسب با نیازهای مردم بروز و در خصوص خدمات جدید فرهنگ سازی کند.حجت الاسلام حسن علیدادی سلیمانی گفت: اداره کل پست استان کرمان برای بقا خود با ادارات و نهادها اتاق های فکری ایجاد کند و مدل های جدیدی جهت سهولت خدمات دیگر دستگاهها ارائه کند.وی افزود: پست به عنوان قدیمی ترین دستگاه اجرایی نقش مهم و موثری را در جامعه ایفا می کند و بستر ارتباطات را از روزگار قدیم تاکنون به دوش می کشد.** پست متولی تامین آدرس استاندارد در کرمان است مدیرکل پست استان کرمان نیز بیان کرد: تاکنون در کشور آدرس استاندارد وجود نداشت لذا شماره واحد برای مکان ها نیاز مهم و فوری کشور بود و متولی استاندارد کردن نشانی در کشور شرکت ملی پست است.علیرضا اکبری گفت: این طرح در 2 شهر استان کرمان به عنوان پایلوت اجرا و پس از آن به دیگر شهرها تسری داده می شود که با این پروژه تمام مکان ها صاحب آدرس واحد استاندارد می شود و بصورت رایگان در اختیار دستگاه ها قرار می گیرد.وی عنوان کرد: پروژه اقتصاد مقاومتی سامانه سینا بدون همراهی دستگاه های مرتبط و استانداری کرمان اتفاق نمی افتد و این پروژه نخستین بار در کشور استرالیا توسط پروفسور رجبی فرد به عنوان یک ایرانی اجرا شده و شرکت ملی پست متولی این فعالیت در ایران است.مدیرکل پست استان کرمان اضافه کرد: پروژه اقتصاد مقاومتی اولویت دار دیگر پست کرمان طرح سیماک (سامانه یکپارچه مدیریت املاک کشور) است که با این پروژه 28 دستگاه که در مورد ملک تصمیم گیری و مجوز صادر می کنند.وی گفت: این شرکت برای پشتیبانی ملک در راستای تعیین کدپستی مکان ها موظف شده این پروژه مهم را در زمینه شفاف سازی ملک ها انجام دهد.اکبری افزود: سامانه سیماک در مردادماه سال 95 از سازمان همیاری شهرداری های استان کرمان به شرکت ملی پست کشور منتقل شده و زحمات بسیاری برای آن در این استان کشیده شده است.وی ابراز کرد: سیماک تصمیم گیری ها را در خصوص ملک شفاف سازی و در اتاق شیشه ای انجام می دهد و موفقیت های اداره کل پست استان کرمان در این زمینه مدیون تلاش و حمایت های سرپرست استانداری، استاندار سابق کرمان و معاونت عمرانی استانداری و فرمانداری ها بوده است که موجب موفقیت طرح سیماک در کرمان شده است.مدیرکل پست استان کرمان تاکید کرد: در دولت الکترونیک باید شفاف سازی با پروژه سیماک به سرانجام برسد.وی گفت: در 6 ماه نخست سال 97 بالغ بر 6 میلیون مرسوله پستی داخل استان کرمان منتقل و به میزان هشت میلیون مرسوله به استان وارد شده است.همچنین در جریان این بازدید سرپرست استانداری، نماینده ولی فقیه و امام جمعه کرمان، نماینده مردم شهرستان های کهنوج، قلعه گنج، منوجان، رودبار، فاریاب و جمعی از مسئولان استان نیز حضور داشتند.3029/7420            "}