{"onTitr":"","titr":" عقب ماندگی 40 درصدی استان تهران در اجرای تصفیه خانه فاضلاب","describe":" تهران - ایرنا- مدیرعامل شرکت آب و فاضلاب استان تهران، عقب ماندگی استان تهران نسبت به کل کشور در اجرای تصفیه خانه های فاضلاب را 40 درصد اعلام کرد و گفت: عملیات اجرایی 10 تصفیه خانه فاضلاب چهارماه آینده شروع می شود.", "text":"به گزارش خبرنگار اقتصادی ایرنا، «محمدرضا بختیاری» امروز (شنبه) در نشستی خبری در حاشیه چهاردهمین نمایشگاه بین المللی صنعت آب و تاسیسات آب و فاضلاب در مورد طرح های فاضلاب شهر و استان تهران گفت: در شهر تهران 65 درصد از شبکه انتقال و 40 درصد از تصفیه خانه های فاضلاب اجرایی شده است.«در استان تهران این طرح ها از شهر تهران و حتی کل کشور عقب مانده و فقط هشت درصد اجرا شده است در حالی که این طرح ها در کل کشور 48 درصد پیشرفت دارد.»** کمبود اعتبار 10 هزار میلیارد تومانی بختیاری افزود: در اجرای طرح های فاضلابی تهران، 10 هزار میلیارد تومان کمبود اعتبار داریم؛ با توجه به وضعیت مالی دولت، امکان استفاده از منابع اعتباری دولتی وجود ندارد و باید از روش های دیگر تامین مالی کنیم.مدیرعامل شرکت آب و فاضلاب استان تهران اضافه کرد: براساس برنامه ریزی های انجام شده، در پنج سال آینده کل فاضلاب استان تهران باید به بهره برداری برسد.بختیاری افزود: در استان تهران یک میلیارد و 400 میلیون مترمکعب در بخش شهری و 90 میلیون مترمکعب در بخش روستایی آب مصرف می شود که به طور کلی، مصرف کل استان تهران 1.5 میلیارد مترمکعب است که 20 درصد مصرف کل کشور را تشکیل می دهد.وی در مورد منابع تامین آب شرب شهر تهران نیز گفت: در شهر تهران یک میلیارد و 60 میلیون مترمکعب آب مصرف می شود که 70 درصد از آن از منابع آب سطحی و بقیه از منابع آب زیرزمینی است.مدیرعامل شرکت آب و فاضلاب استان تهران افزود: آب های سطحی تامین کننده منابع آب شرب تهران از پنج سد طالقان، امیرکبیر، لار، لتیان و ماملو تامین می شود؛ همه این سدها بجز 50 میلیون مترمکعب برای مصرب آب شرب شهر کرج ، در تامین آب شرب شهر تهران استفاده می شود.به گفته وی، میزان بارندگی ها در استان تهران از ابتدای سال آبی جاری (اول مهرماه) تاکنون 260 میلیمتر بود در حالی که در مدت زمان مشابه پارسال به 330 میلیمتر رسید؛ یعنی بارندگی در نخستین هفته های سال آبی جدید، 20 درصد نسبت به پارسال کاهش داشته است.بختیاری، میزان ذخایر آب سدهای استان تهران را 610 میلیون مترمکعب اعلام کرد و گفت: پارسال در چنین روزهایی حجم مخازن این سدها 800 میلیون مترمکعب بود؛ بنابراین، ذخایر سدهای استان تهران امسال نسبت به پارسال 190 میلیون کسری دارد.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب دیروز (چهارشنبه) با حضور «رضا اردکانیان» وزیر نیرو و مشارکت 216 شرکت داخلی و 28 شرکت خارجی در محل نمایشگاه‌های بین‌المللی تهران آغاز بکار کرد.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.در این رویداد، آخرین دستاوردهای صنعت آب و تاسیسات فاضلاب شامل لوله واتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار گرفته است.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی اعلام شده است.این نمایشگاه که امروز به کار خود پایان می دهد از 9 صبح تا 17 میزبان متخصصات صنعت آب و فاضلاب است.اقتصام*9189*9132 ** 2023            "}