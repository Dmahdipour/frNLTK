{"onTitr":"","titr":" ورزش خوزستان از حالت جزیره ای خارج شود","describe":" اهواز – ایرنا – رییس فدراسیون ورزش های همگانی گفت: ورزش خوزستان از حالت جزیره ‌ای باید خارج شود و تمام اماکن ورزشی استان طی یک تفاهم ‌نامه و با برنامه ریزی منسجم در اختیار تمام مردم قرار گیرد که متاسفانه در این بخش قدری ضعیف عمل شده است.", "text":"به گزارش ایرنا، علی مجد آرا روز چهارشنبه در نشست خبری در حاشیه نشست مشترک رییس فدراسیون ورزش‌های همگانی و هیات‌های استان‌های ایلام، لرستان و خوزستان در اهواز اظهار داشت: در استان سالن ‌هایی وجود دارد که از آنها استفاده نمی ‌شود و متاسفانه ارگان ها این سالن ها را در اختیار کسی دیگر قرار نمی‌ دهند در صورتی که باید شرایطی فراهم شود تا مردم بتوانند از سالن ‌های تمام ارگان ‌ها و نهادها بهره مند شوند.وی با بیان این که فدراسیون ورزش‌ های همگانی یک فدراسیون برنامه ‌محور است که هدفش حرکت به سوی ایرانی فعال، سالم و شاداب تا سال 1404 است افزود: بنا به فرمایشات مقام معظم رهبری در خصوص ورزش همگانی، این فدراسیون 2 جلد کتاب سند تحول و تعالی ورزش همگانی را تهیه کرد، در این کتاب بیش از 70 طرح مختلف برای توسعه ورزش همگانی در بین آحاد جامعه ترسیم شده که 14 طرح آن به تصویب رسید.رییس فدراسیون ورزش‌های همگانی گفت: به واسطه این 14 طرح ایران به 10 منطقه تقسیم می‌ شود که ریاست منطقه 9 آن با خوزستان بوده و استان‌ های ایلام و لرستان نیز زیرمجموعه این منطقه هستند، از دیگر برنامه‌ های ما برگزاری مسابقات و جشنواره ‌ها در مناطق 10 گانه کشور است تا استان‌ ها مجبور نباشند به تهران و سایر استان‌ ها بروند و هزینه ‌های هنگفتی را متحمل شوند.وی افزود: یکی از طرح های ما راه اندازی جاده سلامت در تمام نقاط کشور است که خوشبختانه این طرح در خوزستان به واسطه  استاندار به تصویب رسید و مقرر شد تمام شهرستان‌ ها و شهرهای جاده سلامتی داشته باشند هر چند روند کارها برای اجرای این طرح کند است و امیدوارم با دستور استاندار خوزستان جاده های سلامت به زودی در نقاط استان احداث شود.مجد آرا بیان کرد: شب گذشته به پارک ساحلی اهواز رفتم و متاسفانه دیدم که تنها چند نفر در حال ورزش کردن هستند و بیشتر جوانان در حال مصرف قلیان و سیگار بودند که این شرایط برای ورزش خوزستان اعلام خطر است، شرایط آب و هوایی شب گذشته اهواز به گونه ای بود که مردم می ‌توانستند به راحتی ورزش کنند اما اینگونه نبود.وی با بیان این که راه اندازی جاده سلامت، پارک های بانوان و سالن ‌های مختلف از جمله طرح‌ هایی است که برای مناطق گرمسیری برنامه ریزی شده است گفت: متاسفانه در بسیاری از نقاط کشور می ‌بینیم که اولویت‌ کارها مسائل دیگری می‌ شود و احداث جاده های سلامتی و پارک های بانوان به تعویق می‌ افتدکه بسیار خطرناک است.رییس فدراسیون ورزش های همگانی با بیان این که خوشبختانه وضعیت بودجه ورزش کشور با اجرایی شدن قانون 27 صدم درصد از مالیات ارزش افزوده نسبت به گذشته بهتر شده است، افزود: 2 سال پیش به واسطه این قانون بودجه خوبی به تمام استان ‌ها از جمله خوزستان تزریق شد که تمام آن برای ورزش‌ های همگانی است که می توان آن را به احداث جاده ‌های سلامت اختصاص داد. وی با اشاره به این که هیات خوزستان سال گذشته رتبه اول را در بین هیات ‌های استانی در کشور به دست آورد و این نشان می‌ دهد که کار بزرگی انجام شده است گفت: خوشبختانه رییس هیات ورزش‌ های همگانی خوزستان در راستای اهداف فدارسیون برنامه ها و مسابقات خوبی برگزار می کنند ضمن این ‌که تعامل خوبی بین فدراسیون و هیات وجود دارد. مجد آرا با بیان این که فدراسیون ورزش‌ های همگانی یک فدراسیون معین بوده و بیش از 60 کمیته و انجمن زیر نظر این فدراسیون فعالیت می کنند افزود: فدراسیون ورزش‌ های همگانی در بخش آموزش و کارآفرینی رتبه اول را در بین فدراسیون های کشور کسب کرد لذا انتظار می رود که بیش از 2 یا سه رشته  از ورزش‌ های همگانی در باشگاه ‌ها فعال باشد، خوشبختانه خوزستان نیز در بخش آموزش برنامه خیلی خوبی دارد و قطعا در آینده موفق تر خواهد بودوی با اشاره به این که نگاه ویژه ای به خوزستان داریم گفت: بنا داریم 14 طرح مدنظرمان را به عنوان پایلوت در خوزستان اجرایی کنیم که خوشبختانه بودجه و اعتبارات آن نیز از سوی وزارت ورزش به مدیرکل ورزش و جوانان خوزستان داده شده و مطمئنا اگر این طرح ها اجرایی شود شاهد تغییرات اساسی در ورزش استان خواهیم بود.رییس فدراسیون ورزش های همگانی شناسنامه ‌دار شدن مربیان حاضر در پارک های محله ای را از دیگر طرح های در دست اقدام دانست و گفت: این کار با همکاری شهرداری انجام می شود و بودجه آن در شهرداری ‌ها پیش ‌بینی شده ،آموزش این مربیان و صدور کارت مربیگری آن‌ ها به صورت رایگان از سوی فدراسیون انجام می ‌شود و شهرداری نیز باید هزینه این مربیان جهت کار در پارک‌ ها را پرداخت کند.9879/6002            "}