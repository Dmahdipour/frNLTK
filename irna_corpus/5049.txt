{"onTitr":"","titr":" کانونهای مساجد ظرفیتی برای توسعه روستاها","describe":" شهرکرد- ایرنا- راه اندازی 60 درصد کانونهای فرهنگی هنری مساجد در روستاهای چهارمحال و بختیاری سبب شده تا ساختار منسجمی در خصوص رشد و توسعه فرهنگی و هنری این مناطق شکل گیرد.", "text":"به گزارش ایرنا، امروزه برنامه ریزی فرهنگی در روستاها بعنوان بخشی از فرآیند توسعه پایدار روستایی از اهمیت ویژه ای برخوردار است. این نوع برنامه ریزی در جهت تقویت اجزای اصلی هویت فرهنگ جامعه روستایی ما در پرتو چینش مناسب و تعیین جایگاه صحیح هریک از عوامل دینی، ملی، اقتصادی، سیاسی، اجتماعی و ارزشی باید مورد اهتمام جدی قرار گیرد.یکی از نهادهایی که در همین راستا می تواند کارکردهای فرهنگی موثری در روستاها داشته باشد، کانونهای فرهنگی هنری مساجد است.همسو کردن اهداف و برنامه های این کانونها با پتانسیل روستایی، تعیین فعالیت های فرهنگی متناسب با ساختار روستا و تهیه الگوهای آموزشی نوآورانه در بعد فرهنگی و اجتماعی از جمله ظرفیت های کانونهای فرهنگی هنری مساجد در بهبود وضعیت روستاها به شمار می رود.هم اکنون 24 هزار کانون فرهنگی هنری در مساجد کل کشور فعال است و در چهارمحال و بختیاری 425 کانون با بیش از 25 هزار عضو، 162 کتابخانه و 40 باب خانه نور در جهت ترویج و توسعه فعالیت های فرهنگی و هنری فعالیت دارد.مدیرکل فرهنگ و ارشاد اسلامی چهارمحال و بختیاری در همین خصوص به خبرنگار ایرنا گفت: طبق برنامه زمان بندی تا پایان برنامه پنجم توسعه می بایست 25 درصد مساجد استان دارای کانون فرهنگی هنری باشد، درحالی که این رقم در پایان برنامه به بیش از 45 درصد رسید.جواد کارگران افزود: از این تعداد 60 درصد کانونها در روستاهای استان فعال است و تاکنون در جذب جوانان و نوجوانان به نهاد مسجد و انجام فعالیت های فرهنگی و هنری سالم گام های موثری برداشته است.کارگران، توسعه کانونها در مناطق عشایری استان را از مهمترین رویکردهای این نهاد برشمرد و تصریح کرد: کانونهای روستایی می توانند نقش موثری در معرفی ایده ها و فعالیت های موثر روستاها و شناسایی این ظرفیت ها باشند که امید است روز به روز فعالیت های آنها نسبت به گذشته از کیفیت بیشتری برخوردار شود.مدیرکل فرهنگ و ارشاد اسلامی چهارمحال و بختیاری خاطرنشان کرد: ما با اشتراک گذاری ظرفیت روستاها می توانیم شاهد ایجاد فعالیت های بزرگ فرهنگی و هنری در کانونهای مساجد روستایی استان باشیم.کارگران افزود: کانونهای مساجد با هدف جذب جوانان و نوجوانان به کانون مسجد و مشارکت در اجرای برنامه های فرهنگی هنری تاسیس شده و تاکنون توانسته در راستای این هدف موثر عمل کند.وی ادامه داد: کانونهای مساجد با کمترین امکانات توانسته است در عرصه فرهنگی و هنری استان به ویژه در روستاها ایفای نقش کند و از ظرفیت بالای نسل جوان در تعمیق و تقویت ارزش های دینی و رونق فعالیت های هنری بهره گیری نماید.کارگران خاطرنشان کرد: 26 سال از تاسیس کانونهای مساجد می گذرد و هر سال نسبت به سالهای گذشته هم از نظر کمی و هم کیفی ارتقا یافته و این نشان از عزم و همت اعضا دارد.مسئول دبیرخانه کانونهای فرهنگی هنری مساجد چهارمحال و بختیاری نیز با اشاره به پراکندگی این کانونها در شهرها و روستاهای مختلف استان اظهار داشت: کانونها به ویژه در فصل تابستان با اجرای طرح آسمانی ها نقش مهمی در رونق فعالیت های فرهنگی و هنری در روستاها ایفا می کنند.محمدرضا مظاهری با بیان اینکه کانونهای مساجد بستر امن و مناسبی برای اشاعه فعالیت های هنری است، تصریح کرد: زیرساختهای مناسب کانونها و توجه ویژه ستاد عالی مساجد کشور به امور هنری با محوریت مسجد سبب شده تا استعدادهای خوبی در این زمینه شکوفا و پرورش داده شود.وی ادامه داد: پیوند کانونهای فرهنگی و هنری با مساجد سبب شده تا از ظرفیت مسجد به بهترین نحو بهره گیری شود و این موضوع تاکنون نتایج مطلوبی در پی داشته است.مظاهری با اشاره به انعقاد تفاهم نامه هایی با دستگاه های فرهنگی استان، این اقدام را گامی در جهت هم افزایی دستگاه ها و توسعه فعالیت کانونهای مساجد استان عنوان کرد.مسئول دبیرخانه کانون های مساجد چهارمحال و بختیاری با اشاره به فعالیت 425 کانون فرهنگی هنری در مساجد استان اظهار داشت: همچنین در دانشگاه های استان 6 باب کانون و در مصلاهای استان  17 باب کانون راه اندازی شده است.مظاهری با اشاره به راه اندازی 151 باب کتابخانه در کانون های فرهنگی هنری مساجد استان خبر داد و گفت: از این تعداد 90 باب کتابخانه باز و 151 کتابخانه مخزن دار است.وی ادامه داد: همچنین 24 کانون تخصصی در موضوعات و رشته های مختلف دینی، قرآنی، فرهنگی و هنری در مساجد استان در حال فعالیت است.مظاهری افزود: برگزاری همایش زنان مسجدی با موضوع تکریم الگوهای موفق روستا، اجرای جشنواره سراسری عکس «آسمانی ها» و شرکت 2 هزار اثر در جشنواره، برگزاری جشنواره سرود «نواهای آسمانی» و کسب رتبه های اول تا سوم کشوری طی سالهای اخیر از دیگر فعالیت های این نهاد بوده است.وی خاطرنشان کرد: کانونهای مساجد جوانان را تبدیل به سرمایه های اجتماعی می کند که نتیجه این مهم هرچند ممکن است در درازمدت خود را نشان دهد اما بسیار موثر است.مسئول دبیرخانه کانونهای فرهنگی هنری مساجد چهارمحال و بختیاری، جذب 16 هزار جوان و نوجوان به کلاس های طرح اوقات فراغت، کسب رتبه های برتر در رشته های قرآن، درخشش گروه سرود شهید گلپایگانی شهرستان لردگان در جشنواره سرود و اجرا در صحن رضوی مقابل رهبر معظم انقلاب را بخشی از موفقیت های این نهاد برشمرد.مظاهری با اشاره به طرح اوقات فراغت آسمانی ها اظهار داشت: این طرح امسال در 419 کانون که بیشتر نیز در روستاها بوده از ابتدای تیرماه اجرا شد و تا 19 مهر ماه ادامه دارد.وی با اشاره به شرکت 16 هزار نفر در این طرح افزود: یک هزار و 200 مربی مجرب برای اجرای این کلاس ها به کارگیری شد.مظاهری خاطرنشان کرد: امید می رود با تعامل بیش از پیش با نهادهای فرهنگی استان و توسعه کانونهای در مناطق روستایی و عشایری بتوان در رونق فعالیت های فرهنگی و هنر در این مناطق گام های بیشتری برداشته شود.7363/6021            "}