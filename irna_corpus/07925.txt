{"onTitr":"","titr":" کاسیاس برای بازگشت به تیم ملی اسپانیا با انریکه تماس گرفت","describe":" تهران- ایرنا- «ایکر کاسیاس» ستاره پیشین قفس توری تیم ملی اسپانیا در تماسی با «لوئیس انریکه» سرمربی کنونی لاروخا، هم تیمی اسبق خود را از تمایلش برای بازگشت به ترکیب تیم ملی اسپانیا مطلع کرد.", "text":"به گزارش ایرنا، روزنامه آ. اس اسپانیا روز جمعه نوشت: کاسیاس که با 167 بازی ملی رکورد دار پوشیدن پیراهن تیم ملی اسپانیا محسوب شده و در یورو 2016 نیز به همراه این تیم، جام قهرمانی را بالای سر برده است، پس از اتمام این رقابتها از ترکیب تیم اسپانیا کنار گذاشته شد.با این وجود، او در تیم کنونی خود یعنی پورتو فرم ایده آلی داشته و در پیروزی یک - صفر این تیم مقابل گالاتاسرای در مرحله گروهی لیگ قهرمانان اروپا که چهارشنبه شب برگزار شد، یکی از مهره های کلیدی تیم پرتغالی محسوب می شد.انریکه نیز در پاسخ به این تماس، ضمن موافقت با در نظر گرفتن احتمال این اتفاق، موضع خود را برای دروازه بان 37 ساله اسپانیایی روشن کرد و مدعی شد که شایستگی های وی برای قرار گرفتن در ترکیب تیم ملی اسپانیا به مانند سایر بازیکنان حاضر در فهرست نزدیک به 70 نفره موجود، مورد بررسی قرار خواهد گرفت اما هیچ تضمینی به مرد افسانه ای تیم رئال نداد.با این حال و با وجود برقراری این تماس تلفنی، حضور کاسیاس در فهرست 22 نفره تیم تحت هدایت انریکه که در یورو 2000 و جام جهانی 2002 با این دروازه بان هم تیمی بوده است، برای بازی مقابل ولز و انگلیس که همین ماه (اکتبر) و در قالب رقابت های لیگ ملت های اروپا برگزار می شود، منتفی خواهد بود. ورزشی**3991** 1055            "}