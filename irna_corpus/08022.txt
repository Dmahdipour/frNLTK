{"onTitr":"","titr":" حل مشکلات روستاهای استان در اولویت مسئولان قرار گیرد","describe":" قزوین – ایرنا - نماینده ادوار مجلس شورای اسلامی گفت: مشکلات متعددی در روستاهای استان در زمینه راه، آب، زیرساختها و ... وجود دارد که  حل آنها به توجه و اهتمام مسئولان نیاز دارد.", "text":"به گزارش ایرنا، حجت الاسلام و المسلمین قدرت الله علیخانی روز جمعه در یادواره شهدای روستای خیارج که با حضور محمد باقر نوبخت معاون رییس جمهوری و رییس سازمان برنامه و بودجه کشور برگزار شد افزود: بسیاری از روستاها و شهرهای استان با کمبودها و مشکلاتی مواجه هستند که می توان آنها را با اعتبارات بسیار ناچیزی مرتفع ساخت.وی افزود: شهرهای شال، اسفرورین،دانسفهان، روستاهای آوج، دشتابی، بویین زهرا، آبیک، الموت، طارم سفلی و ... واقعا محروم هستند و باید با نگاه ویژه مسئولان برای رفع محرومیت در این مناطق اقدام کرد.علیخانی اضافه کرد: مردم واقعا در برابر خدماتی که به آنها داده می شود قدرشناس و سپاسگزار هستند و بارها در صحنه ها و عرصه های مختلف وفاداری خود را به نظام مقدس جمهوری اسلامی نشان داده اند.نماینده سابق مردم قزوین در مجلس شورای اسلامی افزود: مسئولان تمامی آبرو، عزت و جایگاه خود را از مردم و خانواده های شهدا به دست آورده اند و باید قدردان ملت و خانواده های شهدا باشند.وی گفت: سالانه یادواره شهدای روستای خیارج را با حضور شخصیت های کشوری برگزار می کنیم تا جایگاه والای خانواده های شهدا و ایثارگران بیشتر پاس داشته شود.علیخانی یادآور شد: در این یادواره نیز که شاهد حضور رییس سازمان برنامه و بودجه کشور هستیم امیدواریم گام های بلندی برای رفع کمبودها و محرومیت ها در این مناطق برداشته شود.روستای خیارج از توابع بخش رامند در شهرستان بویین زهرا با 32 شهید در 75 کیلومتری شهر قزوین قرار دارد. 6101            "}