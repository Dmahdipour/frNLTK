{"onTitr":"","titr":" مرحله نهایی رزمایش محرم در منطقه کامیاران آغاز شد","describe":" سنندج - ایرنا - آخرین مرحله رزمایش محرم صبح یکشنبه با حضور یگان های برگزیده زرهی، هوانیروز، توپخانه، تکاور و پهباد نیروی زمینی سپاه در منطقه کامیاران و کوه های شاهو آغاز شد.", "text":"به گزارش خبرنگار ایرنا، رزمایش محرم با حضور سردار محمد پاکپور فرمانده نیروی زمینی سپاه، سردار علی فدوی معاون هماهنگ‌کننده سپاه پاسداران، بهمن مرادنیا استاندار کردستان و فرماندهان قرارگاه سید الشهدا (ع) و سپاه بیت المقدس کردستان با رمز یا اباعبدالله حسین (ع) آغاز شد.از جمله رسالت ها ابلاغی این رزمایش، تمرین آتش های سنگین توپخانه ای و زرهی، عملیات هوانیروز، تمرین عملیات هلی برن، تاخت شبانه، کمین و ضد کمین است.هدف اصلی این رزمایش، کسب اطمینان از آمادگی نیروها، بکارگیری مهارت های فردی، جمعی و رسته ای است و تک به ارتفاعات، اجرای آتش هوانیروز، ادوات زرهی، توپخانه و رسیدن به نقاط تعیین شده در این رزمایش اجرا شده و همزمان این موارد توسط ارزیابان مورد بررسی قرار گرفته و به آن نمره تعلق می گیرد.پس از برگزاری 2 رزمایش امنیتی در جنوب شرق و رزمایش امنیتی در منطقه اشنویه و ارتفاعات کفارستان طی سال گذشته، مرحله نهایی رزمایش امنیتی محرم امروز در منطقه کامیاران و ارتفاعات شاهو برگزار شد.مرحله نخست این رزمایش با استفاده از 70 درصد یگان های قرارگاه حمزه سید الشهدا‌(س) مستقر در کردستان از پنج روز پیش آغاز شده است.مراحل انجام این رزمایش با فراخوان گردان‌های بسیج بیت المقدس،‌ امام حسین (ع) و کوثر استان کردستان آغاز و همزمان یک مرحله رزمایش دفاع شهری با حضور یگان‌های انتظامی، مرزبانی و بسیجیان انجام می گیرد.کامیاران در 65 کیلومتری جنوب سنندج مرکز استان کردستان قرار دارد. رشته کوه شاهو بخشی از رشته کوه‌های زاگرس است که در مرز 2 استان کردستان و کرمانشاه و نزدیک رودخانه سیروان قرار دارد. 6108/9102            "}