{"onTitr":" وزیر علوم، تحقیقات و فناوری؛    ","titr":" مشارکت نخبگان در ارتقا علمی و رفع تنگناهای داخلی ضروری است","describe":" پکن- ایرنا- وزیر علوم، تحقیقات و فناوری جمهوری اسلامی ایران تاکید کرد مشارکت نخبگان ایرانی اعم از داخل و خارج، در ارتقا علمی و فناوری کشور و تلاش برای رفع تنگناهای اقتصادی ضروری است.", "text":"به گزارش ایرنا 'منصور غلامی' که به منظور شرکت در پانزدهمین «اجلاس علم و فناوری کیوتو» به ژاپن سفر کرده است روز چهارشنبه در دیدار با جمعی از کارافرینان ایرانی مقیم  ژاپن در توکیو افزود: ایرانیان مقیم خارج از جمله ژاپن می توانند با انتقال آموخته های خود به داخل کشور، نقش زیادی در توسعه ایران داشته باشند.وی در ادامه برنامه های وزارت علوم برای ساماندهی دانشگاه ها، رشته های تحصیلی و افزایش برنامه های حرفه ای و کارورزی برای دانشجویان و مشارکت آنها در صنعت را برای کارافرینان ایرانی تضریح کرد.'مرتضی رحمانی موحد' سفیر جمهوری اسلامی ایران در ژاپن نیز در این نشست با تاکید بر اهتمام و توجه وزارت امور خارجه بر گسترش و توسعه همکاری های علمی میان دو کشور با استفاده از ظرفیت نخبگان ایرانی درخواست کرد حضور هیات های علمی ایران در ژاپن افزایش تا بطور مستمر این نشست ها برگزار و بستر ارتقا همکاری ها و ارتباطات جامعه ایرانی علاقه مند فراهم گردد.در این دیدار مبادلات علمی، آموزش های فنی و حرفه ای و بین المللی سازی دانشگاه ها و مراکز تحقیقاتی از جمله اولویت های همکاری علمی بین المللی وزارت علوم عنوان شد.همچنین در این نشست برنامه های استفاده از خدمات آموزشی، پژوهشی و فناوری نخبگان در دانشگاه ها و مراکز تحقیقاتی پارک های علم و فناوری و مراکز رشد با همکاری وزارت متبوع و وزارت صنعت مورد بحث و بررسی قرار گرفت.در ادامه این نشست گزارشی از پروژه های پژوهشی با حضور ایرانیان مقیم خارج و آمد شد علمی آنها به کشور و اطلاع رسانی از موضوعات تحقیقاتی مورد نیاز کشور نیز مورد بررسی قرار گرفت.زمینه هایی همچون راهنمایی پایان نامه های تحصیلی، تحقیقات مشترک، اجرای دوره های کوتاه مدت و دوره های مشترک تحصیلی از دیگر موارد مطرح شده در این نشست بود.اهمیت همکاری استادان و کارآفرینان ایرانی مقیم ژاپن در کنفرانس های علمی داخلی، همکاری با انجمن های علمی کشور و ارائه نظرات برای غنی تر شدن برنامه های علمی به مناسبت نودمین سال ایجاد روابط دیپلماتیک ایران و ژاپن، گسترش زبان و ادبیات فارسی، ایجاد سامانه جامع پژوهشی ایرانیان مقیم خارج از کشور و همکاری با گروه دوستی ایران و ژاپن از دیگر موارد مطرح شده در این نشست بود. **آساق**1904**            "}