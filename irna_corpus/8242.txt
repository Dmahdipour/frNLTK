{"onTitr":" استاندار:    ","titr":" 40 مدرسه با مشارکت بنگاه های اقتصادی در هرمزگان احداث شود","describe":" بندرعباس- ایرنا- استاندار هرمزگان گفت: در راستای  نقش آفرینی هرچه بیشتر بنگاه های اقتصادی بزرگ وانجام مسوولیت های اجتماعی، 40 مدرسه با مشارکت این بنگاه ها در استان احداث شود.", "text":"به گزارش ایرنا، فریدون همتی پنجشنبه شب در نشست شورای برنامه ریزی و توسعه هرمزگان اظهار داشت: در این راستا و به مناسبت چهلمین سال پیروزی انقلاب اسلامی، برنامه احداث این شمار مدرسه با مشارکت بنگاه های اقتصادی بزرگ در هرمزگان تنظیم و توسط سازمان صنعت، معدن و تجارت استان به آنها جهت اجرا ابلاغ شود.وی با بیان اینکه واگذاری پروژه های عمرانی به بخش خصوصی و مردم یکی از رویکردهای جدی دولت است، گفت: دستگاه های اجرایی هرمزگان باید در این خصوص جدیت بیشتری داشته باشند.استاندار هرمزگان تاکید کرد: تمامی دستگاه ها باید از طریق رسانه ها پروژه های خود و همچنین مشوق های در نظر گرفته شده برای واگذاری آنها را معرفی کنند.همتی بیان داشت: معاونت عمرانی استانداری هرمزگان و سازمان مدیریت و برنامه ریزی استان باید به سرعت و ظرف یک هفته آینده، سهم هرکدام از دستگاه ها از پروژه های قابل واگذاری را مشخص و اعلام کنند و پس از آن دستگاه ها باید به طور جدی پیگیر واگذاری این پروژه ها به بخش خصوصی باشند.وی تصریح کرد: از دستگاه های نظارتی استان خواستاریم تا با حساسیت ویژه ای اجرای این مصوبه مهم برای واگذاری پروژه ها را تحت نظارت قرار دهند و دستگاه های کم کار در این خصوص باید پاسخگو بوده و به تخلفات اداری معرفی شوند.7198/6048            "}