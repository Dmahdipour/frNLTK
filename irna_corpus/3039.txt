{"onTitr":"","titr":" زنان خانه دار از خدمات تامین اجتماعی بهره مند می شوند","describe":" تبریز- ایرنا - مدیر کل تأمین اجتماعی استان آذربایجان شرقی اعلام کرد: زنان خانه دار زیر ٥٠ سال تنها با ارائه مدارک هویتی و انجام معاینات پزشکی، می توانند تحت پوشش تأمین اجتماعی قرار گرفته و از خدمات درمانی، کوتاه مدت و بلند مدت این سازمان بهره مند شوند.", "text":"جعفر سمساری روز سه شنبه در بازدید از شعبه تامین اجتماعی اسکو با بیان اینکه پوشش بیمه ای زنان خانه دار در قالب بیمه مشاغل آزاد تسهیل شده است، خاطرنشان کرد: افراد بالای ٥٠ سال به شرط دارا بودن سابقه پرداخت حق بیمه به میزان مازاد سنی، می توانند تحت پوشش قرار گیرند.وی این تسهیلات را گامی در جهت تعمیم و گسترش انواع بیمه های اجتماعی بین آحاد جامعه دانست و افزود، خدمات تأمین اجتماعی ضمن پوشش ریسک در زمینه سلامت و اشتغال، موجب امنیت و آرامش خاطر بیمه شدگان و تأمین معیشت بازنشستگان و مستمری بگیران می شود.نریمان علیزاده، معاون امور بیمه ای اداره کل تامین اجتماعی استان نیز در این بازدید با اشاره به توسعه خدمات غیرحضوری سازمان تأمین اجتماعی در سالهای اخیر، از امکان درخواست صدور دفترچه غیرحضوری خبر داد.وی افزود: مخاطبین سازمان می توانند با مراجعه با سامانه صدور غیرحضوری دفاتر درمانی سازمان تأمین اجتماعی به نشانی crm.tamin.ir  نسبت به انتخاب نزدیک ترین شعبه و یا کارگزاری محل سکونت و درخواست تجدید دفترچه درمانی اقدام کرده و دفترچه درمانی خود را در آدرس مورد نظر دریافت کنند.به گزارش ایرنا، بیش از 53 درصد جمعیت 3 میلیون و 900 هزار نفری آذربایجان‌شرقی تحت پوشش تأمین اجتماعی هستند.3071/6132            "}