{"onTitr":"","titr":" گردشگری آذربایجان شرقی کمتر معرفی شده است","describe":" مراغه - ایرنا - مدیرکل میراث فرهنگی، صنایع دستی و گردشگری آذربایجان شرقی گفت: ظرفیت های گردشگری این استان کمتر معرفی شده و داشته های آن در زمینه های مختلف در حال مصادره شدن از سوی سایر استانهاست.", "text":"به گزارش ایرنا، مرتضی آبدار روز چهارشنبه در کارگروه میراث فرهنگی و گردشگری هشترود افزود: 200 مسیر طبیعت گردی برای جذب گردشگر در استان وجود دارد که از این ظرفیت بزرگ باید برای جذب گردشگر و معرفی بیشتر استان استفاده شود.وی گفت: آذربایجان شرقی با دارا بودن ظرفیت های بی بدیل طبیعی و تاریخی و تنوع آداب و رسوم در مناطق روستایی مستعد توسعه بوم گردی است.وی با بیان اینکه 52 روستای هدف برای طرح 'هر روستا یک محصول' شناسایی و مورد توجه قرار گرفته است، گفت: رونق صنایع دستی و اشتغال حاصل از تولید صنایع دستی و فروش آن هدف از این طرح است.فرماندار هشترود نیز از ثبت جهانی قلعه ضحاک هشترود خبر داد و گفت: این قلعه بزرگترین سایت تاریخی دوره اشکانیان است و نظیر آن در کشور وجود ندارد و ثبت جهانی آن ضمن کمک به توسعه گردشگری نقش بسزایی در اقتصاد این شهرستان خواهد داشت.امین امینیان افزود: در دنیای کنونی گردشگری نوعی صنعت، هنر، تجارت و صادرات نامرئی محسوب می شود و به ازای هر 10 گردشگر یک شغل ایجاد می شود و این ظرفیت بزرگی است اما شهرستان هشترود با وجود پتانسیل گردشگری بالا عملا از تاثیرات آن بی بهره است.وی در خصوص سرمایه گذاری در قلعه ضحاک گفت:  در خصوص سرمایه گذاری در این قلعه، مذاکرات اولیه برای ساخت پل معلق با شرکتی که پل معلق مشگین شهر را ساخته انجام داده ایم و سعی داریم تا در کنار آن مجتمع های توریستی و گردشگری نیز ایجاد کنیم.فرماندار شهرستان هشترود با اشاره برگزاری جلسات ماهانه جهت برنامه ریزی برای برگزاری جشنواره ماهیگیری با قلاب در هشترود، گفت: این جشنواره قرار است به صورت کشوری اردیبهشت ماه هر سال برگزار شود.وی خاطر نشان کرد: هدف از برگزاری این جشنواره  توسعه گردشگری پایدار، آشنایی مردم با مکان های تاریخی هشترود، انجام تور گردی با همکاری تورگردهای بین المللی و کشوری،  ایجاد فضای نشاط در جامعه، ترویج مصرف آبزیان،  برگزاری مسابقه آشپزی با ماهی، شناساندن توانمندی های خاص روستاها و احیای رسوم و آیین های سنتی روستایی است. 3077/7486            "}