{"onTitr":"","titr":" سازمان عقیدتی سیاسی ارتش در جنگ نرم موفق عمل کرد","describe":" شاهرود- ایرنا- رئیس عقیدتی سیاسی نیروی زمینی ارتش جمهوری اسلامی ایران گفت: این سازمان در دوران دفاع مقدس و پس از آن در جنگ نرم موفق عمل کرده است.", "text":"به گزارش ایرنا، حجت الاسلام شعبانعلی صالحی نسب در جمع نمازگزاران جمعه شاهرود در مسجد و حسینیه مدرسه قلعه این شهر، به مناسبت سالروز تشکیل سازمان عقیدتی سیاسی ارتش افزود: آگاه سازی و تقویت بصیرت سیاسی و انقلابی کارکنان ارتش و خانواده های آنان و سربازان وظیفه، با برگزاری دوره های بصیرت افزایی و نشست های تخصصی از جمله دستاوردهای سازمان عقیدتی سیاسی ارتش است.وی ابراز داشت: در این دوره ها مهم ترین تحولات داخلی، منطقه ای و فرامنطقه ای تحلیل شده و به جریان شناسی مسائل سیاسی و تبیین اندیشه های امام راحل (ره) و مقام معظم رهبری پرداخته شده است.رئیس اداره عقیدتی سیاسی نزاجا معنویت و انقلابی بودن را از ویژگی های ارتش جمهوری اسلامی ایران برشمرد و گفت: 10 هزار حافظ قرآن کریم در ارتش تربیت شده و 38 دوره مسابقه قرآنی و هفت دوره جشنواره حدیث نیز برگزار شده است.وی با تأکید بر اینکه خط سیر کارکنان ارتش به دور از ورود به دسته های حزبی و سیاسی است، تصریح کرد: پنج هزار و 600کلاس قرآن در سه‌شنبه‌های هر هفته برای کارکنان ارتش  برگزار شده است.رئیس اداره عقیدتی سیاسی نیروی زمینی ارتش دور بودن از اشرافیت، خدمت خالصانه به مردم و استکبار ستیزی را از دیگر ویژگی های نیروهای ارتش جمهوری اسلامی ایران خواند و یادآور شد: مبارزه با آسیب ها در عرصه های فرهنگی و امنیتی از جمله برنامه هایی است که امروز در دستور کار ارتش قرار گرفته است.صالحی نسب جایگزینی فرهنگ دینی و انقلابی به جای فرهنگ طاغوتی را یکی از مأموریت های این سازمان عنوان کرد و گفت: سازمان عقیدتی سیاسی باید در حوزه های مختلف مأموریتی ارتش نقش آفرینی معنوی و فرهنگی داشته باشد.وی با اشاره به درخشش ارتش برای پاسداری از استقلال و تمامیت ارضی و نظام جمهوری اسلامی، بیان کرد: تقدیم بیش از 48 هزار شهید و بیش از 200 هزار جانباز به انقلاب اسلامی گواهی بر این ادعاست.به گزارش ایرنا، مهرماه به نام سالروز تشکیل سازمان عقیدتی سیاسی در تقویم ملی نام‌گذاری شده است.7359/6167            "}