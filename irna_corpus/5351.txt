{"onTitr":"","titr":" نیمی از جمعیت کشور سبد کالای حمایتی دریافت می کنند","describe":" تهران - ایرنا - رئیس کمیسیون اقتصادی مجلس شورای اسلامی از ارائه سبد کالای حمایتی به نیمی از جمعیت کشور خبر داد و گفت: امیدوارم با این اقدامات و با توجه به تغییرات نرخ ارز که روند کاهشی در پی گرفته است، بخشی از فشارهای اقتصادی که بر دوش مردم است کاسته شود.", "text":"**نحوه تامین سبد کالا به گزارش ایرنا، محمدرضا پورابراهیمی امروز (یکشنبه) درخصوص حضور فتاح رئیس کمیته امداد امام خمینی (ره) در جلسه کمیسیون اقتصادی مجلس شورای اسلامی گفت: به رغم تصویب قانون، اختصاص 1.5 میلیارد دلار از منابع صندوق توسعه ملی برای اشتغالزایی روستاییان و عشایر در سال 95 براساس گزارش ها حداکثر اعتبار اختصاص یافته از منابع صندوق تاکنون کمتر از 20 درصد است که این، وضعیت نگران کننده ای محسوب می شود.**بررسی روند ارائه وام های اشتغالزایی رئیس کمیسیون اقتصادی مجلس شورای اسلامی ادامه داد: براساس برنامه مقرر شده با حضور مدیران بانک های کشور، وزیر یا سرپرست وزارت تعاون، کار و رفاه اجتماعی، رئیس سازمان برنامه و بودجه، روسای کمیته امداد و سازمان بهزیستی و اعضای کمیسیون اقتصادی در اولین هفته آتی کاری مجلس بعد از سرکشی نمایندگان به حوزه انتخابیه در کمیسیون اقتصادی نشستی درخصوص روند ارائه وام های اشتغالزایی برگزار شود تا به جذب منابع در این بخش کمک شود.**نحوه تامین منابع سبد کالا پورابراهیمی یادآور شد: موضوع ارائه سبدهای کالایی به مردم در این جلسه نیز بررسی شد. در جلسه شورای هماهنگی اقتصادی کشور مصوب شد که از منابع مرتبط با تغییر نرخ خوراک پتروشیمی ها و همچنین منابع ناشی از تغییر قیمت خوراک شرکت های فولادی و سنگ آهنی ها بالغ بر 10 هزار میلیارد تومان به سبد کالایی حمایتی اختصاص یابد.وی ادامه داد: براساس گزارشی که در جلسه شورای هماهنگی اقتصادی مطرح شد مقرر شده در فاز اول حدود 50 درصد از جمعیت کشور از سبد کالایی حمایتی برخوردار شوند. اولویت اول ارائه سبد کالا، خانواده های تحت پوشش کمیته امداد امام خمینی (ره) و سازمان بهزیستی است و امیدوارم با تصمیم دولت از اول آبان ماه بسته های حمایتی کالا برای گروه های متفاوت در کشور داشته باشیم.به گزارش خانه ملت، رئیس کمیسیون اقتصادی مجلس شورای اسلامی تصریح کرد: امیدوارم با اقدامات مذکور و با توجه به تغییرات نرخ ارز که روند کاهشی در پی گرفته است، بخشی از فشارهای اقتصادی که بر دوش مردم است کاسته شود.سیام*3061*1535**شبس**1613            "}