{"onTitr":"","titr":" عفو بین الملل: مرگ  نویسنده منتقد عربستان ، قتل خودسرانه است","describe":" تهران - ایرنا - سازمان عفو بین الملل یکشنبه شب در واکنش به قتل «جمال خاشقچی» نویسنده منتقد رژیم سعودی در ترکیه اعلام کرد، در صورتی که مرگ این روزنامه نگار در کنسولگری ریاض در استانبول تایید شود، به مثابه قتل خودسرانه و اعدام بدون محاکمه است.", "text":"به گزارش شبکه تلویزیونی الجزیره، «لین معلوف» مدیر تحقیقات خاورمیانه ای سازمان عفو بین الملل افزود: ناپدیدشدن خاشقچی از لحظه ورود وی به کنسولگری سعودی در ترکیه، موجی از نگرانی را ایجاده کرده بود. وی گفت: خواستار یک تحقیقات مستقل در این باره هستیم و می خواهیم، عاملان این جنایت بدون توجه به منصب و مقامشان، در اختیار دستگاه عدالت قرار گیرند.مدیر تحقیقات خاورمیانه ای سازمان عفو بین الملل با بیان این که عملیات ترور خاشقچی در کنسولگری سعودی صورت گرفته است که زیر نظر سیستم قضایی عربستان بوده است، افزود: این مساله به معنای اعدام خودسرانه و بدون محاکمه خواهد بود.سازمان عفو بین الملل با بیان این که که قتل خاشقچی می تواند تهدید خطرناکی برای مدافعان حقوق بشر و مخالفان (سعودی) در هر جای جهان باشد، تاکید کرد: این موضوع، جستجوی فعالان سعودی برای یافتن مامن امن خارج از عربستان را به شدت تهدید می کند.سازمان عفو بین الملل از جامعه جهانی خواست، دربرابر سرکوب مخالفان عقیدتی از سوی مقام های عربستان سکوت نکنند و به ریاض فشار آورند تا پرونده مبهم خاشقچی رمزگشایی شود.شبکه خبری الجزیره بامداد یکشنبه از کشف جسد خاشقچی روزنامه نگار مشهور سعودی در یکی از مناطق استانبول ترکیه خبر داده بود.خاشقچی که از سالهاست خارج از عربستان زندگی می کرد، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رییس جمهوری آمریکا، از حاکمان عربستان بویژه محمد بن سلمان ولیعهد عربستان بشدت انتقاد کرد. وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی در  توئیت های خود می گوید که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟ وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند. ترامپ در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.شبس**9363**1917            "}