{"onTitr":"","titr":" بیش از 18 تن مواد مخدر در ایرانشهر کشف شد","describe":" زاهدان - ایرنا - معاون استاندار سیستان و بلوچستان و فرماندار شهرستان ویژه ایرانشهر گفت: بیش از 18 تن انواع مواد مخدر از ابتدای سالجاری تا کنون در این شهرستان کشف شده است.", "text":"نبی بخش داودی روز پنجشنبه در گفت و گو با خبرنگار ایرنا اظهار داشت: همچنین در این مدت 360 نفر قاچاقچی مواد مخدر دستگیر و تحویل دستگاه قضایی شدند.وی با بیان اینکه آثار سوء مصرف مواد مخدر در جامعه کاملا مشهود است گفت: عدم آگاهی خانواده ها از آسیب های مختلف مواد مخدر یکی از عوامل افزایش اعتیاد در جامعه محسوب می شود.فرماندار ایرانشهر از مراکز آموزشی به عنوان مهمترین کانون برای آگاهی جوانان و نوجوانان در برابر مضرات مواد مخدر یاد کرد و افزود: برگزاری نمایشگاه، کارگاه‌های آموزشی، افزایش آگاه ‌سازی نسل جوان و نوجوان از مضرات مواد مخدر توسط اساتید مربوطه باید مورد توجه جدی دست ‌اندرکاران آموزش قرار گیرد.داودی تصریح کرد: دشمنان به صورت مستمر و پیوسته با ایجاد برنامه های مبتذل فرهنگی و همچنین تولید انواع مواد مخدر جدید بدنبال تخریب و انحراف جوانان کشور هستند.به گزارش ایرنا، سیستان و بلوچستان با گستره 187 هزار و 502 کیلومتر مربع افزون بر 1100 کیلومتر مرز زمینی با افغانستان و پاکستان (دو کشور عمده تولید کننده مواد مخدر) دارد. سیستان و بلوچستان پیشروترین استان در جهان از لحاظ مبارزه با مواد خانمان سوز مخدر است. ایرانشهر از توابع سیستان و بلوچستان در 337 کیلومتری زاهدان مرکز این استان واقع شده است.7314**3213            "}