{"onTitr":"","titr":" نبرد میلیاردرها: ترامپ در برابر سوروس","describe":" تهران - ایرنا - «دونالد ترامپ» رئیس جمهوری آمریکا در واکنش به مخالفان دستیابی «بِرِت کاوانا» گزینه پیشنهادی اش برای تصدی کرسی دیوان عالی کشور مدعی شد که این عده حقوق بگیر سوروس هستند؛موضوعی که تئوری توطئه جدیدی را علیه این مخالف ریاست جمهوری ترامپ مطرح کرده است.", "text":"به گزارش روز شنبه ایرنا، سوروس، میلیاردر لیبرال از وقتی که 27 میلیون دلار صرف مخالفت با انتخاب دوباره «جورج دبلیو بوش» رئیس جمهوری پیشین آمریکا درسال 2004 کرد، به شخصیتی افسانه ای برای محافظه کاران تبدیل شد.او که از گروه ها ومواضع لیبرال حمایت می کند در معرض تئوری های توطئه بزرگ و کوچکی بیشتر از سوی گروه های محافظه کار قرار داشته که در بیش از یک دهه گذشته رواج داشته است. آخرین مورد؛ هنگامی که معترضان انتصاب کاوانا در مقابل کنگره گرد هم آمدند و سناتورها را در مقابل آسانسورها، سالن های کنگره و بیرون دفاترشان به چالش کشیدند، ترامپ، سوروس را به سازمان دهی و دادن پول به آنها متهم کرد.** بیوگرافی جورج سوروسسوروس، کارگردان تجاری، سرمایه گذار، بازرگان، کنشگر سیاسی و نویسنده مجاری - آمریکایی است که ریاست هیات مدیره بنیاد جامعه باز سوروس را برعهده داشته و بنیانگذار و رئیس هیات مدیره شرکت مدیریت سرمایه سوروس است.مشهورترین مجله اقتصادی آمریکایی، فوربس، در فوریه سال 2018میلادی، سوروس را با ثروت خالص 24 میلیارد دلار آمریکا به عنوان بیست و نهمین نفر در فهرست ثروتمندترین افراد جهان رده بندی کرد. او بازمانده هولوکاست است.سوروس درسال 1930در بوداپست و در خانواده ای یهودی به دنیا آمد و در سال 1947، پس از روی کار آمدن کمونیست ها، زادگاه خود را به قصد انگلستان ترک کرد و در1952 از مدرسه اقتصاد لندن فارغ التحصیل شد. او در این دانشگاه با «کارل پوپر» فیلسوف واندیشمند اتریشی – انگلیسی که استاد اقتصاد دانشگاه لندن بود، آشنا شد و تحت تاثیر اندیشه های او قرار گرفت. سوروس سپس درسال 1965میلادی به آمریکا مهاجرت کرد ویک سال بعد شرکت مدیریت سرمایه سوروس را بنا گذاشت که موسسه ای خصوصی و  فعال در زمینه مشاوره سرمایه گذاری و مدیریت مالی است.**سوروس: ترامپ خطری برای جهان استسوروس از نظر سیاسی،  یکی از سه بنیانگذار اصلی مرکز پیشرفت آمریکا و عضو هیات مدیره آن است. او بنیانگذار انقلاب گل رز در گرجستان بود. انقلاب گل رز، انقلابی بدون خون‌ریزی بود که در سال 1382 در گرجستان اتفاق افتاد و «ادوارد شوارد نادزه» رئیس‌جمهور وقت را برکنار کرد. سوروس از سال 1979، بیش از 6 میلیارد دلار به دلایل مختلف کمک مالی کرده است.در آمریکا مقادیر هنگفتی را در مبارزات انتخاباتی سال 2004 علیه جورج دبلیو بوش اختصاص داد تا مانع دستیابی او به این کرسی برای دور دوم شود که البته ناموفق بود.سوروس در سال 2003 در مصاحبه با روزنامه آمریکایی واشنگتن پست، گفت: برکنارکردن بوش از مقامش «تمرکز اصلی زندگی من» و «مساله مرگ و زندگی است». «اگر کسی شکست بوش را تضمین کند همه ثروتش را وقف شکست دادن بوش می کند.»سوروس، ترامپ را خطری برای جهان می داند و معتقد است که او تا سال 2020 یا حتی زودتر در سمتش به عنوان رئیس جمهوری آمریکا باقی نخواهد ماند. وی پیش بینی کرده که در  انتخابات میان دوره ای کنگره سال 2018 دمکرات ها پیروز شوند.او 13 میلیون دلار صرف حمایت از «هیلاری کلینتون» نامزد دمکرات در انتخابات ریاست جمهوری سال 2017 کرد.**ترامپ و تئوری توطئه در باره سوروساز زمان قدرت گرفتن اقتصادی سوروس توهم یا تئوری های توطئه پیرامون او شکل گرفته است که بیشتر این توهمات توطئه با ثروت و باورهای سیاسی او گره خورده است. چنین تئوری هایی بیشتر در بین ملی گرایان و محافظه کاران رواج دارد. ادعای روز جمعه ترامپ درباره این که سوروس به مخالفان انتصاب کاوانا پول داده با واکنش های فوری مواجه شد و حتی برخی رئیس جمهوری آمریکا را به ترویج تئوری های توطئه یهود ستیزانه متهم کردند و یک روزنامه آمریکایی این اظهارات ترامپ را اغراق آمیز و غیرواقعی توصیف کرد.«ریچارد کوهن» ستون نویس قدیمی روزنامه واشنگتن پست که خود یک یهودی است گفت این اظهارات به خودی خود یهودستیزانه است اما وی از بیان این که ترامپ تنفر را درباره یهودیان گسترش می دهد، خودداری کرد.** سورس حامی دمکرات ها و لیبرال ها سوروس اغلب به عنوان محافظه کار سرسختی که نقش پشت پرده در جنبش های لیبرال و ترقی خواه دارد، شناخته می شود. به نظر می رسد اشاره ترامپ به سوروس که گفته  می شود از جنبش های حامی دمکراسی در سراسر جهان و البته حزب دمکرات آمریکا حمایت می کند، جلب حمایت از کاوانا را هدف قرار می دهد.برخی معتقدند او تامین مالی طرح های مخالف با دستور کار ترامپ را برعهده دارد.تارنمای آمریکایی Bigthink در گزارشی در همین زمینه نوشت : این که افراد میلیاردر بر سیاست نفوذ دارند موضوع قابل انکاری نیست . رئیس جمهوری کنونی ما میلیاردر است و کابینه اش مملو از میلیاردها و میلیونرها است. نامزدی ترامپ با حمایت خانواده «مرسرها» که میلیاردر هستند و رابطه نزدیکی با «استیو بنن» مشاور ارشد پیشین ترامپ داشتند، رقم خورد. آنها همچنین مالکان مشترک  روزنامه بریت بارت نیوز هستند که از سازمان های خبری پیشتاز حامی ترامپ است ونقش کلیدی در پیروزی ترامپ داشت.این گزارش افزود: آن طرف قضیه جورج سورس قرار دارد. او متهم به کنترل ماشین رای گیری در آمریکا، تامین مالی تظاهراتی همچون جنبش مارس زنان، تحریک ناآرامی های فرگوسن، تامین مالی جنبش«جان سیاه پوست مهم است»، مداخله در امور داخلی کشورهای اروپایی و  ایجاد بحران مهاجرت و .. است.وقتی ترامپ درانتخابات پیروز شد، بنیاد جامعه بازِ سوروس اعلام کرد 10میلیون دلار صرف طرح هایی در حمایت از جوامعی کرده که هدف «اقدامات تنفرآمیز» هستند. اقداماتی که به دستور کار ترامپ ربط داد  و مهاجران، مسلمانان و غیره را هدف قرار می داد. **سوروس: اتحادیه اروپا با خطر «مهلک» فروپاشی مواجه استسوروس معتقد است اتحادیه اروپا به توافقی برای افزایش سرمایه گذاری برای کنترل هجوم بیش از یک میلیون پناهجو به اروپا نیاز دارد.او در رابطه با همه پرسی خروج انگلیس از اتحادیه اروپا طی اظهاراتی در اندیشکده روابط خارجی پاریس گفت که اتحادیه اروپا در وضعیت بحرانی قرار دارد و تصمیم انگلیس برای خروج از آن پیامدهای مخربی را برای هر دو طرف به دنبال خواهد داشت.وی افزود که آثار مخرب بحران اتحادیه اروپا هم‌اکنون قابل‌لمس است، لیکن تمرکزها صرف مذاکرات خروج انگلیس از اتحادیه شده است. سوروس با اشاره به اینکه انگلیس به‌طور قطعی تصمیم به خروج از اتحادیه اروپا نگرفته است، افزود: درنهایت این مردم انگلیس هستند که بایستی درباره ادامه حضور در اتحادیه اروپا تصمیم‌گیری کنند اما بهتر است که هرچه زودتر این امر محقق شود.او افزود که از پویش موسوم به«بهترین برای انگلیس» در جهت مخالفت با خروج از اتحادیه اروپا و برگزاری مجدد همه پرسی برگزیت حمایت می‌کند.وی هشدار داد که رأی انگلیسی ها به خروج از اتحادیه اروپا در همه پرسی 23ژوئن، می تواند منجر به سقوط ارزش پوند و یک چهارشنبه سیاه دیگر در انگلیس شود.چهارشنبه سیاه به روز شانزدهم سپتامبر 1992 میلادی(  25شهریور 1371 خورشیدی) اطلاق می شود که در این روز انگلیس شاهد خروج از سیستم پولی اروپا و سقوط شدید ارزش پوند در برابر دلار و مارک آلمان بود.گفته می شود جرج سوروس در این روز سودی چند میلیارد دلاری به دست آورد و رسانه ها و اهل بورس به او لقب «مردی که بانک مرکزی انگلستان را شکست داد »  دادند.وی درعین‌حال به اروپا هشدار داد که سیاست‌های خود را به‌گونه‌ای تغییر دهد که برای کشورهایی همچون انگلیس جذاب‌تر جلوه کند.** سوروس در ایرانسوروس شخصیت مورد توجه برخی رسانه های تندرو در ایران هم است. این رسانه ها معمولا مخالفان خود را به ارتباط با سوروس متهم کرده و به او حمله می کنند.یکی از این رسانه ها یکبار در تیتر یک خود با استناد به گزارش نشریه آمریکایی پولیتیکو، نوشت : بنابر اعلام یک نشریه آمریکایی میلیاردر صهیونیست آمریکایی که به پدر انقلاب‌های رنگی معروف شده است، نشست سه روزه محرمانه‌ای را با سرمایه‌داران بزرگ این کشور، با هدف بررسی چگونگی بازپس‌گیری قدرت از ترامپ برگزار کرده است.اروپام**9158**1590            "}