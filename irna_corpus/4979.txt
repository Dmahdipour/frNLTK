{"onTitr":"","titr":" وزیر خارجه آمریکا: با چین دارای اختلافات اساسی هستیم","describe":" پکن- ایرنا- وزیر امور خارجه آمریکا در دیدار با همتای چینی خود در پکن با اشاره به اینکه نگران اقدامات چین در زمینه های مختلف هستیم تاکید کرد در بسیاری از مسایل با چین دارای اختلاف اساسی هستیم.", "text":"به گزارش ایرنا 'مایک پمپئو' روز دوشنبه در آخرین ایستگاه سفر سه روزه خود به آسیا در پکن در دیدار 'وانگ یی' وزیر خارجه چین، ضمن توضیح آنچه که در دیدار با 'کیم جونگ اون' رهبر کره شمالی گذشته است افزود: در مسایل مختلف دارای اختلافات اساسی و بنیادی با پکن هستیم.او اظهار امیدواری کرد در این سفر، فرصت بحث و بررسی مسایل مورد اختلاف دو کشور فراهم شود.'وانگ یی' وزیر امور خارجه چین نیز در این دیدار گفت: در روزهای اخیر آمریکا در عین افزایش اختلافات تجاری با چین، در مساله تایوان دست به رشته اقداماتی به زیان چین زده و بی دلیل از سیاست های داخلی و خارجی چین انتقاد کرده است. او ادامه داد: ما بر آنیم که این اقدامات به طور مستقیم به اعتماد متقابل بین دو طرف ضرر می رساند، برای روابط چین و آمریکا تاثیر منفی آورده و با منافع مردم دو کشور منطبق نیست. وزیر خارجه چین تصریح کرد: ما از آمریکا درخواست می کنیم که فوراً سخنان و اقدامات اشتباه خود را متوقف کند چین بر آن است که چین و آمریکا باید بر راه صحیح همکاری و برد برد پایبندی کنند و نباید دچار درگیری و مقابله شود.وانگ یی افزود: وی می داند وزیر خارجه آمریکا در این سفر خود خواستار تبادل نظر با چین درباره مسائل منطقه ای مورد علاقه مشترک مانند شبه جزیره کره است این نشان می‌دهد که چین و آمریکا به عنوان دو کشور بزرگ و اعضای دائمی شورای امنیت سازمان ملل باید مبادلات و همکاری را تقویت کنند و وظایف بین المللی خود را برعهده گیرند.وی ابراز امیدواری کرد که وزیر خارجه آمریکا در این سفر خود به پکن برای تحقق این هدف نقش مثبتی ایفا کند.وزرای خارجه دو کشور همچنین از لغو گفت و گوهای امنیتی پکن - واشنگتن اظهار ناخشنودی کردند.سفر سه روزه 'پمپئو' به آسیا روز شنبه با ورود به توکیو و دیدار با نخست وزیر و وزیر امور خارجه این کشور آغاز شد او که به منظور گفت و گو و رایزنی در مورد خلع سلاح هسته ای و تعیین جزییات دور دوم نشست سران آمریکا و کره شمالی به پیونگ یانگ سفر کرده بود روز گذشته نیز با &#39;کیم جونگ اون&#39; دیدار کرد.پمپئو در پیامی توئیتری نوشت «دیدار خوبی در پیونگ یانگ با کیم داشتم ما به پیشرفت هایی در مورد توافق سنگاپور دست یافتیم بخاطر پذیرایی از من و تیم همراهم تشکر می کنم.»او همچنین شب گذشته بعد از ترک کره شمالی، با وزیر امور خارجه و رییس جمهوری کره جنوبی در سئول دیدار کرد.پایان بخش سفر سه روزه وزیر امور خارجه آمریکا به آسیا سفر او به چین و دیدار با مقامات این کشور بود.**آساق**1904**            "}