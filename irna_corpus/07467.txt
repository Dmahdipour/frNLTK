{"onTitr":"","titr":" ایستادگی ایران موجب انزوای آمریکا شده است","describe":" سنندج - ایرنا - نماینده ولی فقیه در کردستان گفت: ایستادگی جمهوری اسلامی ایران در مقابل زورگویی های استکبار، موجب انزوای آمریکا شده است.", "text":"به گزارش خبرنگار ایرنا، آیت الله سیدمحمد حسینی شاهرودی روز شنبه در مراسم صبحگاه مشترک نیروهای مسلح کردستان اظهار داشت: امروز اقتصاد آمریکا بدهکار است و خارج کردن دلار از معاملات جهانی می تواند موجب فروپاشی اقتصاد این کشور شود.وی اضافه کرد: برای مردم ایران عزت است وقتی وزیر خارجه فرانسه ایستادگی کشورمان را فرصتی برای خروج کشورهای اروپایی از سلطه آمریکا می داند.آیت الله حسینی شاهرودی افزود: وقتی چین، هند و روسیه در مقابل آمریکا ایستادند، می دانستند اگر با جبهه مقاومت باشند می توانند مقابل منافع خود را بهتر تامین کنند.نماینده مردم کردستان در مجلس خبرگان رهبری تاکید کرد: قرآن می گوید اگر دشمن بر شما پیروز شود رحمی نمی کند بنابراین با اعتماد به دشمن نمی توان امنیت را تامین کرد.وی یادآور شد: عده ای برای زندگی کردن تسلیم در برابر دشمن و پذیرش ذلت را در پیش می گیرند که سرانجام آن خاری و ذلت است.نماینده ولی فقیه در کردستان گفت: این عده در زمان دفاع و محافظت از مردم در گوشه ای بی عمل می مانند یا در پناه ستمگران به ملت و کشور خود خیانت می کنند.وی با بیان اینکه خداوند از ما می خواهد در مقابل دشمن ایستادگی کنیم تا به پیروزی می رسیم، افزود: امنیت متعلق به همه است لذا اولین چیزی که مورد هدف دشمن قرار می گیرد، امنیت ملی است.آیت الله حسینی شاهرودی تاکید کرد: امنیت برای هر کشوری مساله اساسی است و بدون امنیت انسان نمی تواند درست زندگی کند، خدا را پرستش کند و شغلی و درآمدی داشته باشد.نماینده مردم کردستان در مجلس خبرگان رهبری یادآور شد: وجود امنیت همچون هوا برای انسان ها مهم است و اهمیت دارد.فرمانده انتظامی کردستان هم در این آیین گفت: نیروی انتظامی با تاسی از سخنان رهبر معظم انقلاب تلاش می کند هم مظهر اقتدار و هم نظم، مهربانی و رافت اسلامی در جامعه باشد.سردار مسعود خرم نیا اظهار داشت: نیروی انتظامی در این راستا کلاس های آموزشی و استانداردسازی برای اقشار مردم تعریف و برگزار شده است.وی اضافه کرد: بازخورد اجرای این استانداردها در حین ماموریت ها، تماس های مردمی و دفتر نظارت مردمی دیده می شود.سردار خرم نیا افزود: معتقدیم که حمایت ها و مشارکت های اجتماعی با پلیس رو به ارتقاست که این می تواند به گسترش امنیت کمک کند.وی یادآور شد: مردم کردستان خود پیشگام و پیشقراول امنیت هستند و نیروهای مسلح و متولیان نظم و امنیت این چرخه را تکمیل می کنند.وی تاکید کرد: مقاومتی که به برکت نظام اسلامی و تاسی از مکتب عاشورا در مردم شکل گرفته و در نیروهای مسلح وجود دارد موجب استحکام و اعتلای ارزش های اسلامی شده است.فرمانده انتظامی کردستان گفت: فشارهایی در همه حوزه ها بر ما وارد می شود اما قوی، بزرگ و بالنده شده و توانستیم 40 سال مقابل استکبار بایستیم و مقاومت کنیم.13 تا 19 مهر ماه به عنوان هفته نیروی انتظامی نامگذاری شده است.6108/9102            "}