{"onTitr":"","titr":" مصوبه شورایعالی شهرسازی پیرامون محله بلاغی قزوین ابلاغ شد","describe":" قزوین - ایرنا - مصوبه شورایعالی شهرسازی و معماری ایران در خصوص چارچوب طراحی شهری، بهسازی و تجدید حیات محله بلاغی قزوین به استان ابلاغ شد.", "text":"به گزارش ایرنا، در مصوبه ابلاغی که یک رونوشت از آن به ایرنا نمابر شده، آمده است: در خصوص طرح پیشنادی استانداری قزوین جهت حفاظت از یکپارچگی و انسجام و احیای بافت تاریخی محله بلاغی، حفاظت از عرصه های تاریخی، در نظر گرفتن نقش دسترسی محلات، ارتقای جریان زندگی محلی متناسب با ویژگی های مکانی از طریق استفاده بهینه از اراضی تملک و تخریب شده پس از بررسی و طرح در کمیسیون ماده 5 و پیشنهاد مشاور، اصلاحات مورد نظر مورد تصویب قرار گرفت.1- کاربری های پیش بینی شده در محور موسوم به انصاری شرقی براساس پیشنهاد مشاور در جهت ارتقاع سطح و سرانه خدماتی در راستای ارتقای کیفیت زندگی اصلاح شود. 2- با توجه به اهمیت حفاظت، تقویت و ایجاد فضاها و عرصه های عمومی در راستای ارتقای جریان زندگی، عرصه های عمومی پیش بینی شده واقع در حوزه گردشگری طرح مشاور با خیابان سپه تدقیق گردد. 3- ارتباط بین سه اثر تاریخی شامل مسجد و مدرسه حیدریه، عمارت سردار مفخم و گرمابه بلاغی از طریق تمهیدات کالبدی فراهم شود.4- تعداد طبقات در پهنه های مسکونی حداکثر 2 طبقه روی زیرزمین و در محلات پیرامونی حداکثر سه طبقه روی زیرزمین قرار گیرد. ممنوعیت احداث پیلوت در ساختمان ها، ضرورت احداث شبکه فاضلاب، تعریض شبکه معابر و بازگشایی معبر جدید یا حدف معابر در بافت تاریخی محل براساس فرآیند قانونی، عدم هرگونه تغییر در طرح مصوب طراحی شهری، بهسازی و تجدید حیات محله بلاغی، صدور مجوزهای تخریب، مرمت، نوسازی و پایان کار از سوی سازمان میراث فرهنگی، صنایع دستی و گردشگری از دیگر مصوبات این طرح از سوی شورابعالی شهرسازی و معماری ایران بود.8054            "}