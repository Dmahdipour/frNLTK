{"onTitr":"","titr":" مراکز درمانی و بیمارستانی 150 هزار پرستار کم دارند","describe":" تبریز- ایرنا - معاون پرستاری وزیر بهداشت، درمان و آموزش پزشکی با بیان اینکه هم اکنون در کشور حدود 150 هزار پرستار فعالیت دارند، گفت: برای جبران کمبود پرستار نیازمند همین تعداد پرستار دیگر هستیم.", "text":"مریم حضرتی روز چهارشنبه در اجلاس دو روزه مدیران پرستاری دانشگاههای علوم پزشکی کشور در تبریز خاطرنشان کرد: این در شرایطی است که تخت یا بیمارستانی در کشور اضافه نشود.وی با اشاره به عزم دولت و مجلس برای جذب نیروهای جدید پرستاری گفت: سال گذشته حدود 7هزار پرستار در نظام پرستاری کشور جذب شد و تلاش داریم امسال هم تعداد چشمگیری جذب پرستار داشته باشیم.وی با بیان اینکه طبق سند چشم انداز 1404 سرانه پرستار نسبت به تخت بیمارستانی به‌صورت متوسط باید 1.8 و سرانه کادر پرستاری نیز باید 2.5 باشد، افزود : هم اکنون میانگین پرستار به تخت بیمارستانی 8 دهم است.* تعداد کلینیک های پرستاری در کشور دو برابر می شود  معاون پرستاری وزیر بهداشت، درمان و آموزش پزشکی امروز در مراسم افتتاح کلینیک پرستاری مرکز آموزشی درمانی شهدای تبریز هم گفت: تعداد کلینیک های پرستاری در کشور تا پایان امسال دو برابر می شود.حضرتی اعلام کرد: هم اکنون ٣٠ کلینیک پرستاری در تخصص های مختلف در کشور به مردم ارائه خدمت می کنند که این تعداد در پایان سال به ٦٠ کلینیک می رسد. وی با اشاره به نقش این کلینیک ها در کاهش هزینه های نظام سلامت، خاطرنشان کرد: تمایل نظام های سلامت در دنیا به سمت سرمایه گذاری بر روی پیشگیری و آموزش است و راه اندازی کلینیکهای پرستاری گامی در این راستاست.به گزارش ایرنا، در اجلاس دو روزه مدیران پرستاری دانشگاههای علوم پزشکی کشور در تبریز مسائل و مشکلات و برنامه های آینده وزارت بهداشت در حوزه پرستاری بررسی می شود.3071            "}