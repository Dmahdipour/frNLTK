{"onTitr":"","titr":" برتری پرسپولیس در دیدار تدارکاتی مقابل منصور ساوه","describe":" تهران - ایرنا - تیم فوتبال پرسپولیس که خود را برای دیدار مقابل السد در لیگ قهرمانان آسیا آماده می کند، در یک دیدار تدارکاتی با نتیجه 3 بر 2 منصور ساوه را شکست داد.", "text":"به گزارش ایرنا، تیم فوتبال پرسپولیس عصر امروز پنجشنبه در دیداری تدارکاتی از ساعت 16 در ورزشگاه شهید کاظمی به مصاف تیم منصور ساوه در لیگ 3 رفت. اولین گل پرسپولیس را در این مسابقه علی علیپور در دقیقه 20 از روی نقطه پنالتی به ثمر رساند. تیم حریف تنها دو دقیقه پس از گل پرسپولیس دروازه رادوشویچ را باز کرد.در یک صحنه دروازه بان تیم حریف با علیپور برخورد داشت که موجب مصدومیت این دروازه‌بان شد. اما او زود بلند شد و به بازی برگشت و نکته جالب این بود که پس از این برخورد جدالی هم به این مهاجم پرسپولیس و دروازه‌بان حریف به وجود آمد.مصدومیت های جزیی بازیکنان پرسپولیس چندین‌بار موجب توقف بازی در نیمه اول شد. بازیکنانی مثل شجاع خلیل زاده، محمد انصاری، شایان مصلح و آدام همتی از جمله بازیکنانی بودند که در این نیمه مصدوم شدند و سپس به بازی برگشتند.در ترکیب پرسپولیس در نیمه اول بوژیدار رادو شویچ، شجاع خلیل زاده، محمد انصاری، شایان مصلح، علیرضا زارع (بازیکن تیم امیدهای پرسپولیس)، کمال کامیابی نیا، آدام همتی، مهدی شریفی، احسان الوان زاده، علی علیپور و محمد امین اسدی قرار داشتند.در نیمه دوم پرسپولیس با بازیکنان امیدش به زمین بازگشت و در کنار این نفرات محمد انصاری، گادوین منشا، سیامک نعمتی و محسن ربیع خواه هم به میدان رفتند. ربیع خواه بعد از پشت سر گذاشتن دوران طولانی مدت مصدومیت برای اولین بار پا به توپ شد.اشتباه دروازه‌بان جوان پرسپولیس و خروج بدموقع از دروازه موجب شد تا این تیم گل دوم را بخورد، اما دو دقیقه بعد معین پورشیب بازیکن تستی پرسپولیس گل تساوی را به ثمر رساند.در دقیقه 80 گادوین منشا روی اشتباه دروازه بان حریف دروازه منصور ساوه را باز کرد. این دیدار با برتری 3 بر 2 پرسپولیس خاتمه یافت.در جریان این دیدار، عماد علیپور یکی از بازیکنان جوان پرسپولیس از ناحیه زانو مصدوم شد و به شدت آسیب دید و به همین خاطر زمین بازی را ترک کرد. حدود 150 هوادار هم از نزدیک این تمرین را تماشا کردند. در پایان بازی بی نظمی زیادی در ورزشگاه کاظمی به وجود آمد و حدود 100 نفر از افراد متفرقه به زمین ریختند تا با بازیکنان این تیم عکس یادگاری بگیرند.  حسین سلیمانی بازیگر سینما و اسماعیل حلالی مربی تیم امیدها و پیشکسوت پرسپولیس از جمله حاضران در ورزشگاه بودند. سید جلال حسینی و حسین ماهینی هم از کنار زمین بازی را تماشا می کردند.پرسپولیس خود را برای دیدار برگشت با السد قطر در چارچوب دیدار برگشت مرحله نیمه نهایی لیگ قهرمانان آسیا آماده می کند. دیدار برگشت این دو تیم اول آبان ماه در ورزشگاه آزادی تهران برگزار شود. دیدار رفت روز 10 مهر به میزبانی قطر با برتری یک بر صفر سرخپوشان رقم خورد.ورزشی**ع.ک**1067**1584            "}