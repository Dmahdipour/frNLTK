{"onTitr":"","titr":" معاون سیاسی استاندار گلستان: تابع قانون هستم","describe":" گرگان - ایرنا - معاون سیاسی، اجتماعی و امنیتی استانداری گلستان با یادآوری اجرای قانون جدید منع اشتغال بازنشستگان در دستگاههای دولتی؛ گفت: در این رابطه تابع هستم و البته به نظرات مختلف هم احترام می گذارم.", "text":"به گزارش ایرنا؛ علی اصغر طهماسبی عصر چهارشنبه در جمع فعالان سیاسی و احزاب استان گلستان افزود: سال گذشته و هنگام آغاز به کار استاندار کنونی درخواست کناره گیری از مسوولیت را با ایشان مطرح کردم و پس از آن نیز چندین بار این تقاضا تکرار شد.معاون سیاسی استاندار گلستان همچنین به بازنشستگی پیش از موعد مقرر قانونی و درخواست اعاده به کار خود نیز اشاره کرد و گفت: افرادی که در شبکه های اجتماعی (بر علیه من) فعالیت می کنند بهتر است اندکی صبر کنند تا همه چیز در این باره روشن شود. در این نشست استاندار گلستان نیز با اشاره به درخواست کناره گیری معاون سیاسی استانداری در عین حال به تبصره های قانونی و امکان ابقای وی تلویحا اشاره کرد.سید مناف هاشمی گفت: معاون اقتصادی استاندار (پاسوار) نیز از مسوولیت کناره گیری کرده است.وی اشاره ای به جایگزینی برای معاونان خود نکرد.به گزارش ایرنا معاونان سیاسی و اقتصادی استانداری گلستان بازنشسته هستند. گفته می شود معاون سیاسی استاندار گلستان چون پیش از موعد مقرر قانونی و با 26 سال خدمت بازنشسته شده است امکان بازگشت به کار وی وجود دارد.همچنین گفته شده طهماسبی در این رابطه درخواستی به وزیر دستگاه اصلی سازمانی خود ارایه داده است اما وی در جلسه امروز عنوان کرد این نامه را پس گرفته است.   6204/2729            "}