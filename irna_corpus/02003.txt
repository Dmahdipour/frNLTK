{"onTitr":"","titr":" بیش از 3600 سارق در آذربایجان غربی دستگیر شدند","describe":" ارومیه- ایرنا- رییس پلیس آگاهی فرماندهی انتظامی آذربایجان غربی گفت: در نیمه نخست امسال سه هزار و 651 نفر سارق حرفه ای در این استان دستگیر شدند.", "text":"سرهنگ سامان غنی زاده روز چهارشنبه در گفت و گو با خبرنگار ایرنا افزود: از این تعداد 2 هزار و 519 نفر دارای سابقه اعتیاد، 2 هزار و 300 نفر دارای سابقه تکرار جرم و یک هزار و 351 نفر برای بار اول دستگیر شده اند.وی اضافه کرد: بیشترین گروه سنی سارقان دستگیر شده 20 تا 30 سال بوده است.وی ادامه داد: از نظر تحصیلات نیز 657 نفر بی سواد، 2 هزار و 957 نفر دارای تحصیلات دیپلم و زیر دیپلم و 37 نفر نیز بالای دیپلم هستند.رییس پلیس آگاهی فرماندهی انتظامی آذربایجان غربی گفت: 94 میلیارد ریال اموال سرقتی نیز از این افراد کشف و ضبط شده است.سرهنگ غنی زاده افزود: در این مدت 129 نفر مالخر متخلف به علت خرید و فروش اموال سرقتی در آذربایجان غربی دستگیر شده اند.وی اضافه کرد: متهمان پس از تشکیل پرونده مقدماتی جهت سیر مراحل قانونی تحویل مقام قضایی شدند.به گزارش ایرنا به نقل از فرمانده انتظامی آذربایجان غربی مقابله با سرقت، مقابله با کالای قاچاق، مبارزه با مواد مخدر، مبارزه با ناهنجاری ها و بد اخلاقی های اجتماعی و کاهش تصادف ها از اولویت های پنج گانه نیروی انتظامی این استان در سال جاری است.6009/2093            "}