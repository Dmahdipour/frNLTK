{"onTitr":"","titr":" هفته ملی کودک در هرمزگان با 530 عنوان برنامه آغاز شد","describe":" بندرعباس - ایرنا- مدیرکل کانون پرورش فکری کودکان و نوجوانان هرمزگان گفت: همزمان با سراسر کشور هفته ملی کودک در این استان با 500 فعالیت فرهنگی هنری و ادبی و 30 ویژه برنامه از امروز آغاز شد.", "text":"ناهید سلیمانی احمدی روز شنبه در گفت و گو با ایرنا افزود: این هفته با شعار &#39;آینده را باید ساخت&#39; با مشارکت 30 ارگان دولتی و غیردولتی در قالب کارگروه‌ ها ویژه، برنامه‌ های مختلفی را پیش‌ بینی کرده که در تمامی مرکزهای فرهنگی هنری کانون و ادارات مربوطه از امروز آغاز شده است.وی بیان داشت: کانون پرورش فکری کودکان و نوجوانان در این استان در این هفته تلاش می کند فرصتی شاد توام با آموزش و آگاهی به کودکان و خانواده ها را رقم بزند. دبیرهفته ملی کودک در استان هرمزگان شادی در کودکان را مهم ‌ترین نیاز آن ‌ها دانست و بیان داشت: کودکان هم چون بزرگسالان حقوقی دارند که باید مورد توجه همگان قرار گیرد و هفته ملی کودک بهانه ‌ای برای احقاق حق کودکان است. سلیمانی ادامه داد: دراین هفته برگزاری جشن روز جهانی کودک در پارک غدیر از سوی سازمان ورزشی فرهنگی شهرداری، تجهیز کتابخانه مدرسه شهدای کمربندی و کانون اصلاح و تربیت، برگزاری کارگاه تلفیقی ادبی بازی و واژه ها، کارگاه های نقاشی متحرک در مرکزها تدارک دیده شده است.وی ادامه داد: بازدید ویژه کودکان ونوجوانان اعضای هنری از اماکن تاریخی و خلق اثر، جذب عضو مکاتبه ای در روستا های ایسین و سرخون، برگزاری برنامه در پارک ساحلی با محوریت بازی های محلی و دیدار با چهره های ورزشی، اجرای برنامه های فرهنگی و ادبی در خانه ایتام و تشکیل انجمن ادبی با رویکرد حافظ شناسی و تقدیر از اعضای برتر کتابخوان مرکز از دیگر برنامه های هفته ملی کودک در هرمزگان است. این مسوول ابزار داشت: برگزاری مسابقه عکاسی دنیای کودکانه، نقد و بررسی کتاب توسط کودکان و نوجوانان با نویسنده برجسته کشوری از طریق ویدئو کنفرانس، نشست مشاوره ای سلامت جسم ویژه والدین درکانون شماره 4 بندرعباس، دیدار با کودکان بیمار سرطانی و بیماری های خاص و اهدا هدایای فرهنگی، بازدید کودکان از آتش نشانی و خلق اثر بخش دیگری از برنامه های کانون پرورش فکری کودکان هرمزگان است. سلیمانی در خصوص ویژه برنامه کارگروه های هفته ملی کودک توسط نهادها و دستگاه های دولتی نیز گفت: حضور کارشناسان اداره کل حفاظت محیط زیست و اداره کل میرث فرهنگی در مدرسه ها، اجرای مسابقه عکاسی کودک و محیط زیست و تقدیر از برگزیدگان، پخش فیلم و انیمیشن های محیط زیستی، آموزش محیط زیستی و بازدید از موزه تاریخی طبیعی برای کودکان و نوجوانان اصلاح تربیت از جمله این برنامه هاست. مدیرکل کانون پرورش فکری کودکان و نوجوانان هرمزگان گفت: برگزاری همایش ها و کارگاه های آموزشی ساخت عروسک دخت لوک توسط میراث فرهنگی و گردشگری، پرنده بینی در ساحل، کودک و تالاب در بندرخمیر، بازدید از تالاب بین المللی خور خوران نیز بخشی دیگر از برنامه های هفته ملی کودک توسط نهادها و دستگاه ها برگزار می شود. 9887 /6048            "}