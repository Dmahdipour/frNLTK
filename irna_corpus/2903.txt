{"onTitr":"","titr":" توسعه گردشگری مهمترین هدف اجلاس جهانی است","describe":" همدان- ایرنا- عضو هیات رئیسه اجلاس جهانی گردشگری گفت: توسعه گردشگری و معرفی بیشتر همدان، مهمترین هدف ما از میزبانی چهلمین نشست اجلاس جهانی گردشگری است.", "text":"حمیدرضا یاری عصر سه شنبه در جمع خبرنگاران با تاکید بر اینکه همه باید با تلاش بیشتر ظرفیت های همدان را در این اجلاس بهتر معرفی کنند ادامه داد: چالش های حاشیه ای پیش از برگزاری نشست باید برطرف شود و اجازه ندهیم کوچکترین کمبودی در این نشست به وجود آید.وی عنوان کرد: از اعتبارات 2018 هیچگونه کمکی به چهلمین نشست اجلاس جهانی گردشگری نشده است.یاری با اشاره به اینکه تمام هزینه میزبانی به عهده شرکت سیاحتی علیصدر است افزود: تاکنون هواپیمایی ترکیش اسپانسر نشست جهانی گردشگری (UNWTO) شده است و با چند شرکت دیگر نیز مذاکراتی برای اسپانسری از این نشست داشتیم.مدیرعامل شرکت سیاحتی علیصدر با بیان اینکه بخش های خصوصی مهمی در حوزه گردشگری به این نشست دعوت شدند گفت:  2 هتل در همدان اعلام کردند که مهمانان بخش خصوصی این نشست را به صورت رایگان اسکان و خدمات دهی می کنند.یاری افزود: چهار شبکه تلویزیونی به صورت زنده برنامه نشست جهانی گردشگری (UNWTO) را پوشش می دهند.مدیر عامل شرکت سیاحتی علیصدر عنوان کرد: در صورت صدور مجوز از فرمانداری همدان یکی از برنامه های پر بیننده چند روز از پیاده راه بوعلی برنامه زنده پخش می کند.یاری تاکید کرد: به دلیل تخصصی بودن نشست مراسم افتتاحیه این برنامه سه سخنران بیشتر ندارد.عضو هیات رئیسه اجلاس جهانی گردشگری اظهار داشت: اجلاس به صورت انگلیسی برگزار می شود و تیزری با عنوان این نشست ساخته شده و از شبکه های سراسری پخش می شود.یاری با اشاره به اینکه در سال جاری همه استانها کاهش گردشگر داشتند گفت: همدان در عید نوروز 110 درصد و در 6 ماه نخست امسال 18 درصد افزایش تعداد گردشگران را داشته است.مدیر روابط عمومی و روابط بین المللی استانداری همدان نیز گفت: همه رسانه ها در رویداد 2018 فعال بودند که در نشست جهانی گردشگری نیز هدف این است که اطلاع رسانی دقیق و بهتر انجام گیرد.اسدالله ربانی مهر افزود: در شرایط فعلی که نگاه جامعه بین المللی به کشور ماست، برگزاری این رویداد جهانی آن هم در همدان بسیار ارزشمند است.وی تاکید کرد:  تمام همایش های بین المللی که از ابتدای سال در همدان برگزار شده اعتبار آن از محل بودجه 2018 بوده  و اعتبارات 90 درصد از رویداد های فرهنگی استان از طریق رویداد همدان2018 پرداخت شده است.چهلمین اجلاس جهانی گردشگری (UNWTO) از 21 تا 23 آبان با حضور 157 کشور در همدان برگزار می شود.9904/2087            "}