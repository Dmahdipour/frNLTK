{"onTitr":" بازی های پاراآسیایی 2018؛    ","titr":" سطح مسابقات دو و میدانی بالاتر از دوره های قبل بود","describe":" جاکارتا- ایرنا- دارنده مدال برنز دوی صدمتر بازی های پاراآسیایی 2018 اندونزی گفت: سطح رقابت های این دوره بسیار بالا بود و به سختی توانستم به مدال برنز برسم.", "text":"به گزارش خبرنگار اعزامی ایرنا از جاکارتا، امید ظریف صنایعی پس از کسب مدال برنز بازی های پاراآسیایی 2018 اظهار داشت: متاسفانه در مسابقه فینال در استارت تاخیر داشتم اما خوشبختانه در نهایت موفق شدم به مدال برنز برسم.وی با بیان اینکه سطح مسابقات نسبت به دوره های قبل بالاتر بود، تصریح کرد: در دوره قبل با رکورد امسال من می شد به مدال طلا رسید اما امسال با این حد نصاب به سختی به مدال برنز رسیدم. قهرمان دو و میدانی معلولان ایران در ادامه بیان داشت: یک تشکر ویژه از همسرم دارم زیرا ما امسال صاحب فرزند شدیم و او خیلی زحمت کشید تا بستر مناسبی برای من ایجاد شود تا با روحیه بالا تمرین کنم و خودم را برای این مسابقات آماده کنم. سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118**9129            "}