{"onTitr":"","titr":" کاهش تصادفات جاده ای در گرو حذف نقاط حادثه خیز","describe":" خرم آباد - ایرنا - جاده های غیراستاندارد ، بی کیفیت بودن خودروها و خطاهای انسانی سه عاملی هستند که هرکدام به اندازه ای می توانند کام یک سفر را برای چندین خانواده تلخ کنند.", "text":"در این میان رانندگان با تصمیم گیری درست و حتی با استراحت کافی و یا سرعت مطمئنه می توانند از بروز حوادث ناگواری جلوگیری کنند اما نمی شود از وجود جاده های غیراستاندارد و بی کیفیت بودن خودروها در بروز حوادث چشم پوشی کرد.به گفته کارشناسان نادیده‏ گرفتن مقررات و خطاهای رانندگی، نگرش های ترافیکی نادرست، خستگی و خواب آلودگی، مصرف مواد مخدر و الکل، رانندگی در ساعات سیاه (آخر شبها، اوایل صبح، بعد از ناهار) از عوامل موثر تصادفات جاده ای است.با توجه به اینکه از مجموع تلفات تصادفات رانندگی کشور سهم لرستان سه درصد است و در جایگاه 15 کشور قرار دارد، آرام سازی و آشکارسازی معابر درون شهری و همچنین حذف نقاط حادثه خیز جاده ای می تواند تاثیر بسیاری بر کاهش تصادفات داشته باشد.بکارشناسان راهداری و حمل و نقل جاده‌ای لرستان می گویند: در 6ماهه نخست امسال از مجموع 145 نفری که در تصادفات جاده ای استان جان خود را از دست داده اند 79 نفر در محل تصادف، 18 نفر در حین انتقال به بیمارستان و 52 نفر نیز در بیمارستان جان خود را از دست داده اند.آنان می افزایند: تعداد تلفات ناشی از تصادفات در فروردین ماه امسال 8.3 درصد، اردیبهشت ماه 17.6 درصد و خرداد 25 درصد نسبت به مدت مشابه سال قبل افزایش یافته اما در تیر و مردادماه امسال تلفات تصادفات در استان روند کاهشی داشته است.همچنین در شهریور ماه امسال 42 نفر در تصادفات جاده ای استان جان خود را از دست داده اند.با توجه به اطلاعات سامانه های حمل و نقل هوشمند لرستان میزان سرعت غیر مجاز وسایل نقلیه در جاده های استان نسبت به مدت مشابه سال قبل  20 درصد رشد داشته است.همچنین عوامل خطزایی همچون سبقت غیرمجاز در این مدت 9 درصد کاهش یافته و فاصله غیر مجاز نیز 21 درصد افزایش یافته است.**سهم جاده در تصادفات 20 تا 50درصددادستان خرم آباد در این خصوص گفت: سهم جاده در تصادفات بین 30 تا 50 درصد است و رفع نواقص جاده های استان باید در الویت قرار گیرد.سعید رازانی ادامه داد: فاصله دور برگردان ها از یکدیگر زیاد بوده و باید در این خصوص اقدامات لازم جهت اصلاح آن صورت گیرد همچنین آرام سازی ها در سطح خیابان ها بدون علائم هشدار دهنده می باشند و ورودی های شهرها باید آشکار سازی و از علائم راهنمایی و رانندگی استفاده شود.**118 نقطه حادثه خیز در لرستان شناسایی شدمدیرکل حمل و نقل و راهداری لرستان نیز گفت:20 نقطه پرحادثه جاده های استان حذف شد و امسال 9 نقطه دیگر در دستور کار و مرحله مناقصه قرار گرفته است.عباس شرفی اظهار داشت: تعداد 118 نقطه پرحادثه در لرستان شناسایی شده که حذف این نقاط در اولویت کاری قرار دارد.وی گفت: اصلاح نقاط پرحادثه شاپورآباد در جاده الیگودرز - شاپورآباد، قلعه کهریز در جاده الیگودرز - خمین، گندمینه در جاده الیگودرز - اصفهان، خمه بالا در جاده الیگودرز - خمین، پیچ های سپیددشت در جاده پلیس راه خرم آباد-سپیددشت، کرکیخان در جاده بروجرد - ملایر، اصلاح هندسی سه راهی بابازید ، تقاطع زیرگذر پایانه بار تقاطع کمالوند-بدر آباد در دستور کار است.وی افزود: ساماندهی و اصلاح هندسی تقاطع چالانچولان در جاده خرم آباد-بروجرد از دیگر اقداماتی است که امسال انجام می شود.شرفی ادامه داد: احداث پنج تقاطع در کمربندی جنوبی خرم آباد، ورودی شهرستان کوهدشت، چمن سلطان الیگودرز، سه راهی خمه بالا الیگودرز، تقاطع پل یاس ازنا و شول آباد در دست اجرا است.**وجود جاده های دوخطه عامل بروز تصادفرئیس پلیس راه لرستان در این خصوص به خبرنگار ایرنا گفت: با وجود افزایش هفت درصدی ترددها در جاده های لرستان میزان تصادفات سیر نزولی دارد و در پنج ماه نخست امسال کاهش تصادفات گزارش شده است.سرهنگ مرتضی چغلوند با بیان اینکه یکی از مشکلات وجود جاده های دو خطه در استان است و این امر منجر به وقوع تصادفات می شود اظهار داشت: در کاهش تصادفات 80 درصد ایمنی جاده و فرهنگ سازی مهم بوده اقدامات پلیسی تنها 20 درصد تاثیر دارد.وی ادامه داد: بریدگی ها و روشنایی ها در جاده های لرستان دارای مشکلات فراوانی بوده و  کمربندی خرم آباد با وجود مصوبات برای رفع نواقص آن هنوز اصلاح نشده همچنین جاده های روستایی استان نیز نیازمند رفع نواقص فنی هستند.** عدم توجه به جلو عامل 38 درصد تصادفاتدبیر شورای ترافیک لرستان نیز می گوید: تعداد فوتی های تصادفات درون شهری استان در مدت مشابه سال قبل 44 نفر بوده که امسال به 26 نفر کاهش یافته است.حمید کشاورز افزود:11 نفر در صحنه تصادف، چهار نفر در حین انتقال و 11 نفر نیز در بیمارستان جان خود را از دست داده اند.وی با بیان اینکه تعداد فوتی ها در تصادفات درون شهری لرستان 41 درصد کاهش داشته است ادامه داد: 38 درصد از تصادفات به دلیل عدم توجه به جلو، 15 درصد عدم رعایت حق تقدم و 10 درصد به دلیل عدم توانایی است.کشاورز 73 درصد تصادفات را مربوط به سواری ها و 13 درصد موتورسیکلت ها دانست.** اصلاح 10 نقطه حادثه خیز در استانرییس پلیس راهنمایی و رانندگی لرستان گفت: سال گذشته 44 نفر در تصادفات درون شهری استان فوت کرده و این آمار امسال به 26 نفر کاهش یافته است.سرهنگ منوچهر مرادی افزود: 39 نقطه حادثه خیز در سطح شهرهای استان شناسایی شده و 10 مورد آن اصلاح می شود.وی بیان کرد: 15 نقطه در خرم آباد، 12 نقطه در بروجرد، پنج نقطه در دلفان، و در شهرستان های کوهدشت و دورود هر کدام سه نقطه حادثه خیز وجود دارد.** حذف نقاط حادثه خیز باید در اولویت قرار گیرداستاندار لرستان در این باره گفت: حذف نقاط پرحادثه جاده های استان برای کاهش تلفات جاده ای زمانبندی و در اولویت کاری قرار گیرد.سید موسی خادمی اظهار داشت: باید تحلیل درست از تصادفات و نقاط حادثه خیز در استان را داشته باشیم و راه‌حل‌هایی را برای هر محل به تفکیک زمان بندی های بلندمدت و کوتاه مدت برای اقدام در 6 ماهه دوم سال انجام دهیم.وی افزود: نقاط حادثه خیز استان با فراوانی تصادفات و شدت آن و عوامل فوتی را باید بررسی کرده و تعیین شود که نقاط چه مشکلاتی دارد و برای برطرف کردن آن اقدامات لازم صورت گیرد.استاندار لرستان انسان جاده و خودرو را از عوامل اصلی تصادفات جاده ای عنوان کرد و گفت: باید تصحیح کننده تصادف و یا احتمال تصادفات را کاهش دهیم ، سرعت مطمئنه در بعضی نقاط لازم بوده و می‌تواند در کاهش تصادفات نقش داشته باشد.خادمی بیان کرد: از کوچکترین اقدام برای کاهش تصادفات نباید دریغ کرد برای هر نقطه مشکلات بررسی و مشکلات آن را زمانبندی کرده و اقدامات لازم انجام شود.وی از تشکیل کمیته ای با مشارکت دفتر فنی مهندسی، پلیس راه، راهداری و راه و شهرسازی خبر داد و گفت: برای مشکلات جاده های بین شهری دستگاه های عضو تلاش خود را کرده و اقدامات لازم برای کاهش تصادفات را در دستور کار قرار دهند.وی با اشاره به کاهش تصادفات درون شهری استان ادامه داد: شهرداری و پلیس راهنمایی و رانندگی باید نقاط حادثه خیز درون شهری را بررسی و آنها را دسته بندی و در زمانبندی مشخص برای برطرف کردن آن اقدامات لازم را انجام دهند.استاندار لرستان افزود: اورژانس هم باید برای رسیدن سریع به محل حادثه و کاهش تلفات آن برنامه‌ریزی کند.6060/3210            "}