{"onTitr":"","titr":" 88 درصد درآمد مالیاتی در خراسان شمالی محقق شد","describe":" بجنورد-ایرنا- مدیرکل امور مالیاتی خراسان شمالی گفت: افزون بر یکهزار و 130 میلیارد ریال مالیات در 6 ماه نخست امسال در استان وصول شدکه تحقق 88 درصدی درآمد مالیاتی را در پی داشته است.", "text":"یوسف یعقوبی نژاد روز سه شنبه در گفت و گو با خبرنگار ایرنا افزود: از مجموع مالیات وصولی 365 میلیارد ریال مربوط به مالیات بر ارزش افزوده و 768 میلیارد ریال مربوط به مالیات بر عملکرد است.وی اظهارداشت: علاوه بر این، 500 میلیارد ریال نیز وصولی عوارض ارزش افزوده داشته ایم که به شهرداری ها و دهیاریها و روستاهای فاقد دهیاری و مناطق عشایری پرداخت شده است.وی افزود: پرداختی به حساب این نهادها در سال گذشته 280 میلیارد ریال بوده که نسبت به مدت مشابه سال گذشته 76 درصد رشد داشته است.مدیرکل امور مالیاتی خراسان شمالی یادآور شد: این در حالی است که پرداختی به حساب شهرداری ها و دهیاری ها مستقیم به حساب خود آنها انجام می شود ولی پرداختی به حساب مناطق عشایری و روستاهای فاقد دهیاری به حساب فرمانداری ها واریز  که برای آبادانی و انجام خدمات عشایری هزینه می شود.وی افزود: برای 6 ماه دوم نیز برنامه ریزی شده تا پرداختی به حساب شهرداری ها و وصولی ها بهتر شده و درآمدهای استان 100 درصد محقق شود.یعقوبی نژاد گفت: بر این اساس با علم به اینکه مالیات از پایدارترین درآمدهایی است که شهرداری ها استفاده می کنند بنا داریم سهم بیشتری را به شهرداری ها اختصاص دهیم تا در آبادانی شهر استفاده شود.وی در ادامه اظهار داشت: در تسلیم اظهار نامه مالیاتی نیز در سال جاری 3 درصد رشد داشته ایم به طوری که 90 درصد مودیان اظهارنامه مالیاتی خود را تسلیم کرده اند.استان 863 هزار نفری خراسان شمالی 26 هزار واحد صنفی و 138 اتحادیه دارد.ط/ 6042            "}