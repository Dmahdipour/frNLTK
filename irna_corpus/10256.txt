{"onTitr":"","titr":" مصرف بنزین در منطقه میاندوآب 84 میلیون لیتر کاهش یافت","describe":" مهاباد- ایرنا- مدیر شرکت ملی پخش فرآورده های نفتی منطقه میاندوآب گفت: با توسعه و گسترش عرضه CNG به عنوان یک انرژی پاک طی نیمه نخست سال جاری، بیش از 84 میلیون لیتر در مصرف بنزین در این منطقه صرفه جویی شد.", "text":"داود فعال پور روز چهارشنبه در گفت و گو با خبرنگار ایرنا بیان کرد: مصرف CNG طی 6 ماه نخست سال جاری با توجه به استقبال عمومی صاحبان خودروها، یک و نیم درصد در این منطقه نسبت به مدت مشابه سال قبل افزایش یافت.وی با تاکید بر اینکه سی ان جی به عنوان سوخت مناسب و پاک در بهبود هوا و سالم سازی محیط زیست موثر است، گفت: امسال بیش از 84 میلیون مترمکعب گاز طبیعی CNG در 47 باب جایگاه توزیع و موجب صرفه جویی این مقدار بنزین در سطح جنوب آذربایجان غربی شد. فعال پور متوسط مصرف روزانه گاز طبیعی در منطقه میاندوآب شامل شهرستان های مهاباد، میاندوآب، نقده، پیرانشهر، سردشت، بوکان، شاهین دژ و تکاب را روزانه 449 هزار مترمکعب اعلام کرد.وی بیان کرد: افتتاح 2 باب جایگاه CNG در میاندوآب و بوکان، تمایل صاحبان خودروهای دوگانه سوز برای استفاده از سوخت پاک، افزایش مسافرت ها، فعال بودن تمامی جایگاه های CNG طی برنامه ریزی و تلاش کارشناسان حوزه سی ان جی منطقه برای ارائه خدمات مطلوب به صورت شبانه روزی از علل افزایش مصرف سی‌ان‌جی در این منطقه است.فعال پور در ادامه از ساخت چهار باب جایگاه CNG با پیشرفت 85 درصدی با مشارکت بخش خصوصی در شهرستان های بوکان و میاندوآب خبر داد و افزود: با بهره برداری از این جایگاه ها، تعداد جایگاه های عرضه گاز طبیعی در این منطقه به 51 باب افزایش و مدت متوسط زمان سوختگیری نیز کاهش می یابد.به گزارش ایرنا 20 باب جایگاه CNG تک منظوره و 27 باب جایگاه 2 منظوره در سطح جنوب استان آذربایجان غربی به صورت شبانه روزی در امر توزیع سوخت CNG فعالیت دارد.9871/6185/3072            "}