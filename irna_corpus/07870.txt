{"onTitr":"","titr":" عظمت واقتدار ایران واقعیتی انکار ناپذیر است","describe":" کیش - ایرنا - امام جمعه کیش گفت: عظمت، اقتدار و شکست تاپذیری ایران اسلامی واقعیتی انکار ناپذیر است و پاسخ قاطع و سریع به تروریستها مصداقی از این اقتدار است.", "text":"حجت الاسلام والمسلمین حسن زاده در خطبه های نماز جمعه این هفته کیش افزود: شلیک شش فروند میان برد با طی مسیر 570 کیلومتر به پایگاه های تروریستها ی که در حمله به مردم بیگناه اهواز دست داشتند و به کارگیری  پهپاد در این عملیات  نشان دهنده  قدرت و توان نظامی ایران اسلامی در پاسخگویی به  هر تجاوزی است.حجت الاسلام والمسلمین حسن زاده با اشاره  به بیانات رهبر معظم انقلاب در اجتماع 100 هزار نفری بسیجیان در ورزشگاه آزادی و پایدارداری مردم در مقابل تحریمها اضافه کرد: جمهوری اسلامی ایران، مسیر اقتدار را بیشتر از گذشته و با قدرت این راه را ادامه خواهد داد .امام جمعه کیش با تجلیل از هفته نیروی انتظامی  گفت: این نیرو با تقدیم 13 هزار شهید  و 22 هزار جانباز همواره و وفادارانه پای آرمان های انقلاب ایستاده و در تامین امنیت و ارامش جامعه جانفشانی کرده است.حجت الاسلام والمسلمین حسن زاده در ادامه با اشاره نیازها و مشکلات برخی از مدارس کیش اظهار امیدورای کرد که این مشکلات  تا پایان هفته این مشکل برطرف شود.وی در بخش دیگری از سخنان خود با تسلیت سالروز شهادت امام سجاد علیه السلام، و نقش آن حضرت در افشای جنایات یزیدیان ورساندن پیام عاشورا  گفت: امر به معروف و نهی از منکر از مهمترین این اهداف بوده و بر مسلمانان واجب است تا منکرات و معروفات  را بخوبی بشناسند و در احیای این فریضه بزرگ موثر اقدام کنند.وی  ربا، کم فروشی، گران فروشی و به ویژه احتکار هم از مهمترین منکرات اقتصادی ذکر کرد و بر پرهیز  از بدقولی، بدعهدی و رعایت نکردن حق الناس  به عنوا ن دیگر مصادیق بارز منکرات اجتماعی تاکید کرد. 1339            "}