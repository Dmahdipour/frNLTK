{"onTitr":"","titr":" 57هکتار از اراضی ملی در شهرستان شوشتر رفع تصرف شد","describe":" اهواز-ایرنا-رییس اداره منابع طبیعی و آبخیزداری شهرستان شوشتر گفت: با پیگیری های قانونی و قضایی 57هکتار از اراضی ملی در این شهرستان رفع تصرف شد.", "text":"غلام نظری بیرگانی روز چهارشنبه در گفت وگو با خبرنگار ایرنا اظهار داشت: این اراضی ملی با صدور احکام قضایی و تلاش یگان حفاظت منابع طبیعی از دست سودجویان خارج  و مبلغ 55میلیون و 350هزار ریال جریمه نقدی نیز از متصرفان دریافت و به خزانه دولت واریز شد.وی افزود: این مساحت اراضی رفع تصرف شده در قالب هشت پرونده مربوط به سال های گذشته بود که امسال توسط مراجع قضایی رای نهایی و قطعی آنها صادر شد.رییس اداره منابع طبیعی و آبخیزداری شهرستان شوشتر ادامه داد: از ابتدای سال جاری نیز تاکنون شش پرونده به مساحت 31هکتار در مراجع قضایی تشکیل شده و در دست بررسی هستند.وی افزود: طبق فرمایش مقام معظم رهبری، عرصه های ملی و طبیعی متعلق به همه مردم و نسل های آینده و جزو انفال است بنابراین همه دست اندرکاران نظام و مردم وظیفه دارند برای حفظ منابع ملی تلاش کنند و با پدیده زمین خواری و تصرف این منابع برخورد و مقابله کنند.در شهرستان شوشتر حدود 110هزار هکتار اراضی ملی و منابع طبیعی وجود دارد.شهرستان شوشتر دارای سه بخش مرکزی، میان آب و شعیبیه است که مرکز آن در 88 کیلومتری شمال اهواز قرار دارد.7159/6002            "}