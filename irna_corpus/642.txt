{"onTitr":" نامزد جانشینی هیلی درخواست ترامپ را رد کرد؛    ","titr":" دست رد «دینا پاول» بر سینه رئیس جمهوری آمریکا","describe":" تهران–ایرنا - «دینا پاول» مدیر اجرایی بانک سرمایه گذاری «گلدمن ساکس» از نامزدی برای جانشینی «نیکی هیلی» نماینده مستعفی آمریکا در سازمان ملل انصراف داد.", "text":"به گزارش بامداد جمعه ایرنا، رویترز به نقل از یک منبع آگاه نوشت، پاول در تماسی تلفنی به دونالد ترامپ رئیس جمهوری آمریکا اعلام کرد که قصد دارد در گلدمن ساکس بماند.هیلی هفته جاری گفت که از نمایندگی آمریکا در سازمان ملل کناره گیری می کند. پس از اعلام او، ترامپ وارد گفت وگو با پاول شد تا وی را جانشین هیلی کند.پاول پیش از رفتن به گلدمن ساکس به عنوان معاون مشاور امنیت ملی کاخ سفید فعالیت می کرد. احتمال بازگشت وی به کاخ سفید به مخالفت هایی مواجه شده بود. رسانه ها علاوه برپاول از «ریچارد گرنل» سفیر آمریکا در آلمان و «ایوانکا ترامپ» دختر رئیس جمهوری آمریکا برای جانشینی هیلی نام برده بودند. ایوانکا ترامپ گمانه زنی ها در این خصوص را رد کرد.هیلی صبح سه شنبه با حضور در دفتر رئیس جمهوری آمریکا از استعفای خود خبر داد و ترامپ هم این استعفا را پذیرفت. ترامپ اعلام کرد هیلی از چند ماه پیش گفته بود که قصد کناره گیری از این سمت را دارد و تنها تا پایان سالجاری (میلادی) با دولت خواهد بود. برخی رسانه های گفته اند که کناره گیری هیلی نشان از هرج و مرج در کاخ سفید دارد.شبک**9423**1708            "}