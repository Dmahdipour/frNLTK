{"onTitr":"","titr":" آمریکا بعد از 18سال ناکامی در افغانستان باز هم وعده صلح داد","describe":" کابل- ایرنا - نماینده ویژه وزارت امور خارجه آمریکا در امور افغانستان در نخستین سفر خود به کابل گفت: برای دستیابی به صلح پایدار در افغانستان همه اعتبار و ارتباطاتش را به کار می گیرد تا مردم صلح را احساس کنند.", "text":"به گزارش ایرنا، «زلمی خلیل زاد» که عصر روز یکشنبه  برای پیگیری وظایفش وارد کابل پایتخت افغانستان شد با مقامات دولت وحدت ملی افغانستان دیدار و اظهار کرد از تجربه های خود در افغانستان و منطقه و جهان برای تامین صلح استفاده می کند.وی ابراز امیدواری کرد که بتواند با توجه به پیشرفت هایی که در گذشته در حوزه صلح در افغانستان شده به صلحی برسد که در آینده همه اقوام افغانستان خود را در آن شریک ببینند.خلیل زاد گفت که در افغانستان با رهبران دولت وحدت ملی و شخصیت های تاثیرگذار در باره گفت وگوهای صلح با طالبان ملاقات خواهد کرد. دفتر مطبوعاتی ریاست جمهوری افغانستان شب گذشته با صدور اطلاعیه ای اعلام کرد که «محمد اشرف غنی» رئیس جمهوری و دیگر رهبران دولت در کاخ ریاست جمهوری با خلیل زاد دیدار و درباره صلح با طالبان بحث و تبادل نظر شده است.در آن اطلاعیه اضافه شده است که خلیل زاد صلح را یک روند مقدس خوانده و گفته است که در این مسیر افغانستان و آمریکا باید متحد باشند.خلیل زاد سفری 10 روزه را به منطقه جنوب آسیا آغاز کرد و قرار است به پاکستان ، عربستان سعودی ، قطر و امارات متحده عربی نیز دیدار داشته باشد.خلیل زاد که یک آمریکایی افغان تبار عضو حزب جمهوری خواه ایالات متحده است، در کارنامه خود سابقه مسئولیت سفیری آمریکا را در عراق و افغانستان دارد.آمریکایی ها پس از نزدیک به 18 سال حضور در افغانستان و نقشی که در بهانه تداوم جنگ و کشتار مردم در این کشور نزد گروه های تروریستی دارند، به آنچه مبارزه با تروریسم و تأمین امنیت و صلح از راه جنگ بود و می خواستند، نرسیدند و بتازگی تلاش هایی را برای رسیدن به اهداف از محل گفت و گو برای صلح دنبال می کنند که البته هر چند وقت یک بار باز رشته ها را پنبه می کنند.آساق**291**1104**1600            "}