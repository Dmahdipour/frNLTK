{"onTitr":" رئیس ستاد مبارزه با قاچاق کالا و ارز اعلام کرد:    ","titr":" قاچاق یک میلیارد لیتر سوخت در فصل تابستان","describe":" تهران - ایرنا- رئیس ستاد مرکزی مبارزه با قاچاق کالا و ارز گفت: در سه ماه گذشته بیش از یک میلیارد لیتر سوخت به شکل های مختلف قاچاق شده است.", "text":"به گزارش خبرنگار اقتصادی ایرنا، «علی مویدی خرم آبادی» امروز (چهارشنبه) در نشست خبری که در حاشیه «نشست دبیران کمیسیون های برنامه ریزی هماهنگی و نظارت بر مبارزه قاچاق کالا و ارز استان ها» برگزار شد، اختلاف قیمت سوخت را عامل اصلی قاچاق سوخت ذکر کرد.وی با بیان این که تا این اختلاف قیمت وجود داشته باشد، همچنان شاهد به تاراج رفتن بخش عظیمی از سرمایه مردم خواهیم بود، افزود: باید توازنی بین قیمت های داخلی سوخت با قیمت کشورهای همسایه ایجاد شود تا جلوی این پدیده گرفته شود.رئیس ستاد مرکزی مبارزه با قاچاق کالا و ارز در مورد نقش احیای کارت سوخت در میزان قاچاق سوخت گفت: اگر می خواهیم از تاراج سرمایه سوخت جلوگیری شود، یکی از گام های اولیه احیای کارت سوخت است.وی اعلام کرد: بحث ارز در شرایط جدید با سه ماه قبل تفاوت کرده است.مویدی اظهار داشت: در پنج ماه اخیر ٢٧٢ پرونده در بحث ارز تشکیل شد.رئیس ستاد مبارزه با قاچاق کالا و ارز پیش از این (شانزدهم تیرماه) اعلام کرده بود: در سه ماه نخست امسال 400 فقره پرونده مرتبط با قاچاق ارز تشکیل شد.مویدی در مورد آمار کل کشفیات نیز گفت: از آغاز امسال تا شهریور ماه، ٧٤ هزار و ١٤٠ پرونده در حوزه مقابله با قاچاق تشکیل شد که نسبت به مدت مشابه ٢٦ درصد افزایش داشت.وی ارزش این پرونده ها را ٤٦ هزار میلیارد ریال ذکر کرد و بدون ذکر ارزش پرونده ها در مدت مشابه پارسال، گفت: ارزش پرونده های مقابله با قاچاق، رشد چشمگیری داشته است.اقتصام*٩١٨٩*2022            "}