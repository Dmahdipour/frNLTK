{"onTitr":"","titr":" کودکان آستارا با جنگل های هیرکانی آشنا می شوند","describe":" آستارا - ایرنا - جمعی از کودکان و نوجوانان آستارایی با همراهی والدینشان به منظور ترویج گفتمان صیانت از منابع طبیعی، در آئینی با درختان جنگل های هیرکانی نظیر افرا،راش، شیردار و توسکا آشنا شدند.", "text":"سرپرست اداره منابع طبیعی و آبخیزداری آستارا روز جمعه به خبرنگار ایرنا گفت: این برنامه عصر دیروز به مناسبت روز جهانی کودک و محیط زیست به همت شرکت تعاونی احیای جنگل آستاراچای، اداره منابع طبیعی و آبخیزداری، شهرداری و گروه مردم نهاد همیاران طبیعت در نهالستان روستای خانه های آسیاب برگزار شد.نسرین غزنوی با بیان این که  حفاظت از درختان جنگلی باید از کودکی در مدارس و مراکز علمی آموزش داده شود افزود : ثبت نام از دانش آموزان برای عضویت در طرح همیار طبیعت آغاز شده است.وی بیان کرد: جنگل های هیرکانی از جنگل های مهم جهان محسوب می شود و باید با اجرای برنامه های مختلف، فرهنگ حفاظت از آنها نهادینه شود.غزنوی بیان کرد: قطع درختان و تغذیه احشام، جنگل های هیرکانی منطقه را تهدید می کند و صیانت از منابع طبیعی را باید وظیفه همگانی بدانیم. وسعت اراضی ملی آستارا که جنگل های هیرکانی را نیز شامل می شود، 40 هزار هکتار است و 32 هزار هکتار آن را بلوط ، راش، توسکا، ممرز، نمدار، ملج، لیلکی، انجیلی، آزاد، افرا، گردو، شیردار، گیلاس وحشی، فندق، شمشاد جنگلی و ون تشکیل می دهد.شهرستان آستارا با 91 هزار نفر جمعیت در 200 کیلومتری غرب مرکز استان گیلان و همسایگی جمهوری آذربایجان قرار دارد.7105 / 7124 /6030            "}