{"onTitr":"","titr":" تیم فوتبال ساحلی شهدای چلیچه برابر ملوان بندرگز پیروز شد","describe":" شهرکرد- ایرنا- تیم فوتبال ساحلی شهدای چلیچه چهارمحال و بختیاری ، جمعه شب در آخرین بازی خانگی خود در لیگ برتر در دیدار با ملوان بندر گز به پیروزی رسید.", "text":"به گزارش ایرنا، تیم فوتبال شهدای چلیچه در هفته بیست و یکم لیگ برتر باشگاه های فوتبال ساحلی ایران موفق به شکست تیم بندرگز شد.در این دیدار که در زمین شهدای چلیچه برگزار شد، تیم بندرگز با حساب 3 بر 2 نتیجه را به تیم میزبان واگذار کرد.تیم شهدای چلیچه در دیدار رفت در برابر بندرگز با همین نتیجه شکست خورده بود.تیم فوتبال شهدای چلیچه با این پیروزی خانگی در رده هفتم جدول لیگ برتر قرار گرفت تا در فصل آینده در لیگ برتر باقی ماند.در یک هفته به پایان لیگ برتر باشگاههای فوتبال ساحلی ایران تیم قدرتمند پارس جنوبی با 8 ملی پوش خود موفق به کسب قهرمانی برای ششمین بار شد. تیم فوتبال شهدای چلیچه در صورتی که حامی مالی (اسپانسر) قوی داشت می توانست در یکی از سه رده بالایی جدول این لیگ قرار بگیرد.به گزارش ایرنا، چلیچه یکی از بی نظیرترین مناطق ورزشی استان است که توانسته است نام خود را به عنوان پایه گذار فوتبال ساحلی در منطقه مرکزی ایران آن هم بر فراز کوهستان زاگرس ثبت کند.فوتبال ساحلی گونه ای از ورزش فوتبال در جهان ورزش است که به صورت متداول در کنار ساحل دریا برگزار می شود اما در ایران برخی از استانها این فوتبال را در زمین های مصنوعی ترویج داده اند.چلیچه در شهرستان فارسان و در 35 کیلومتری شهرکرد مرکز چهارمحال و بختیاری قرار دارد.2097            "}