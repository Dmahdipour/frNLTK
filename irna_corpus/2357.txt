{"onTitr":" وزیر فرهنگ و ارشاد اسلامی در مجلس:    ","titr":" تولیدبازی های رایانه ای ایران ازنظر کیفیت وکمیت رشدداشته است","describe":" تهران-ایرنا- وزیر فرهنگ و ارشاد اسلامی گفت: تولید بازی های ایرانی در سال های اخیر روند رو به رشدی از لحاظ سهم بازار، کیفیت و کمیت داشته است.", "text":"به گزارش خبرنگار پارلمانی ایرنا، سید عباس صالحی روز چهارشنبه برای پاسخ به سوال نصرالله پژمان فر نماینده مشهد درمورد نظارت وزارت فرهنگ و ارشاد اسلامی بر عملکرد بنیاد ملی بازی های رایانه ای، در جلسه علنی مجلس حضور یافت.وزیر فرهنگ و ارشاد اسلامی در پاسخ به این سوال، گفت: در حوزه نظارت بازی های رایانه ای، در بخش نظارت بر بازی های خارجی، 15 ناشر دارای مجوز داریم که با توجه به استعلاماتی که از آنان صورت گرفته، در فضای بازی های خارجی مجوز دارند.وی ادامه داد: بازی های رایانه ای حتما نیاز به صدور پروانه انتشار دارند، رده بندی سنی صورت می گیرد و با مجوز این اقدام صورت می گیرد.وزیر فرهنگ و ارشاد اسلامی اضافه کرد: بازی های رایانه ای موبایلی هم نظارت های پسینی دارد که تا 7 روز پس از عرضه اتفاق می افتد.صالحی افزود: در حوزه بازی های ایرانی بررسی های محتوایی این بازی ها قبل از انتشار صورت می گیرد و رده بندی سنی اتفاق می افتد.وی اظهار داشت: در بازی های موبایلی ایرانی از حدود 10 هزار و 500 بازی بررسی شده 245 بازی ممنوع اعلام شده و بقیه بازی ها مجاز است، فضای نظارت ما بر بازی های رایانه ای و موبایلی چه خارجی و چه داخلی اتفاق می افتد.وی افزود: بخش دوم از نظارتی که در این دوره توسط بنیاد بازی های رایانه ای اتفاق افتاده نظام رده بندی سنی است که بتوانند بازی کنندگان و خانواده ها در این فضا اعمال نظارت بر خانواده و مصرف داشته باشند.صالحی با اشاره به اینکه 3 هزار و 400 بازی کنسولی و بیش از 18 هزار بازی موبایلی رده بندی گرفته شده است، اظهار داشت: بخش دیگری از نظارت بنیاد بازی های رایانه ای در مراکز توزیع فیزیکی و فروشگاه هاست. در سال گذشته 35 هزار فروشگاه و بیش از 4 هزار و 500 گیم نت مورد بازرسی و بررسی قرار گرفته و 440 واحد متخلف به مراکز انتظامی معرفی شده اند.وزیر فرهنگ و ارشاد اسلامی ادامه داد: در حوزه نظارت بر فضاهای مجازی در بازی های رایانه ای حدود هفت هزار مورد تخلف در سال 96 به کمیته مصادیق ارجاع شد. صالحی افزود: ما یک روند قابل توجه داریم، ممکن است جامع نباشد، زیرا در فضای مجازی و حقیقی متخلفانی وجود دارد به خصوص فضای مجازی که امکان آدرس های جدید و فضای جدید خودساخته وجود دارد که کار نظارت را سخت تر می کند اما در بحث نظارت، به مسوولیت های نظارتی خود عمل کردیم و پیش رفتیم و اقدامات رو به جلو طی شده است.وی گفت: ما باید بازی سازی ایرانی را ترویج کنیم تا به فضای اقتصاد و فرهنگ ما کمک کند، دغدغه های مهم، قابل توجه و اساسی است، با این نگاه مسیر رو به جلویی را طی کنیم.وی افزود: در سال 90 در جشنواره سالانه بازی های رایانه ای، 94 بازی داخلی حضور داشت اما در سال 96، 190 بازی رایانه ای حضور داشتند که این نشانه حرکت رو به جلو تولیدات داخلی در حوزه بازی های رایانه ای است.صالحی اظهار داشت: شاخص دومی که می تواند تصویر ما در حمایت ها را نشان دهد، سهم بازار بازی های داخلی در گردش مالی کشور است، در سال 94، 11 درصد بازی ها توسط بازی سازان ایرانی تامین می شد که گردش مالی آن 460 میلیارد تومان بود، اما در سال 96 بر اساس پژوهش های دقیقی که در حوزه بازی ها داریم، 14 درصد بازی های ایرانی در این بازار دخالت داشته است، یعنی سهم ما سه درصد در طول دو سال افزایش یافته است که حدود 920 میلیارد گردش مالی داشته است.**نظارت دقیق بر سامانه‌های ویدیویی آنلاین وجود دارد  وزیر فرهنگ و ارشاد اسلامی با اشاره به این که میزان تخلفات سامانه‌های ویدیویی آنلاین، نسبت به حجم کل این ویدیوها بسیار محدود است، گفت: بی تردید سامانه‌های دارای مجوز به صنعت فرهنگی ما کمک می‌کند و ما تلاش داریم با نظارت دقیق‌تر این سیستم را ارتقاء دهیم.    صالحی در پاسخ به سوال دوم نصرالله پژمان فر نماینده مشهد درباره‌ علت عدم نظارت بر سامانه‌های ویدیویی نیز پاسخ داد. وزی فرهنگ و ارشاد اسلامی گفت: یکی از مسیرهایی که در حوزه فن آوری قابلیت استفاده دارد، سامانه‌های آنلاین است که مخاطب از طریق موبایل، تبلت یا کامپیوتر امکان دسترسی دارد. وی با بیان اینکه طبیعتا مسیر نظارت ما بر این سامانه‌ها هم متفاوت از روش‌های دیگر است، گفت: مرکز سامانه‌های ویدیویی از سال 94 آغاز به کار کرده و 19 مرکز مجوز دریافت کردند که در مراحل تمدید 10 مرکز مجوز تمدید پیدا کردند و مجوز 9 مرکز دیگر بر اساس بررسی کارکرد و میزان پایبندی به قوانین نمایش تمدید نشده است. وزیر فرهنگ و ارشاد اسلامی گفت: نظارت‌های پایه بر این مراکز و سامانه‌ها اعمال می‌شود، ما در بخش فیلم و سریال های ایرانی همه فیلم‌ها و سریال‌ها را پیش از بارگذاری بازبینی می‌کنیم. صالحی افزود: این فیلم ها باید پروانه نمایش داشته باشند تا امکان عرضه در فضای سامانه ویدیویی را داشته باشند، اما در فیلم و سریال های خارجی بیشتر آنها از نمایش خانگی مجوز دارند ولی در مورد فیلم‌های روز به دلیل رقابت با سامانه‌های دیگر نظارت پسینی اتفاق می‌افتد. وی گفت: ما اگر به تخلفی برخورد کنیم، در زمان کوتاهی با آن برخورد می‌کنیم، اما از 60 هزار مورد بارگذاری شده میزان تخلفات درصد بسیار محدودی نسبت به حجم کل داشته است. وی افزود: ما باید حوزه سامانه‌های ویدیویی را به عنوان یک فن آوری ارتباطی جدی بگیریم و اقتضائات آن را هم در نظر داشته باشیم. صالحی گفت: آیین نامه و دستورالعمل‌های روشنی برای نظارت بر سامانه‌های ویدیویی تنظیم شده، گزارش ما فقط بر مبنای گزارش های بیرونی نیست بلکه گزارش‌های پیوسته داخلی هم داریم و برای بالا بردن سهم نظارت پسینی رصد و مانیتورینگ قوی دراین زمینه داریم. وی تصریح کرد: در حجم بالای تولید قطعا تخلفاتی هم اتفاق می‌افتد، ولی مهم این است که فرایند نظارت، پیش بینی شود ضمن این که درصد تخلفات نسبت به حجم تولید بسیار محدود است. صالحی با بیان این که تضعیف سامانه‌های ویدیویی آنلاین داخلی به نفع سامانه‌های غیر مجاز خارجی است، گفت: بی تردید سامانه‌های دارای مجوز به صنعت فرهنگی و فرهنگ ما کمک می‌کنند و ما تلاش داریم با نظارت دقیق‌تر این سیستم را ارتقاء دهیم. **نمایندگان از پاسخ های وزیر ارشاد به سوال دوم نیز قانع نشدند نصرالله پژمان فر رییس کمیته فضای مجازی کمیسیون فرهنگی مجلس و نماینده مردم مشهد در طرح سوال دوم خود از وزیر فرهنگ و ارشاد اسلامی گفت: در این زمینه وظیفه صریحی برای وزارت ارشاد روشن شده است که مصوبه شورای عالی انقلاب فرهنگی در سال 71 و 84 از جمله این وظایف می باشد. وی ادامه داد: در صدور پروانه نمایش ویدئویی تخلفاتی صورت می گیرد، سینما امری نیست که به راحتی از کنار آن بگذریم و روز به روز مخاطبان آن افزایش می یابد، جریان های استکباری برای اهداف خود از سینما استفاده می کنند. نهایتا وی اعلام کرد که از پاسخ های وزیر فرهنگ و ارشاد اسلامی قانع نشده و موضوع را به رای مجلس گذاشت، نمایندگان با 94 رای موافق، 74 رای مخالف و 4 رای ممتنع از 196 نماینده حاضر از پاسخ های وزیر فرهنگ و ارشاد اسلامی قانع نشدند. **نمایندگان از پاسخ های وزیر ارشاد قانع نشدندنصرالله پژمان فر عضو کمیسیون فرهنگی مجلس و نماینده مردم مشهد در طرح سوال خود، گفت: بازی های رایانه‌ای به شکل‌های مختلفی اثرات عمیقی بر شخصیت فرزندان ما می‌گذارند که اگر نسبت به آن بی توجهی کنیم، با گرفتاری‌هایی مواجه می‌شویم. رییس کمیته فضای مجازی کمیسیون فرهنگی مجلس افزود: این بازی ها نه تنها ابزار درآمدی کمپانی‌ها هستند بلکه به دستگاه بزرگ ضد فرهنگی تبدیل شده اند که گسست سنی و فاصله بین فرزندان و والدین ایجاد می‌کنند.وی ادامه داد: تغییرات عمیق در رفتار فرزندان ما اتفاقی نیست، ما یک محصول نکاشته را درو نمی‌کنیم، بلکه سال ها روی این موضوع برنامه‌ریزی شده و با تغییر فرهنگ مواجه هستیم. نهایتا پژمان فر اعلام کرد که از پاسخ های وزیر فرهنگ و ارشاد اسلامی قانع نشده است و آن را به رای مجلس گذاشت، نمایندگان با 80 رای موافق، 83 رای مخالف، 4 رای ممتنع از 198 نماینده حاضر اعلام کردند که از پاسخ های وزیر فرهنگ و ارشاد اسلامی قانع نشدند.سیام**9121**1058**1535            "}