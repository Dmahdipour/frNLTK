{"onTitr":"","titr":" زیرساخت های گردشگری منطقه آزاد چابهار در حال آماده سازی است","describe":" چابهار- ایرنا- معاون فرهنگی، اجتماعی و گردشگری منطقه آزاد چابهار گفت: زیرساخت های گردشگری این منطقه برای استقبال، پذیرایی، اسکان و تفریحات سالم و مطلوب مسافران و گردشگران داخلی و خارجی در حال آماده شدن است.", "text":"محمداکبر چاکرزهی روز یکشنبه در گفت وگو با خبرنگار ایرنا اظهار داشت: اقدامات لازم برای ایجاد زیرساخت های گردشگری منطقه آزاد چابهار در طول سالهای اخیر در حال انجام است و بزودی شاهد تحول اساسی در حوزه جذب گردشگر خواهیم بود.وی افزود: بسته های سرمایه گذاری در حوزه گردشگری نیز در حال آماده سازی است و به فعالان این حوزه برای حضور ارائه خواهد شد.معاون فرهنگی، اجتماعی و گردشگری منطقه آزاد چابهار بیان کرد: مکان مناسب با امکانات لازم برای شنا در نظر گرفته شده تا پس از 2 دهه انتظار گردشگران بتوانند در مکانی امن و راحت به شنا بپردازند.وی گفت: منطقه آزاد برای اسکان تمامی مسافران و گردشگران مکان مناسب ندارد به همین سبب یک شهر توریستی، طرح بومگردی دُر بلوچ و یک هتل بزرگ با امکانات تفریحی، سرگرمی و ورزشی در حال ساخت است.معاون فرهنگی، اجتماعی وگردشگری منطقه آزاد چابهار ادامه داد: تمامی امکانات باید برای گردشگران فراهم شود تا روز به روز شاهد حضور بیشتر مسافران و گردشگران در این منطقه باشیم.چاکرزهی تصریح کرد: خانه های مردم بومی روستای تیس می تواند به عنوان اقامتگاهی مناسب برای مسافران باشد و علاوه بر درآمدزایی خانوارها سبب معرفی فرهنگ، آداب و رسوم مردم بلوچستان شود.وی افزود: ساخت جایگاه عرضه سوخت، کاهش هزینه های بلیط هواپیما، فعال سازی حمل و نقل عمومی، زیباسازی معابر و بوستان ها، پاکسازی و مرمت آثار تاریخی و گردشگری، افزایش اماکن اقامتی، تفریحی و ورزشی از جمله های برنامه های مهم برای رفاه حال مسافران در منطقه آزاد چابهار است.وی گفت: چابهار یکی از بهترین نقاط سیستان و بلوچستان برای حضور، تفریح و گردش مسافران بومی است و سالانه در ایام تعطیلات و یا آخر هفته این منطقه میزبان شمار زیادی از مردم استان است.3043 **6081            "}