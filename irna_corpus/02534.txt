{"onTitr":"","titr":" 515میلیارد ریال در مسکن مددجویی آذربایجان غربی هزینه می شود","describe":" ارومیه- ایرنا- مدیرکل کمیته امداد امام خمینی (ره) آذربایجان غربی گفت: برای احداث مسکن مددجویان این نهاد در سال جاری، 515 میلیارد ریال اعتبار در نظر گرفته شده است.", "text":"عزیز سهندی روز چهارشنبه در گفت و گو با خبرنگار ایرنا افزود: از این میزان، 165 میلیارد ریال برای ساخت مسکن مددجویان به صورت متمرکز و 350 میلیارد ریال برای اجرای طرح مشارکتی مسکن مددجویان با همکاری سپاه پاسداران اختصاص دارد.وی بیان کرد: علاوه بر آن، طی نیمه نخست امسال افزون بر سه میلیارد ریال از طرف خیران مسکن ساز برای ساخت منازل مددجویی کمک شده است.وی اضافه کرد: در راستای توانمند سازی مددجویان کمیته امداد در نیمه نخست امسال، 406 واحد مسکن مقاوم برای مددجویان شهری و روستایی فاقد مسکن آذربایجان غربی ساخته شده است.مدیرکل کمیته امداد امام خمینی (ره) آذربایجان غربی ادامه داد: میزان ساخت مسکن شهری و روستایی مددجویان استان طی نیمه نخست امسال 28 درصد بیشتر از مدت مشابه سال گذشته بود.سهندی گفت: حوزه مسکن کمیته امداد استان در سال جاری، طرح احداث 279 مسکن شهری، 66 مسکن روستایی و  یک هزار مسکن دیگر را با مشارکت سپاه پاسداران برنامه ریزی کرده است.به گزارش ایرنا، بر اساس آخرین بررسی های صورت گرفته، چهار هزار و 603 خانوار تحت حمایت در آذربایجان غربی فاقد مسکن بوده و کمیته امداد استان سعی در خرید و ساخت مسکن برای این تعداد خانوار مددجو دارد.8137/2093            "}