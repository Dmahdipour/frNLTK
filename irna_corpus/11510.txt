{"onTitr":"","titr":" چهار سنگنورد خراسانی به اردوی انتخابی تیم ملی دعوت شدند","describe":" مشهد- ایرنا- رئیس هیات کوهنوردی و صعودهای ورزشی خراسان رضوی گفت: چهار سنگنورد نوجوان از این استان همراه با یک مربی و یک طراح مسیر، به اردوی انتخابی تیم ملی نوجوانان و جوانان کشور دعوت شدند.", "text":"احمد زحمتکش روز سه شنبه در گفت و گو با خبرنگار ایرنا افزود: در بخش پسران محمد یوسفی از نیشابور و سیدرضا تقی پور همراه با یوسف خورشیدی از مشهد و در بخش دختران سیده غزل غیاثی از مشهد دعوت شدگان به اردوی انتخابی تیم ملی سنگنوردی هستند. وی با بیان اینکه علی کاووسی به عنوان مربی تیم ملی و سجاد مستجاب الدوه به عنوان طراح مسیر نیز از مشهد در این اردو حضور دارند افزود: اردوی انتخابی تیم ملی سنگنوردی نوجوانان و جوانان کشور از 18 تا 20 مهر در زنجان برگزار می شود. دو هزار و 737 مرد و هزار و 985 زن در رشته های کوهنوردی و سنگنوردی در خراسان رضوی فعالیت دارند.7507/1858            "}