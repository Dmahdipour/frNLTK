{"onTitr":"","titr":" 2 مدال دیگر تکواندوکاران ایران در المپیک جوانان قطعی شد","describe":" تهران - ایرنا - تکواندوکاران ایران در ادامه سومین دوره بازیهای المپیک جوانان، 2 مدال دیگر خود را قطعی کردند.", "text":"به گزارش ایرنا؛ امشب (پنجشنبه) آخرین روز رقابت های تکواندوی سومین دوره بازیهای المپیک جوانان در حال پیگیری است.میزبانی این رویداد مهم را شهر «بوینس آیرس» آرژانتین برعهده دارد.در رقابت های امشب و در وزن به اضافه 73 کیلوگرم پسران «محمدعلی خسروی» برابر «نیک آگوستین» از اسلوونی به برتری 16 بر 11 دست یافت تا ضمن صعود به نیمه نهایی، مدال برنز خود را قطعی کند.وی از ساعت 2 بامداد فردا در مرحله نیمه نهایی به مصاف «احمد عبدل رحیم» از افغانستان می رود.در وزن به اضافه 63 کیلوگرم دختران «کیمیا همتی» با حساب 19 بر 8 «شاریسا گاناوای» از انگلیس را مقتدرانه مغلوب کرد تا او نیز با رسیدن به نیمه نهایی، مدال برنزش قطعی شود.وی نیز از ساعت 2 بامداد در نیمه نهایی با «کریستینا آدبایو» از روسیه مصاف می دهد.تیم تکواندوی جوانان ایران، روز گذشته نیز با درخشش «یلدا ولی‌نژاد» و «علی اشکوریان» به 2 مدال ارزشمند طلا رسید.با این اوصاف تاکنون، تمامی مدال های کاروان ورزشی ایران در سومین دوره المپیک جوانان از سوی تکواندوکاران کسب شده است.ورزشی**3783**1908            "}