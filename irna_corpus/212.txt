{"onTitr":"","titr":" متهم قتل کودک چهار ساله در جرقویه تحویل مراجع قضایی  است","describe":" اصفهان - ایرنا - بخشدار جرقویه سفلی با اشاره به حادثه مرگ کودک چهار ساله ای در این منطقه گفت: متهم کودک آزاری بعد از این که متواری شد، دستگیر و به مراجع قضایی منطقه تحویل داده شده است.", "text":"حسن جعفری روز جمعه در گفت و گو با ایرنا افزود: در هفته جاری پسر بچه چهار ساله‌ای با وضعیت نامناسب همراه با یک زن به مرکز بهداشت نیک آباد آورده شد.وی اظهارداشت : آن زن ادعا کرده بود  که این کودک بر اثر تصادف با خودرو یی به این وضعیت دچار شده است.بخشدار جرقویه سفلی ادامه داد : پس از این که تلاش پزشکان و پرستاران برای احیای کودک بی نتیجه می ماند و کودک فوت و آن زن اقدام به فرار می کند.وی یادآور شد: پلیس بلافاصله وارد عمل شده و تحقیقات پلیس نشان داد که آن زن خاله کودک و معتاد بوده و اهل یکی از استان های همجوار است.وی تصریح کرد : به ظاهر پدر و مادر آن کودک در زندان هستند و مادرش او را به خاله‌اش سپرده بود.جعفری با بیان این که این کودک آزاری با ضرب و شتم کودک به دلیل شیطنت کودکانه اش صورت گرفته است، گفت: با پیگیری بهنگام نیروی انتظامی این متهم شناسایی و دستگیر شد.به گفته وی این پرونده در دادگاه نیک آباد جرقویه در حال بررسی است.بخش جرقویه سفلی در فاصله 70 کیلومتری شمال شرق اصفهان واقع است.به گزارش ایرنا ( 6 مهر) امسال ، خبر بدحالی یک کودک پنج ساله اهل فلاورجان از طریق همسایگان به اورژانس اعلام شد اما پس از رسیدن نیروهای اورژانس به محل، 2 ساعت از زمان مرگ این کودک گذشته بود.این دختر خردسال قربانی معامله مواد مخدر شده است و در این رابطه پنج نفر دستگیر و بازداشت موقت شدند./6026/٦٩٩٤            "}