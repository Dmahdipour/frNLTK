{"onTitr":"","titr":" آب آشامیدنی 200 روستای سیل زده مازندران قطع است","describe":" نوشهر- ایرنا- مدیر عامل شرکت آب و فاضلاب روستایی مازندران اعلام کرد که آب آشامیدنی حدود 200 روستای سیل زده این استان همچنان قطع است.", "text":"بارندگی شدید همراه با سیلاب که از عصر جمعه در مازندران آغاز شد و تا ظهر امروز یکشنبه در بعضی از مناطق ادامه داشت خسارات زیادی به بخش های مختلف زیربنایی، راههای ارتباطی، تاسیسات برق رسانی ، آبرسانی و بناهای مسکونی منطقه وارد کرده است.مجید فقیه عبدالهی روز یکشنبه در حاشیه بازدید استاندار مازندران از مناطق سیل زده تنکابن در گفت و گو با خبرنگار ایرنا اظهار داشت: بارندگی شدید و سیلاب سبب تخریب چشمه ها و نیز شکستگی خطوط انتقال آبرسانی در برخی از روستاهای این استان بویژه تنکابن و رامسر شده است.وی افزود: به علت تخریب راههای دسترسی به آسانی نمی توان خطوط انتقال را اصلاح و آب آشامیدنی این روستاها را وصل کرد ضمن این که آب آشامیدنی برخی از روستاها نیز به علت قطعی برق، قطع شده است.مدیرعامل شرکت آب و فاضلاب روستایی مازندران میزان خسارت اولیه ارزیابی شده ناشی از سیل به تاسیسات آبرسانی روستاهای این استان را حدود 15 میلیارد ریال برآورد کرد. بر اساس آمارهای رسمی، حدود 43 درصد از جمعیت سه میلیون و 300 هزار نفری مازندران در مناطق روستایی سکونت دارند.مازندران 2 هزار و 432 روستای بالای 20 خانوار دارد که یک هزار و 650 روستا با 420 هزار مشترک زیر پوشش آبفای روستایی هستند.7078/7513 /1602/1654            "}