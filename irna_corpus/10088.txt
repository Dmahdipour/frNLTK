{"onTitr":" روزنامه رای الیوم تاکید کرد؛    ","titr":" راه نجات عربستان از چپاولگری ترامپ گفت وگو با ایران است","describe":" تهران - ایرنا - روزنامه رای الیوم در مطلبی با اشاره به تحقیر سعودی ها از سوی «دونالد ترامپ» رئیس جمهوری آمریکا نوشت که وی با ایران هراسی اموال عربستان را چپاول می کند اما انتخاب گفت و گو با ایران به این چپاولگری و تحقیر پایان خواهد داد.", "text":"این روزنامه چاپ لندن روز چهارشنبه نوشت که ترامپ برخلاف رسانه های سعودی چیزی را پنهان نمی کند به خصوص موضوعاتی را که درباره چپاول متحدان منطقه ای خود همانند عربستان است و همیشه با تمسخر و زورگویانه و نگاه از بالا به پایین که با هیچ یک از رهبران و ملت های جهانی این تعامل را ندارد، با آنها برخورد می کند.این روزنامه افزود که ترامپ از همه خطوط قرمز تجاوز و اعلام کرد که من سعودی ها را دوست دارم و در تماس تلفنی طولانی که با ملک سلمان داشتم به او گفتم که شما تریلیون ها دلار در اختیار دارید اما اگر کشورتان مورد حمله قرار گیرد، خدا می داند که چه بلایی به سرتان خواهد آمد و به او گفتم که اگر به شما حمله شود ما در این صورت قادر به حفظ هواپیماهای شما نخواهیم بود اما شما با ما در امنیت کامل هستید اما ما در مقابل تامین امنیت شما به چیزی که می خواهیم، نمی رسیم.رای الیوم در ادامه تاکید کرد: اگر ترامپ سعودی ها را دوست دارد اما چرا اینگونه وقیح و تحقیر آمیز با آنها برخورد می کند و اسرار آنها را با تمسخر و تهدید افشا می کند. ترامپ سعودی ها را دوست ندارد بلکه با نگاه نژاد پرستانه و آکنده به نفرتی که نسبت به اعراب و مسلمانان دارد، ثروت عربستان را لایق آنها نمی داند.روزنامه مزبور در ادامه این پرسش را مطرح می کند که منظور ترامپ از تهدیدی که عربستان را نسبت به آن برحذر می کند، کدام طرف است؟ آیا مقصود ایران است و اگر ایران تهدید است آیا به شکل مستقیم و پیش گیرانه به این حمله اقدام خواهد کرد یا در جواب تجاوز آمریکا و اسرائیل در پاسخ به ممانعت از صادرات نفت ایران در ماه نوامبر این حمله را صورت می دهد؟رای الیوم تحلیل کرد که آمریکایی ها و غربی ها هیچگاه به این صراحت درباره وجود سناریوی یک جنگ و نزدیک بودن آن هشدار نمی دهند و سابقه ندارد که سیاست ها و جنگ های آتی را افشا کند همانطور که درباره کشورهای عربی وجود داشت و طبق برنامه ریزی های مشخص که از سوی مقام های پشت پرده برنامه ریزی و اجرا می شود همانند جنگ عراق که طی پنج سال و تغییر نظام در لیبی از سوی هواپیماهای ناتو که هشت سال پیش از آن طرح ریزی شده بود و نیز سربازکردن اوضاع در سوریه و بستر سازی نظامی و رسانه ای برای آن قبل از سه سال از آن برنامه ریزی شده بود و در همان ابتدا مشاهده شد که میلیون ها دلار  در شبکه های تلویزیونی و روزنامه ها و مطبوعات و شکل دادن به گروه های مسلح سرمایه گذاری شده بود.این روزنامه یادآور شد که ترامپ در سفری که در سال 2016 به عربستان داشت 500 میلیارد دلار به دست آورد و امیدوار است که دو برابر این رقم را به دست آورد و به همین دلیل نیز از تریلیون های سعودی حرف می زند و اعلام می کند که امریکا باید سهمی در این اموال نفتی سعودی و کشورهای حاشیه خلیج فارس داشته باشد، سهمی که بهای حمایت آمریکا از این کشورها می داند والا طبق ادعای وی بدون واشنگتن آنها یک هفته دوام نمی اورند و نمی توانند در هواپیماهای لوکس خود سفر کنند.این روزنامه اضافه می کند که چپاولگری و باج خواهی ترامپ از کشورهای حاشیه خلیج فارس پایانی ندارد بلکه هر روز بیشتر خواهد شد و هر روز وقاحت بیشتری خواهد گرفت اگر برخورد قدرمند و محکم با آن نشود. چین به اقدامات آمریکا با مقابله به مثل و اعمال مالیات های گمرکی بر صادرات آمریکا و اروپا با در پیش گرفتن نظامی غیر از دلار برای تبادلات خود باایران و وارد کردن نفت از این کشور و معاملات تجاری با آن و پاکستان با رد باج خواهی های آمریکا و درخواست های این کشور برای مبارزه با تروریسم از منظر آمریکایی بخصوص درباره افغانستان ، پاسخ قاطعانه ای به ترامپ داده اند.                         رای الیوم اضافه کرد این درست است که عربستان چین نیست و قدرت اتحادیه اورپا را ندارد اما این چپاولگری آمریکا هر روز وقاحت بیشتری به خود می گیرد ، اگر این باج خواهی ها با تکیه بر ایران هراسی است، ریاض باید گزینه دیگری را اتخاذ کند که گشودن باب گفت و گو با ایران محور آن است ، همان کاری که ترامپ درباره کره شمالی انجام داد و پیش از آن نیز در دولت اوباما رئیس جمهوری سابق آمریکا در قالب توافق هسته ای و مذاکرات با ایران صورت گرفت.این روزنامه در پایان نوشت : آیا عربستان به گزینه دوم برای پایان دادن به باج خواهی ها و گروکشی های آمریکا همانند ترکیه روی خواهد آورد؟ سلطنت نشین عمان برای میانجیگری پشت پرده اگر ریاض خواهان آن باشد، آماده است. خاورم**9366*1436*            "}