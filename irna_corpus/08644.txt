{"onTitr":"","titr":" 578 هزار تن گندم در آذربایجان شرقی خرید تضمینی شد","describe":" تبریز- ایرنا - مدیرعامل شرکت غله و خدمات بازرگانی منطقه 8 کشور با اشاره به نهایی شدن خرید تضمینی گندم ، گفت: 578 هزار تن گندم از کشاورزان استان خریداری شده است.", "text":"اسفندیار ابوالحسن زاده روز پنجشنبه در گفت و گو با ایرنا با اشاره به اینکه سال گذشته 149 هزار تن گندم در این استان خرید تضمینی شده بود، گفت: محصول خریداری شده در سال جاری نسبت به سال زراعی گذشته بیش از سه برابر افزایش یافته است.وی خاطرنشان کرد: گندم مازاد بر نیاز کشاورزان امسال در 92 مرکز خرید در مناطق مختلف استان به نرخ هر کیلوگرم 13 هزار ریال خریداری شد.وی با اشاره به پرداخت 564 میلیارد تومان از بهای گندم خریداری شده به گندمکاران آذربایجان شرقی، گفت : 74 درصد بهای گندم خریداری شده از کشاورزان استان پرداخت شده است و بقیه تا پایان مهر واریز خواهد شد.مدیرعامل شرکت غله و خدمات بازرگانی منطقه 8 کشور گفت: 5 مرکز خرید گندم در استان اذربایجان شرقی همچنان به فعالیت خود ادامه می دهند ولی در عمل عرضه ای وجود ندارد و می توان گفت: آمار اعلام شده آمار نهایی خرید تضمینی گندم در این استان است.به گزارش ایرنا امسال از 72 هزار هکتار اراضی آبی و 360 هزار هکتار مزارع دیم استان بیش از 800 هزار تن گندم برداشت شد.3071            "}