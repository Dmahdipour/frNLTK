{"onTitr":"","titr":" استاندار خراسان شمالی: اقتدار ایران در جهان ممتاز است","describe":" بجنورد- ایرنا- استاندار خراسان شمالی گفت: امروز با اقدامات انجام شده در چهار دهه گذشته و به برکت انقلاب، ایران اسلامی از نظر اقتدار در جهان جایگاه رفیع و ویژه ای دارد.", "text":"به گزارش ایرنا محمدرضا خباز روز شنبه در آیین صبحگاه نیروهای مسلح استان با تبریک هفته نیروی انتظامی اظهار داشت: نیروی انتظامی، در تلاش شبانه روزی برای آسایش، امنیت و رفاه مردم تا پای جان فعالیت داشته و در تمام عرصه ها حضور دارد. رئیس شورای تامین خراسان شمالی با اشاره به سخنان اخیر رهبر انقلاب در جمع بسیجیان، گفت: فرمانده کل قوا، در این آیین با سخنان خود بر لزوم حفظ اقتدار ایران تاکید کردند.وی اظهار داشت: ملت ایران در سایه تلاش های نیروهای مسلح و انتظامی، امروز در آرامش و آسایش فوق العاده ای است و نظام اسلامی ما در دنیا و در منطقه سرافراز است.رئیس شورای تامین خراسان شمالی گفت اکنون تصمیمی در خاورمیانه بدون حضور ایران گرفته نمی شود.خباز با اشاره به تقدیم 168 شهید توسط نیروی انتظامی استان، گفت: نیروی انتظامی برای امنیت منطقه، مبارزه با سوداگران مرگ و در مرزها شهید داده و این نشان از حضور این نیروها در تمام عرصه ها دارد. * امنیت خوبی در خراسان شمالی حاکم است فرمانده انتظامی خراسان شمالی هم در این آیین با بیان اینکه خوشبختانه امنیت خوبی در استان حاکم است گفت: هفته نیروی انتظامی فرصتی برای معرفی توانمندی این نیرو است. سردار علیرضا مظاهری اظهار داشت: به مناسبت هفته نیروی انتظامی، برنامه های مختلفی در استان تدارک دیده شده و این برنامه ها با شعار «پلیس مقتدر، امین مردم» اجرایی می شود.وی افزود: نیروی انتظامی در فعالیت های خود در مرحله نخست با رویکرد پیشگیری، آموزش و اطلاع رسانی و آگاهی بخشی تلاش دارد تا مشکلات جامعه حل شود اما در صورت نیاز، برخورد با متخلفان هم در دستور کار است تا امنیت دچار خدشه نشود.سردار مظاهری با اشاره به اینکه اهتمام نیروی انتظامی تامین و ارتقای امنیت در تمام نقاط استان است، گفت: خوشبختانه در  خراسان شمالی امنیت خوبی حاکم است اما برخی آسیب های اجتماعی، سبب نگرانی است. فرمانده انتظامی خراسان شمالی خاطرنشان کرد: در این زمینه باید با همکاری خانواده ها، مسئولان و ائمه جمعه و جماعات، تهدیدها را شناخته و راه های مقابله با آن را بیابیم.بر اساس این گزارش در این آیین، یگان های مختلف نیروهای انتظامی، نظامی، سپاه و ارتش از مقابل جایگاه رژه رفتند. 7185/5132            "}