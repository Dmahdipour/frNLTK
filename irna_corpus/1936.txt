{"onTitr":" وزیرارتباطات:    ","titr":" ایران مصمم به همکاری با همسایگان شمالی دربخش ارتباطات است","describe":" تهران-ایرنا- وزیرارتباطات و فناوری اطلاعات گفت:ایران برای دستیابی به جایگاه منطقه ای قوی تر به دنبال همکاری با همسایگان شمالی خود در بخش ارتباطات و فناوری اطلاعات است.", "text":"به گزارش روز چهارشنبه ایرنا از وزارت ارتباطات و فناوری اطلاعات، «محمد جواد آذری جهرمی» که برای شرکت در کنفرانس و نمایشگاه بین‌المللی مخابرات «ترکمن تل- 2018» به عشق آباد سفر کرده است در جمع وزیران ارتباطات کشورهای مشترک المنافع (RCC) از آمادگی کشورمان برای تاسیس دفتراتحادیه کشورهای مشترک المنافع( RCC )خبرداد . وی ادامه داد: ایران آمادگی دارد برای گفت و گوهای مشترک در بخش ارتباطات و فناوری اطلاعات همکاری کند. آذری جهرمی، ارتباطات و فناوری اطلاعات را پیوند دهنده فکر و ذهن مردم و تسهیل کننده تجارت و رشد اقتصادی دانست و اضافه کرد: آی.سی.تی یکی از ابزارهای اساسی در ارتقا شاخص های امنیت انسانی است. وی توسعه اقتصاد دیجیتال و تجارت الکترونیک را در راس اولویت های بخش ارتباطات ایران برای همکاری با اعضای اتحادیه کشورهای مستقل مشترک‌المنافع(CIS)دانست و گفت: طیف گسترده ای از موضوع ها برای همکاری های فضایی، ماهواره ای و تنظیم مقررات و ارتباطات پستی پیش روی ماست. اتحادیه وزیران ارتباطات کشورهای مشترک المنافع (RCC) یک اتحادیه منطقه ای به شمار می رود که توسط اعضای اتحادیه کشورهای مشترک المنافع (CIS) شامل روسیه، بلاروس، قرقیزستان، قزاقستان، ازبکستان، مولداوی، ارمنستان، تاجیکستان و ترکمنستان تشکیل شده است.کنفرانس و نمایشگاه بین المللی این اتحادیه، هر سال در یکی از کشورهای عضو برگزار می شود؛ امسال ترکمنستان میزبان کشورهای عضو است. اقتصام**2078**2022            "}