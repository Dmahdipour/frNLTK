{"onTitr":" رئیس سازمان عقیدتی سیاسی ارتش:    ","titr":" ایران توان صدور امنیت به سایر کشورها را دارد","describe":" تهران - ایرنا - رئیس سازمان عقیدتی سیاسی ارتش گفت: ایران از نظر نظامی در شرایطی است که علاوه بر تامین امنیت خود، توان صدور امنیت به سایر کشورها را هم دارد یعنی امنیت انفاق می‌کند.", "text":"به گزارش ایرنا از روابط‌ عمومی ارتش؛ حجت ‌الاسلام و المسلمین عباس محمد حسنی روز پنجشنبه در همایش توجیهی روحانیون، مسئولان و هادیان سیاسی ارتش جمهوری اسلامی ایران اظهار داشت: ما عراق را از امنیتی که خودمان داریم، برخوردار کردیم و بخشی از امنیت سوریه را تامین کرده‌ایم. «اگر الان جمهوری اسلامی حمایتش را از برخی کشورها بردارد، آن‌ها با چالش جدی امنیت مواجه می‌شوند. یعنی ما به یک قدرت تولید امنیت منطقه‌ای و فرامنطقه‌ای تبدیل شده‌ایم.»نماینده ولی‌فقیه در ارتش با اشاره به توانایی ساخت سلاح در داخل کشور افزود: همه توان نظامی ما برای دشمن، شناخته شده نیست و هر از گاهی بخشی از آن را رو می‌کنیم. آن چه دشمن از توان نظامی ما می‌داند، در برابر آن چه نمی‌داند مانند قطره در برابر دریا است.وی تصریح کرد: اگر افکار عمومی را با این مسائل آشنا کنیم، آن‌ها احساس اقتدار، قدرت و روحیه می‌کنند؛ احساس می‌کنند که پشتشان گرم است و نیروهای مسلح قابل اتکایی دارند.محمدحسنی اظهار داشت: انقلاب شکوهمند اسلامی معادلات سیاسی جهان و بالاخص استکبار را به هم ریخته به همین دلیل است که آنها کینه کرده و به دنبال انهدام انقلابند و به کمتر از آن رضایت نمی ‌دهند.وی با اشاره به اینکه دشمنان بارها به صراحت اشاره کرده ‌اند که به دنبال تغییر نظام جمهوری اسلامی ایران هستند، به عنوان مثال به اظهارات جان بولتون، سفیر پیشین آمریکا در سازمان ملل متحد اشاره کرد و گفت: راهبرد دشمنان این بوده که انقلاب اسلامی چهل سالگی خود را نبیند.نماینده ولی فقیه در ارتش تصریح کرد: ما معتقدیم که دشمن در رسیدن به هدف خود موفق نمی‌شود. آنها اگر می‌توانستند یک روز زودتر نظام اسلامی را تغییر دهند، لحظه ‌ای درنگ نمی‌کردند؛ اما آن‌ها چهل سال است به لطف خدا سر کار هستند و تا آخر هم سر کار خواهند ماند.محمد حسنی خطاب به حاضران در این همایش گفت: من و شما به عنوان روحانی و نظامیِ ولاییِ انقلابیِ مسئول وقتی که صریحاً می‌شنویم آمریکا در پی انهدام و تغییر نظام سیاسی ایران است، باید بدانیم که رسالتمان چیست. رسالت ما غیر از روشنگری نیستت و یک بار دیگر با همه ظرفیتمان و انقلابی‌تر از هر زمان دیگر به میدان بیاییم تا توطئه‌های دشمن را خنثی کنیم.رئیس سازمان عقیدتی سیاسی ارتش با اشاره به این که برای خنثی کردن توطئه‌های دشمن راه‌های فراوانی وجود دارد و کارهای بسیاری می‌شود و باید انجام شود، بر لزوم اولویت‌بندی این راهکارها تاکید کرد و ادامه داد: ما باید در این شرایط هر آن چه که مردم را امیدوار می‌کند، سر پا نگه می ‌دارد و روحیه آن‌ها را سلحشورتر می‌کند به کار بگیریم.وی در تشریح این اولویت‌ها گفت: اولین کار، تبیین قدرت نظامی بازدارنده جمهوری اسلامی ایران است. ما باید به مردممان بگوییم که در شرایط بسیار مقتدری از نظر نظامی قرار داریم. رئیس سازمان عقیدتی سیاسی ارتش اضافه کرد: ما امروز از نظر نظامی به نقطه بازدارندگی رسیده‌ایم و هر کس شک دارد برود و بررسی کند. تهدیدهای نظامی دشمن نیز در حد همان تهدید باقی خواهد ماند. دشمن اگر در این زمینه خطا کند، خطای آخرینش است، زیرا دیگر بعد از آن نخواهد بود. دوران بزن و دررویی به اذن خدا تمام شده است. دشمن از نظر کمی اگر یکی بزند، 10 تا می‌خورد و از نظر کیفی اگر فشنگ بزند، موشک می‌خورد.محمدحسنی جلوگیری از تطبیق نادرست زمان فعلی با زمان امام حسن(ع) را دیگر اولویت خنثی‌سازی توطئه‌های دشمنان دانست و ادامه داد: در چند ماه گذشته، برخی سیاسیون غرب‌زده، زمان حاضر را با دوران امام حسن(ع) مقایسه کرده‌اند و می‌گویند که ما چاره‌ای جز توافق نداریم. این تطبیق غلط است. وی یادآور شد: زندگانی معصومین ما از پیامبر(ص) تا غیبت کبری 250 سال طول کشیده است. در این مدت حوادث گوناگونی از قبیل شعب ابی‌طالب، صلح حدیبیه، صفین، صلح امام حسن(ع)، حماسه امام حسین(ع)، ماجراهای زمان امام سجاد(ع) تا غیبت کبری رخ داده است. برخی در میان این همه مقاطع داخلی، مقطع فعلی را با صلح امام حسن(ع) مقایسه می‌کنند، اما آیا زمانه‌ای که میلیون‌ها جوان عاشق شهادت پشت سر رهبری صف کشیده‌اند و برای شهادت بیقراری می‌کنند قابل مقایسه با زمانی است که حتی 2 نفر محافظ قابل اعتماد نبود که از امام حسن(ع) محافظت کند و ایشان حتی در خانه خودش هم امنیت نداشت؟رئیس سازمان عقیدتی سیاسی ارتش اضافه کرد: ما در زمانی هستیم که از نظر نظامی در اوج قرار داریم و از نظر سیاسی عمق استراتژیک نظام منطقه را در نوردیده و امروز حیاط خلوت‌های آمریکا را هم در اختیار داریم و این قابل مقایسه با زمان امام حسن(ع) نیست. وی تصریح کرد: ما باید مردم را روشن کنیم که این زمان نه مشابه زمان امام حسن(ع) و نه مشابه امام حسین(ع) است. اگر امروز میان نظام اسلامی و دشمنان آن همچون میان حسین(ع) زمان و یزید زمان درگیری شکل گیرد، این بار حسین(ع) زمان شهید نمی‌شود، بلکه یزید زمان است که به هلاکت خواهد رسید. زیرا آن روز امام حسین(ع) هر چند به حق بود، اما در اقلیت قرار داشت، اما حسین(ع) به حق زمان ما امروز در اوج و اکثریت قرار دارد. در کجای عالم سراغ دارید که رهبری این همه جان فدا و جان نثار شهادت‌طلب داشته باشد؟ قبول داریم که مشکلات داریم و مردم ناراضی‌اند، ما هم در این مشکلات با مردم شریک هستیم، اما می‌گویند با همه ظرفیت پشت سر رهبری هستند.نماینده ولی‌فقیه در ارتش با مقایسه شرایط روز ایران با دوران شعب ابی‌طالب، یادآور شد: در آن زمان یاران پیامبر(ص) سختی کشیدند، اما در نهایت با صبری که کردند، این پیامبر(ص) بود که پیروز شد. امروز هم ما از فشار اقتصادی مطلعیم، اما مردم ما هرگز به خاطر فشار اقتصادی از عزت خود عبور نمی‌کنند و این خط قرمز بچه مسلمان‌هاست. اگر ما مردم را درست توجیه کنیم، به این نتیجه می‌رسند که در این شعب ابی‌طالب هم پیروز خواهیم بود.وی با بیان اینکه ایران اسلامی روزهای سخت‌تر از این را هم تجربه کرده است، تصریح کرد: زمانی بود که ما هم در فشار اقتصادی بودیم، هم دستمان خالی بود و هم در دنیا غریب بودیم. امروز ما از نظر اقتصادی ظرفیت‌های فراوانی داریم، از نظر نظامی در اوج هستیم و از نظر سیاسی سنگرهای کلیدی جهان را فتح کردیم. «ترامپ بی عقل راهی به جز تسلیم در برابر رهبر ما ندارد».حجت‌الاسلام و المسلمین محمدحسنی معرفی خدمات انقلاب اسلامی به کشور را سومین اولویت در راهکارهای خنثی‌سازی توطئه دشمنان دانست و گفت: این مقایسه غلط و مغرضانه میان پیش از انقلاب و بعد از انقلاب که می‌خواهند با آن جوانان را تحت تاثیر قرار دهیم، باید از سوی اهل فن تبیین شود.وی گفت: خدماتی که جمهوری اسلامی به ایران و حتی به مسلمانان جهان کرده است، در طول تاریخ بی‌نظیر است. ما باید این‌ها را با منطق بیان کنیم. از جمله این موارد مقایسه مغرضانه خدمات ارتش در پیش و پس از انقلاب اسلامی برای کسانی است که ارتش قبل از انقلاب را درک نکرده‌اند.محمدحسنی افزود: بعد از انتصاب امیر سرلشکر موسوی به عنوان فرمانده کل ارتش، به خاطر مواضع انقلابی وی که 100 در صد منطبق با تدابیر و فرامین حکیمانه فرمانده معظم کل قوا است، طبیعی است دشمنانی که از این شیوه کینه به دل گرفته‌اند، شروع به تخریب کنند. مواضع انقلابی وی در همگرایی نیروهای مسلح از نان شب واجب‌تر است و جزیی از وحدت ملت ما به شمار می‌رود. «ما امروز سپاه و ارتش نداریم و همه بچه‌های این مرز و بوم هستیم و همگی نگهبانان ملت هستیم. این مواضع دل دشمنان را به درد آورده و آن‌ها را به شدت عصبانی کرده است. اما دشمن چون نمی‌تواند راجع به این مواضع حرفی بزند، شروع به تخریب می‌کنند.»رئیس سازمان عقیدتی سیاسی ارتش تصریح کرد: ما باید کارنامه ارتش پس از انقلاب را بدون افشای اسرار، تبیین کنیم. یعنی نمودهای اقتدار ارتش را بیان کنیم، بدون اینکه حتی یک راز را بگوییم.وی با اشاره به این که باید برنامه‌ها، اهداف و کارهای انجام شده کوتاه‌مدت، میان‌مدت و بلندمدت ارتش را به رخ بکشیم، اضافه کرد: این جزو رسالت‌های مهم ما در شرایط حساس کنونی است، زیرا در خنثی‌سازی توطئه‌های دشمن موثر خواهد بود.اجتمام**7029*2025            "}