{"onTitr":"","titr":" ارزش ریالی صادرات نفت گاز از خراسان رضوی افزایش یافت","describe":" مشهد- ایرنا- مدیر شرکت ملی پخش فرآورده های نفتی منطقه خراسان رضوی گفت: ارزش ریالی صادرات نفت گاز در نیمه نخست امسال نسبت به مدت مشابه پارسال 52 درصد افزایش داشت.", "text":"علی اصغر اصغری روز جمعه در گفت و گو با خبرنگار ایرنا افزود: در نیمه نخست امسال 83 میلیون و 772 هزار و 964 لیتر نفت گاز به ارزش هزار و 600 میلیارد ریال از خراسان رضوی صادر شد.وی اظهار داشت: این رقم در مدت مشابه پارسال 85 میلیون و 737 هزار و 400 لیتر نفت گاز به ارزش هزار و 50 میلیارد ریال بود.وی با بیان اینکه 31 میلیون و 138 هزار و 706 لیتر از صادرات نفت گاز از طریق فروش مرزی و داخل باک بوده است گفت: 52 میلیون و 634 هزار و 258 لیتر هم از طریق شرکتهای صادراتی صادر شده است. اصغری افزود: بیشترین میزان صادرات نفت گاز با 17 میلیون لیتر مربوط به مرداد ماه بود و در دیگر ماهها نیز به طور میانگین 12 میلیون لیتر صادر شد.شرکت ملی پخش فراورده های نفتی منطقه خراسان رضوی، شهرستانهای مشهد، چناران، کلات، بینالود، فیروزه، نیشابور، فریمان، قوچان، تربت جام، تایباد، درگز و سرخس را زیر پوشش دارد.7507 / 6053            "}