{"onTitr":"","titr":" بیش از 1200 نیکوکار ماکویی در طرح اکرام ایتام مشارکت کردند","describe":" ارومیه- ایرنا- مدیر کمیته امداد امام خمینی (ره) ماکو گفت: یک هزار و 213 خیّر نیکوکار طی 6 ماه نخست امسال در راستای عمل به آموزه های اسلامی در طرح اکرام ایتام و محسنین مشارکت کرده و سرپرستی حداقل یک یتیم را متقبل شده اند.", "text":"محمد محمدنژاد روز پنجشنبه در گفت و گو با خبرنگار ایرنا افزود: در حال حاضر 193 یتیم و 171 فرزند خانواده بی بضاعت در قالب طرح های اکرام ایتام و محسنین تحت حمایت این نهاد هستند.وی اضافه کرد: در نیمه نخست امسال بیش از سه میلیارد و 200 میلیون ریال کمک از سوی خیران به این افراد صورت گرفته که نسبت به سال گذشته 14درصد رشد داشته است.وی بیان کرد: رفع مشکلات ایتام در زمینه تأمین مخارج، ازدواج، اشتغال، تحصیل و درمان ایتام از جمله مواردی است که توسط حامیان انجام می شود.وی ادامه داد: افراد خیّر و نیکوکار می‌توانند با مراجعه به دفاتر کمیته امداد ضمن اعلام آمادگی برای حمایت از ایتام، یتیم موردنظر خود را نیز برای کمک های مالی مستمر انتخاب کنند.به گزارش ایرنا، کمیته امداد امام خمینی (ره) از اسفندماه سال 1357 فعالیت خود را با فرمان امام راحل برای رسیدگی به وضعیت محرومان و کمک به آنها از طریق دریافت کمک های مردمی آغاز کرد و 39 سال از فعالیت این نهاد می گذرد.در سال های نخست، وظیفه این نهاد تنها کمک مادی به مددجویان و متقاضیان بود ولی در سال های اخیر، وظایف دیگری نیز به این نهاد محول شده که ارائه کمک های مشاوره ای بخشی از این وظایف است.کل خانوار تحت پوشش کمیته امداد امام خمینی (ره) ماکو یکهزار و 804 خانوار با سه هزار و 550 نفر جمعیت است که نسبت به جمعیت شهرستان از لحاظ خانوار 7.2 درصد و از نظر جمعیت 3.7  درصد تحت پوشش کمیته امداد ماکو بوده و از تمامی خدمات بهره مند هستند.این شهرستان مرزی در شمال آذربایجان غربی و در مجاورت مرزهای ایران با ترکیه قرار دارد.7132/2093            "}