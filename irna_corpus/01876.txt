{"onTitr":"","titr":" دستورالعمل اطلاع رسانی قوه قضائیه تصویب شد","describe":" تهران- ایرنا- رئیس شورای قضایی استان تهران از تصویب دستورالعمل اطلاع رسانی در قوه قضائیه خبر داد و گفت: این دستورالعمل به زودی از سوی آیت الله صادق آملی لاریجانی رئیس قوه قضاییه ابلاغ خواهد شد.", "text":"به گزارش ایرنا از دادگستری کل استان تهران غلامحسین اسماعیلی روز چهارشنبه در نشست ماهانه شورای قضایی استان تهران اظهار داشت: در نشست اخیر مسئولان عالی قضایی، مباحث کارشناسی لازم در مورد دستورالعمل اطلاع رسانی در قوه قضائیه مطرح شد و در نهایت به تصویب رسید.وی افزود: اجرایی شدن این دستورالعمل باعث از میان برداشته شدن بسیاری از نارسایی های اجتماعی و عواقب ناشی از عدم اطلاع رسانی مناسب از سوی سطوح مختلف قوه قضائیه خواهد شد و در این راستا ساختارهایی در قوه و استان ها همچون شورا و کمیتۀ اطلاع رسانی به وجود خواهد آمد.اسماعیلی اضافه کرد: برای رعایت صرفه جویی در زمان بهتر است جلسۀ شورای قضایی، نشست استانی اقتصاد مقاومتی و شورای اطلاع رسانی به صورت تلفیقی و مشترک برگزار شود تا موارد مشابه و مرتبط با هر یک از این نهادها توأماً مورد بررسی قرار گیرد که در این صورت آثار مثبتی نیز در برخواهد داشت.* برخورد جدی برای تخلف عدم درج قیمتاسماعیلی گفت: از آنجایی که تخلف عدم درج قیمت روی کالا حاکی از گرانفروشی به ویژه در ارزاق عمومی محسوب می شود، لازم است اقدامات برخوردی جدی تری صورت پذیرد و به طور قطع، مراکز تولید و عمده فروشی باید در اولویت قرار گیرند.محمدعلی اسفنانی مدیرکل تعزیرات استان تهران گزارشی از عملکرد و اقدامات صورت گرفته در خصوص تخلفات راجع به خودرو، ارز، موبایل و کالا ارائه کرد و یوسف باقری معاون مالی و پشتیبانی دادگستری کل استان تهران نیز به بیان گزارشی از اجرایی شدن مصوبات برنامه رئیس قوه قضائیه در استان تهران پرداخت.* تداوم برخورد قاطع با فرصت طلبان در عرصۀ اقتصادیرئیس دادگستری کل استان تهران گفت: لازم است در شرایط سخت اقتصادی و کنونی که از ناحیۀ دشمنان انقلاب و نظام به جامعه تحمیل شده، با عمل به فرمایش امام صادق از نزدیک شدن به مال حرام پرهیز کرده و سعی کنیم تا حقی بر گردن ما نباشد تا مشمول لطف و عنایت الهی شویم.وی افزود: حق مردم بر گردن ما نیز مصادیق فراوانی دارد و چنانچه در انجام تکالیف محوله و خدمت رسانی صادقانه به مردم کوتاهی کنیم در این صورت دین آنان بر گردن ما خواهد ماند و هرگز به اجابت دعاهایمان نائل نمی شویم. رئیس شورای قضایی استان تهران اضافه کرد: امروز افرادی سودجو و فرصت طلب در ابعاد مختلف اقتصادی همانند احتکار، اخلال در بازار، گرانفروشی، قاچاق کالا و ارز به مردم ستم روا می دارند و موجب ورود لقمۀ حرام به زندگی خود می شوند. البته دستگاه قضایی به حکم وظیفۀ قانونی خود با این افراد با قاطعیت تمام برخورد خواهد کرد. چنانکه کارنامۀ موفق مبارزه با پرونده های مفاسد اقتصادی، مؤید این حقیقت است.نشست ماهانۀ شورای قضایی استان تهران با حضور اعضا و به ریاست غلامحسین اسماعیلی در محل ساختمان اداره کل تعزیرات حکومتی برگزار شد.اجتمام*1003*1834            "}