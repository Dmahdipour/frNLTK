{"onTitr":"","titr":" اتاق شیشه‌ای","describe":" تهران - روزنامه اعتماد در شماره پنجشنبه طی گزارشی موضوع انتشار مفاد قراردادهای بالای 250 میلیون در شهرداری تهران را بررسی کرده است.", "text":"قراراست قراردادهای بالای 250میلیون تومان شهرداری تهران در راستای شفاف سازی منتشر شود. این اقدام درپی دستور شهردار تهران در دستور کار قرار گرفته است و این در حالی است که پیش از این قراردادهای بالای 1میلیاردتومان منتشر می شد. تاریخچه شفاف سازی در بدنه شهرداری تهران به سال ها قبل برمی گردد. یعنی همان زمانی که اعضای اصلاح طلب شورای شهر چهارم، از شهردار تهران بارها درخواست کردند تا اطلاعات مربوط به قراردادهای خود را در اختیار آنها قرار دهد تا از صحت و سلامت آنها مطمئن شوند. درخواستی که هیچ گاه اجابت نشد تا قالیباف کلید مدیریت تهران را با تمام ابهام های مالی آن به &lt;&lt;محمدعلی نجفی&gt;&gt; تحویل دهد. شاید هم برای همین بود که نجفی از همان ابتدا و از شهریور سال 96 با شعار فسادستیزی و شفاف سازی در فرآیندهای مالی شهرداری کارش را آغاز کرد و از آن به عنوان یکی از راهبردهای جدید شهرداری تهران برای اعتمادسازی شهروندان و ارتقای سلامت اداری یاد کرد. کار تا آنجا بالا گرفت که در همین راستا کمیته ای با عنوان کمیته شفافیت و شهر هوشمند نیز در شورای اسلامی شهر تهران تشکیل و بهاره آروین عضو کمیسیون برنامه و بودجه شورای شهر به عنوان مسوول این کمیته در شورای شهر معرفی شد. در گام بعد نیز، کارگروهی با نام کارگروه سامانه شفافیت شهرداری تهران تشکیل و جلسات کارشناسی متعددی با حضور نمایندگانی از شورای شهر، سازمان فناوری اطلاعات و ارتباطات و معاونت مالی و اقتصاد شهری تشکیل شد. این کمیته در اولین گام در آبان سال گذشته، اعلام کرد که می خواهد اطلاعات تمامی قراردادهای بالای یک میلیارد تومانی شهرداری را روی سایتی مجزا وبا همین نام قرار دهد. در ادامه مسیر، سازمان فناوری اطلاعات و ارتباطات شهرداری تهران وب سایت سامانه شفافیت شهرداری تهران را به نشانی shafaf.tehran.ir از آذر ماه 1396 به صورت آزمایشی راه اندازی کرد. اما این سایت در آخرین روزهای فروردین امسال بود که رسما رونمایی شد تا برای اولین بار در تاریخ مدیریت شهری اطلاعات عملکرد داخلی شهرداری تهران اعم از قراردادهای کلان و بودجه شهرداری در دسترس شهروندان قرار گیرد و مجموعه شهرداری تهران از دیدگاه های اصلاحی شهروندان برای مدیریت بهتر شهر استفاده شود . راهی که بعد از نجفی نیز با جدیت بیشتری از سوی محمدعلی افشانی، شهردار جدید تهران دنبال شد تا این سایت به یکی از الگوهای کم نظیر در حوزه شفاف سازی مدیریتی و اداری بدل شود و راهگشای مسیری باشد که افشانی از آن به عنوان مبارزه با &lt;&lt;فساد&gt;&gt; در شهرداری یاد کرده و می کند. اما اطلاعات &lt;&lt;قرارداد &gt;&gt;ها تنها چیزی نیست که در سایت شفاف سازی منتشر می شود . آروین با ذکر برخی دیگر از کاربردهای این سامانه گفته است: یکی دیگر از اهداف ما ثبت اطلاعات املاک شهرداری تهران است. سازمان املاک واقعا نمی توانست اطلاعات معاملاتش را در سامانه فعلی قراردادها ثبت کند چون اساسا این سامانه فقط برای قراردادهای هزینه ای و مناقصه طراحی شده و چون معاملات این سازمان از جنس خرید و فروش ملک بود، ثبت اطلاعات نمی توانست صورت بگیرد، ولی مقرر شد که ظرف یک ماه این مناسب سازی برای ثبت بدون گردش اطلاعات معاملات این سازمان صورت گیرد و بدین ترتیب اطلاعات معاملات انجام شده در سازمان املاک در دوره جدید مدیریت شهری منتشر و در وب سایت شفاف در دسترس عمومی قرار گیرد.وی تصریح کرده است: در صورت مناسب سازی سامانه قراردادها برای ثبت باگردش معاملات سازمان املاک، ما می توانیم سامانه قراردادها را به عنوان سامانه جامع معاملات بشناسیم چون وقتی یکی از متفاوت ترین نوع معاملات در سامانه قراردادها ثبت می شود، خود این سامانه از آن حالت منحصر به ثبت اطلاعات قراردادهای هزینه ای خارج می شود و می تواند خریدوفروش املاک را هم در خودش ثبت کند. در واقع با اجرای این طرح و اعلان عمومی آن، یکی از مهم ترین انواع معاملات یعنی تهاترها و خرید و فروش املاک، امکان ثبت در سامانه جامع معاملات را پیدا می کند.شفاف سازی مدیران!یکی دیگر از اطلاعاتی که روی سایت شفاف سازی شهرداری قرار گرفته است، اطلاعات مربوط به مدیران شهرداری است. چندی قبل آروین در توییتی، خبر از انتشار اطلاعات شخصی مدیران شهرداری در این سامانه داد. وی در پیام خود نوشت: با دستور شهردار محترم تهران، آقای افشانی اطلاعات مدیران ارشد شهرداری تهران بر روی وبسایت # شفاف دردسترس شهروندان قرار گرفت .اجرایی شدن الزامات طرح تعارض منافع، حتی پیش از تصویب شورا، نشان دهنده  همسویی اصلاح طلبانه و شفافیت خواه شورای شهر و شهرداری تهران است. بدین ترتیب هم اینک چند هفته ای است که اطلاعات مدیران شهرداری تهران مانند: پست سازمانی، تاریخ انتصاب، سمت قبلی، میزان سابقه کار، مقطع، رشته و محل اخذ آخرین مدرک تحصیلی متعلق به مدیران ارشد شهرداری تهران و اعضای هیات مدیره سازمان ها و شرکت های تابعه شهرداری روی سایت یاد شده قرار گرفته است تا هیچ ابهامی در خصوص انتصاب ها و ارتباط های فامیلی و حزبی در آنها مبهم نماند.یک گام دیگر دیروز اما معاون برنامه ریزی، توسعه شهری و امور شورای شهرداری تهران خبر دیگری را در این زمینه منتشر کرد که نشان از تغییر سطح قراردادهای شهرداری که قرار است روی سایت قرار گیرد ،داشت . حجت الله میرزایی، با بیان اینکه در فصل اول برنامه پیشنهادی پنج ساله سوم توسعه که چندی پیش به شورای شهر تهران تقدیم شد، شفافیت یکی از اصول مهم مدیریت شهری قلمداد شده، تصریح کرد: شهروندان باید از تمامی قراردادهای درون شهرداری مطلع باشند. در همین راستا هم بود که در سال گذشته با راه اندازی سامانه شفافیت، در فاز اول تمامی قراردادهای بالای یک میلیارد تومان در این سامانه منتشر شد. معاون شهردار تهران از انتشار اطلاعات مربوط به قراردادهای 250 میلیون تومان در سامانه شفافیت قراردادهای شهرداری خبر داد و گفت: در برنامه سوم توسعه، فصلی به عنوان حکمروایی شهری پیش بینی شده که یکی از اصول مهم در این حکمروایی، موضوع شفافیت است؛ هرچقدر مردم بیشتر در جریان امور باشند، ضریب مشارکت آنها در اداره شهر بالاتر رفته و اعتماد و انسجام اجتماعی هم ارتقا می یابد. وی با بیان اینکه یکی از نوآوری های مدیریت شهری در برنامه سوم توجه و تمرکز بر موضوع حکمروایی شهری است، تصریح کرد: هوشمند سازی شهری، شفافیت در امور، استفاده از فناوری های نوین در اداره شهر و برخورد با فساد از مظاهر حکمروایی خوب شهری است؛ اگر شهر شفاف باشد، بسیاری از مشکلات ساختاری در سازمان و برون سازمان شهرداری حل خواهد شد و با حل این مشکلات، نیمی از مشکلات شهر نیز برطرف می شود. میرزایی، تصریح کرد: بر اساس ماده 8 احکام پیشنهادی برنامه پنج ساله سوم توسعه، شهرداری تهران موظف شده تا کلیه معاملات و فرآیندها، تراکنش ها و تصمیمات امتیازآور شامل کلیه قراردادهای متوسط به بالا، مناقصه ها، مزایده ها، تهاترها، اسناد مربوط به واگذاری ها، مجوزهای بهره برداری از املاک و مستغلات شهرداری، مصوبات و آرای قطعی کمیسیون های ماده 100 قانون شهرداری ها و ماده 5 شهرسازی و هرگونه کمک نقدی و غیر نقدی به اشخاص حقوقی و حقیقی را در سامانه شفافیت اعلام کند.وی پیوستن شهرداری تهران به سامانه دسترسی و انتشار آزاد اطلاعات را در همین راستا ارزیابی کرد و گفت: از ابتدای امسال، با پیوستن شهرداری به این سامانه، به 95 درصد سوالات و درخواست های شهروندان از شهرداری پاسخ  داده  شده است و این آمادگی هم وجود دارد که شهروندان از هر بخش شهرداری که سوالی دارند، در سامانه مربوطه مطرح و پاسخ خود را دریافت کنند. وی همچنین در گفت وگوی خود با &lt;&lt;اعتماد&gt;&gt; گفت: اگر اصل قضیه را بخواهیم، باید تمام معاملات، داد و ستدها، تراکنش ها، تهاترها، قراردادها و.... شهرداری باید برای مردم اطلاع رسانی و شفاف سازی شود . اما این کار مسلما به این سادگی ها امکان پذیر نیست . برای همین ابتدا مقرر شد تا اطلاعات مربوط به قراردادهای بالای یک میلیارد تومان را منتشر کنیم و در گام بعد قرار شده تا سقف معاملات منتشر شده را کاهش دهیم و به 250 میلیون تومان برسانیم. یعنی با این حساب از این پس اطلاعات مربوط به تمامی قراردادهای بالای 250 میلیون تومان در سامانه شفاف سازی منتشر خواهد شد.وی در پاسخ به این سوال که تاکنون اطلاعات چند قرارداد بالای یک میلیارد تومانی شهرداری در این سامانه ثبت شده است نیز گفت: تا امروز اطلاعات مربوط به بیش از 330 قرارداد در سامانه شفاف سازی منتشر شده است.روزنامه اعتمادتهرام/ 3001/            "}