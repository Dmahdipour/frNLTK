{"onTitr":" مدیرعامل شهرک های کشاورزی کشور:    ","titr":" توسعه شهرک های کشاورزی از برنامه های دولت است","describe":" اندیمشک - ایرنا - مدیرعامل شهرک های کشاورزی کشور گفت: با توجه به چالش های بخش اشتغال و آب در کشور توسعه شهرک های کشاورزی با محوریت کشت های گلخاه ای و آبزی پروری از برنامه های دولت است.", "text":"علی اشرف منصوری روز چهارشنبه در حاشیه بازدید از طرح های کشاورزی اندیمشک به خبرنگار ایرنا گفت: این طرح ها در چارچوب اقتصاد مقاومتی هستند.وی افزود: براساس فراخوان ها در شرایط فعلی 130 شهرک کشاورزی در سطح کشور داریم ضمن اینکه سه هزار و 700 هکتار از این اراضی و شهرک ها به سرمایه گذاران واگذار شده است.وی اظهار داشت: به دنبال این هستیم که عرصه های جدیدی در سطح کشور شناسایی کنیم که مشکلات زیست محیطی و آب نداشته باشند.مدیرعامل شهرک های کشاورزی کشور افزود: در بخش صنعت و کشاورزی هیچ فعالیتی به اندازه شهرک های گلخانه ای در رفع معضل اشتغال موثر نیست.وی تصریح کرد: در سطح استان های کشور طرح های خوبی در دست انجام است و تاکنون 150 هزار هکتار در کشور برای استعدادیابی شده است.مدیرعامل و رئیس هیات مدیره شرکت‌ شهرک‌ های کشاورزی کشور با بیان اینکه شهرک های کشاورزی فرصت ارزنده ای برای توسعه فرصت های شغلی هستند، گفت: این شهرک ها در بخش گلخانه ای، دامپروری و شیلات فعالیت می کنند.به گزارش خبرنگار ایرنا مدیرعامل شرکت شهرک های کشاورزی کشور از طرح های گلخانه ای، شیلات و طرح های کشاورزی اندیمشک بازدید کرد.فرماندار شهرستان اندیمشک در این بازدید با تشریح مشکلات و نیازهای طرح های گلخانه ای و شیلات اندیمشک گفت: یکی از دغدغه های مسئولان شهرستان اندیمشک رفع معضل بیکاری است که در این راستا با توجه به ظرفیت های شهرستان تقویت بخش کشاورزی مورد اهتمام است.پیمان جهانگیری افزود: طرح های شیلات، بندر خشک، شهرک های گلخانه ای و سایر طرح های شهرستان به همین منظور مورد پیگیری جدی قرار گرفته است.وی گفت: زیرساخت های طرح گلخانه ای پشمینه زار اندیمشک مهیا شده و در آینده نزدیک آغاز می شود.فرماندار اندیمشک تصریح کرد: طرح شیلات شهرستان نیز پس از سال ها با همکاری نماینده اندیمشک و استاندار خوزستان پیگیری شده است.وی طرح های پایانه صادراتی و بندر خشک را از دیگر گام های بزرگ در شهرستان اندیمشک عنوان کرد و گفت: با تحقق همه این طرح ها شاهد جهش خوبی در بخش اشتغال و اقتصاد اندیمشک خواهیم بود.7281/3022            "}