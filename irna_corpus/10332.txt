{"onTitr":"","titr":" شفر: برای پیروزی تلاش مضاعف و روحیه جنگندگی لازم است","describe":" تهران- ایرنا - «وینفرد شفر» سرمربی آبی پوشان پایتخت گفت: همیشه با نام استقلال نمی توان مقابل حریفان به پیروزی رسید، بلکه تلاش مضاعف، روحیه جنگندگی و تمرینات سخت سبب برتری و موفقیت می شود.", "text":"شفر پس از پیروزی استقلال مقابل نفت مسجد سلیمان در رقابت های جام حذفی در گفت و گویی که باشگاه استقلال امروز چهارشنبه آن را منتشر کرده است، افزود: پیش از این بازی، عملکرد تیم نفت مسجد سلیمان مقابل سپاهان را دیده بودم و می دانستم بازی ساده ای نداریم. اما به نظرم در 20 دقیقه نخست این دیدار باید پیروز مسابقه می شدیم. زیرا چند موقعیت خوب داشتیم که از دست دادیم. البته  طولانی شدن بازی شاید برای تماشاگران جذاب باشد ولی برای مربیان خوب نبود.وی گفت: برای اخراج «وریا غفوری» ناراحتم و به رغم اینکه «مهدی قائدی» نمایش خوبی از خود نشان داد، ولی برای استفاده از بازیکن سر زن مجبور به تعویض او شدم. سرمربی تیم فوتبال استقلال در خصوص ناهماهنگی که هنوز در تیم دیده می شود، اظهار داشت: 6 بازیکن از جمع ما جدا شده‌اند که  زمانی آنها در استقلال می درخشیدند، ولی «مامه تیام» در تیم عجمان ناکام است و تیم «امید ابراهیمی» موفق نیست. «سرور جپاروف » نیمکت نشین است. ولی ما بازیکنانی به جای آنها به استقلال آوردیم که برای رسیدن به هماهنگی نیاز به زمان دارند.شفر ادامه داد: البته در دیدار مقابل نفت مسجد سلیمان و قبل از نخستین موقعیت خطرناک تیم حریف، سه فرصت گلزنی داشتیم. اگر این موقعیت‌ها گل می شدند، نتیجه خیلی زود تغییر می کرد. این درحالی است که «فرشید اسماعیلی» در این دیدار بهترین بازیکن زمین بود و اگر خوش‌شانس‌تر بود، می‌توانست دو گل به ثمر برساند.سرمربی تیم فوتبال استقلال در باره آینده ای که برای تیمش متصور است، خاطرنشان کرد: بازیکنان باید بیشتر یاد بگیرند و تمرین کنند و بازیکنان جدید نیز باید هماهنگ شوند که این کار ما را سخت می‌کند. زیرا «الحاجی گرو»، «علی کریمی» و«مارکوس نیومایر» دیرتر آمدند ولی معتقدم استقلال با وجود بازیکنان جدید و قدیمی و تلاشی که دارد، هر روز بهتر می شود.تیم فوتبال استقلال در مرحله یک شانزدهم نهایی جام حذفی فوتبال سه شنبه شب تیم نفت مسجد سلیمان را با یک گل در وقت اضافه مغلوب کرد و حریف تیم سایپا شد. ورزشی**9029**1584            "}