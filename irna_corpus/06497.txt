{"onTitr":" استاندار چهارمحال و بختیاری    ","titr":" اجازه سوء استفاده اقتصادی به کسی نمی دهیم","describe":" شهرکرد - ایرنا - استاندار چهارمحال و بختیاری، حمایت از سرمایه گذاران را از مهمترین برنامه های امسال استان دانست و در عین حال گفت: اجازه سوء استفاده و فرصت طلبی اقتصادی را به هیچ کس نمی دهیم.", "text":"به گزارش ایرنا، اقبال عباسی عصر شنبه در کارگروه ستاد تسهیل و رفع مانع تولید استان افزود: مدیران دستگاه های اجرایی و یا نظارتی مصوبات قانونی کارگروه این ستاد را با جدیت پیگیری کنند و برای تحقق آن همکاری لازم را داشته باشند.وی ادامه داد: تمامی مسئولان و دست اندرکاران موظفند به استناد قانون از بخش تولید و حمایت از آن کمک کنند.عباسی، حفظ وضع موجود اشتغال و تکمیل ظرفیت تولید کارخانجات را مهمترین اولویت مسئولان دانست.استاندار چهارمحال و بختیاری تاکید کرد: برای رفع مشکلات احتمالی حوزه حمل و نقل بار مکاتبات لازم با رئیس سازمان راهداری و حمل و نقل صورت گیرد.وی افزود: برای پیگیری و اعلام نتیجه مصوبات کارگروه ستاد تسهیل و رفع موانع تولید، یک گروه رصد تشکیل و فعال شود و این گروه در هر جلسه مصوبات جلسات قبل، میزان تحقق و یا چرایی محقق نشدن برخی مصوبات را به صورت کارشناسی و دقیق اعلام کند.عباسی یادآور شد: تمامی دستگاه های اجرایی چهارمحال و بختیاری موظفند تا نیازهای خود را از تولیدات داخل استان با رعایت کیفیت و قیمت تهیه کنند.نماینده مردم شهرستان های شهرکرد، سامان و بن در مجلس شورای اسلامی نیز گفت: برگزاری مستمر نشست های کارگروه ستاد تسهیل و رفع موانع تولید باعث کاهش مشکلات تولید و تسریع در رفع آن می شود.اردشیر نوریان تاکید کرد: تصمیمات اخذ شده در کارگروه ستاد تسهیل و رفع موانع تولید در حد قانون و لازم الاجراست.وی افزود: این تصمیمات می تواند در شرایط کنونی بازار ارز و نوسانات ناشی از آن، مشکلات واحدهای تولیدی را به کمترین میزان ممکن برساند.نوریان تصریح کرد: برای پیشبرد امور اقتصادی چهارمحال و بختیاری و رونق آن، استفاده و بهره گیری از تمامی ظرفیت های موجود در استان ضروری است.وی یادآور شد: دوری از حاشیه سازی ها، جلوگیری از سلیقه محوری و حرکت بر مبنای قانون می تواند در کاهش مشکلات و رونق بخش تولید اثرگذار باشد.73/62/6021            "}