{"onTitr":"","titr":" تجهیزات انتظامی شهری و مرزبانی به نیروی انتظامی تحویل شد","describe":" تهران- ایرنا- وزیر دفاع امروز دوشنبه همزمان با هفته نیروی انتظامی 12 فروند پهپاد ارتقایافته مهاجر و صادق، 6 فروند بالگرد ساخته شده و انواعی از تجهیزات انتظامی و ارتباطی پیشرفته شهری و مرزبانی را به فرمانده نیروی انتظامی تحویل داد.", "text":"به گزارش روابط عمومی وزارت دفاع، امیر سرتیپ حاتمی در این مراسم که با حضور سردار حسین اشتری فرمانده نیروی انتظامی در سازمان صنایع هوایی وزارت دفاع برگزار شد، با تبریک هفته نیروی انتظامی اظهار داشت: وزارت دفاع همواره آماده تعامل و هم‌افزایی با نیروی انتظامی برای تجهیز این سازمان به بهترین محصولات دفاعی و انتظامی است. وی افزود: امروز با هدایت و فرماندهی فرمانده معظم کل قوا و حمایت های دولت خدمتگزار متخصصان و دانشمندان متعهد و انقلابی، وزارت دفاع و پشتیبانی نیروهای مسلح با خودکفایی و تکیه بر دانش بومی، با وجود همه تحریم ها، توانستند با استفاده از توانایی ها و ظرفیت شرکت های دانش بنیان، محصولات دفاعی قابل استفاده نیروی انتظامی پرصلابت را بر اساس نیاز این سازمان بازطراحی، بهینه سازی و تحویل دهند که امروز شاهد تحویل بخش کوچکی از این محصولات به ناجا هستیم.امیر حاتمی با اشاره به اینکه وزارت دفاع همواره در کنار نیروی مجاهد و انقلابی نیروی انتظامی در برقراری و توسعه امنیت ملی خواهد ایستاد، گفت: امروز ظلم‌ستیزی، مبارزه با فساد و ناعدالتی، نیروی انتظامی را به‌ عنوان نهادی کارآمد در مقابله با ناامنی و بی‌نظمی درآورده و موجب هراس و وحشت مجرمان، خلافکاران و متجاوزان به حقوق آحاد جامعه شده است و وزارت دفاع در پایداری امنیت ملی همواره در کنار نیروی انتظامی خواهد ایستاد.امیر حاتمی با اشاره به تحویل تجهیزات انتظامی شهری و مرزبانی به نیروی انتظامی افزود: هدف از ارائه این تجهیزات این است که نیروی انتظامی بتواند در حفظ و ارتقای امنیت و مقابله با پدیده‌های ناامن ساز و عناصر تهدید کننده نظم و امنیت اجتماعی در کشور در تراز یکی از سازمان‌های موفق پلیسی در منطقه نقش آفرینی کند.* پهپاد مهاجروزیر دفاع در خصوص پهپادهای «مهاجر و صادق» گفت: ارتقا و بهینه سازی پهپاد مهاجر با مأموریت مراقبت و شناسایی از سال 1393 بر اساس نیازمندی نیروی انتظامی در دستور کار قرار گرفت و اکنون یک سری از نمونه ارتقایافته آن تحویل ناجا می شود.وی با اشاره به مشخصات کلی این پرنده مداومت پروازی بالا، عدم وابستگی به باند پروازی، شعاع عملیاتی متناسب با نیازهای ناجا، شرایط فرود اضطراری با چتر، بهبود سامانه های اویونیکی و نقش بازدارندگی و مراقبت از تحرکات دشمن و مرزبانی را از ویژگی های این پهپاد عنوان کرد.* پهپاد صادقامیر حاتمی همچنین در تشریح و معرفی پهپاد «صادق» که نمونه دیگر پهپاد ارتقایافته مهاجر است، گفت: این پرنده، قابلیت پرتاب از روی ریل، برخاست اتوماتیک، موتور بومی ایرانی با سیستم هدایت و کنترل نیمه خودکار و خودکار مبتنی بر اصل انعطاف پذیری و توسعه را داراست و متناسب با نیازهای مراقبت مرزی در خشکی، دریا و کنترل ترافیک جاده ای نیروی انتظامی، به خوبی از عهده عملیات های مختلف در محیط ها و شرایط مختلف بر خواهد آمد.وی در توضیح بیشتر این دستاورد دفاعی تصریح کرد: این پهپاد قادر است انواع متنوعی از محموله های مراقبت، شناسایی را حمل کند و همچنین استفاده از این پهپاد امکان دیده بانی هوائی طولانی مدت با دقت بالا را فراهم کرده است.امیر حاتمی همچنین ارسال اطلاعات به هنگام در روز و شب به مراکز کنترل و فرماندهی و ایجاد اشراف گسترده اطلاعاتی  بر محیط عملیاتی را از دیگر ویژگی های این پهپاد عنوان کرد.وزیر دفاع افزود: برخاست و فرود خودکار با استفاده از زیرسامانه های هوشمند الکترواویو نیکی در طراحی و ساخت این پرنده مد نظر قرار گرفته است.وزیر دفاع در ادامه سخنان خود با اشاره به توانمندی شرکت پنها در عملیات نگه داشتن ناوگان بالگردی کشور به خصوص ناوگان هوایی ناجا افزود: این بالگرد ها با کاربری های مختلف از قبیل، امداد و نجات، ترابری، شناسایی، تدارکات از راه هوا به ماموریت های نیروی انتظامی کمک می کنند.امیر سرتیپ حاتمی گفت: نصب دوربین های بسیار پیشرفته و دقیق روی این بالگردها به منظور قابلیت تجسس و تعقیب در شب از دیگر مشخصات و توانمندی های اضافه شده به بالگردهای هوا ناجا محسوب می شود.وزیر دفاع و فرمانده نیروی انتظامی در حاشیه این مراسم از خودروهای عملیاتی تاکتیکی ناجا و تجهیزات جدید انتظامی شهری و صحرایی از قبیل سلاح انفرادی مصاف و انواعی از تجهیزات ضد گلوله که در سازمان صنایع دفاع و شبکه همکاران دفاعی طراحی و ساخته شده همچنین تجهیزات ارتباطی پیشرفه پلیسی که در صنایع الکترونیک وزارت دفاع برای نیروی انتظامی آماده شده است، دیدن کرد.اجتمام*1834            "}