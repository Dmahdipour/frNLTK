{"onTitr":"","titr":" سه هزار و 200 دانش آموز قزوینی در آزمون استعداد سنجی شرکت کردند","describe":" قزوین - ایرنا - معاون آموزش متوسطه اداره کل آموزش و پرورش قزوین گفت: سه هزار و 200 دانش آموز قزوینی با فراخوان صورت گرفته در رشته های مختلف استعداد سنجی شرکت کرده و برای برگزیدگان نیز از تیرماه کلاس های آمادگی المپیاد برگزار شده و تاکنون نیز ادامه دارد.", "text":"به گزارش ایرنا، توفیق محمدحسینی روز دوشنبه در نشست شورای معاونان آموزش و پرورش قزوین که با حضور فاطمه مهاجرانی، رییس مرکز ملی پرورش استعدادهای درخشان کشور برگزار شد، افزود: فراغت خانه های مدارس تیزهوشان قزوین همه روزه و بعدازظهرها از ساعت 15 تا 22 دایر بوده و برخی از همکاران، مشاوران و برنامه ریزان درسی برای پاسخگویی به سئوالات و رفع اشکال دانش آموزان حضور دارند.وی با بیان اینکه کتابخانه های این مدارس نیز به لحاظ دارا بودن کتاب های مرجع و کنکور تجهیز هستند، اضافه کرد: در کنکور سراسری سال جاری 49 دانش آموز از 2 مدرسه استعدادهای درخشان قزوین رتبه های زیر یک هزار را کسب کرده و 60 نفر در رشته های پزشکی، دندانپزشکی و داروسازی پذیرفته شدند.محمدحسینی، شرکت 457 دانش آموز برای کسب گواهینامه طرح فراگیر حفظ سوره های قرآن کریم در سال تحصیلی 97-96 و دریافت 461 گواهینامه در طرح گام به گام سال تحصیلی 96-95 را نیز از دیگر اقدامات در حوزه مدارس استعدادهای درخشان عنوان کرد.این مسئول در ادامه خواستار به روز شدن قوانین اداری و مالی مدارس استعدادهای درخشان، افزودن معاون پژوهشی به چارت اداری این مدارس، راهکارهایی برای تامین منابع مالی جشنواره جوان خوارزمی و راهکارهایی برای جذب قانونی فارغ التحصیلان شد.7388/8054            "}