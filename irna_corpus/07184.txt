{"onTitr":"","titr":" ناظم الشریعه: باید با تیم های بزرگ فوتسال بازی کنیم","describe":" تهران - ایرنا - سرمربی تیم ملی فوتسال با تاکید براینکه برای موفقیت باید مقابل تیم های بزرگ بازی کنیم، گفت: چهار مرحله اردوی تدارکاتی برای آماده سازی بازیکنان پیش از سفر به برزیل و انجام بازی دوستانه با این تیم در نظر گرفته شده است تا ملی پوشان برای دیدار رفت و برگشت آماده شوند.", "text":"به گزارش ایرنا، «محمد ناظم الشریعه» امروز شنبه افزود: مرحله اول اردوی تیم ملی با حضور جوان ها برای دیدارهای چهارجانبه در تبریز انجام شد که سبب شد این بازیکنان در مصاف مقابل تیم های اوکراین، بلاروس و ژاپن به خوبی ارزیابی شوند.وی گفت: در مرحله دوم اردو، به منظور آماده سازی تیم مقابل برزیل، فقط تمرین در دستورکاری بازیکنان است تا به هماهنگی برسند و در اردوی آخر نیز لژیونرها به تیم اضافه خواهند شد و پس از آن به برزیل سفرمی کنیم.سرمربی تیم ملی فوتسال افزود: برای موفقیت باید مستحکم مقابل تیم های بزرگ بازی کنیم تا علاوه بر اینکه جایگاه خود را در رده بندی جهان بهبود می بخشیم، سطح فنی و تجربه بازیکنان را هم افزایش دهیم. البته بازی دوستانه مقابل برزیل با برگزاری اردوهای تدارکاتی طولانی برابری می کند. زیرا تجربه بازی تیم برزیل بالا است و این تیم نیز فوتسال تیم ملی ایران را پیگیری می کند.ناظم الشریعه که با فدراسیون فوتبال گفت و گو می کرد، اظهار داشت: دیدار برگشت این دو تیم در فروردین ماه سال  98برگزار می شود.وی افزود: حضور برزیل در ایران از نظر فنی و تبلیغاتی بسیار مفید است و سبب می شود بزرگی و قدرت فوتسال ایران به نمایش گذاشته شود. زیرا برای رفتن روی سکوهای اول تا سوم جهان باید با تیم های اول و دوم جهان بازی کرد. سرمربی تیم ملی فوتسال خاطرنشان کرد: بهترین بازیکنان جوان در کنار با تجربه ها به برزیل اعزام می شوند تا بتوانیم علاوه بر کسب تجربه، جایگاه خود را در جهان تغییر دهیم.محمد شجری، مسلم اولاد قباد و علیرضا جوان از اصفهان، توحید لطفی و ابوالقاسم عروجی از آذربایجان شرقی، علی رحیمی از البرز، سید ابوالفضل حسینی، ابوالفضل شهبازی و امین مجیدی پور از تهران، سروش احمدنیا و مجید خزایی از خراسان رضوی، بهزاد عظیمی از خوزستان، سعید قلندری از قم، امین نصراله زاده و مهرداد قنبرزاده از هرمزگان، سینا پرکاس و مراد ناظری از مازندران بازیکنان دعوت شده به اردوی تیم ملی فوتسال هستند.به گفته ناظم الشریعه، قرار است آبان‌ ماه ۲ بازی به صورت رفت و برگشت در برزیل برگزار شود و فروردین هم تیم ملی برزیل دو بازی در ایران انجام دهد.ورزشی**9029**1584            "}