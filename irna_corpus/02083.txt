{"onTitr":" اختصاصی / کولیوند:    ","titr":" اورژانس هوایی ایران آماده مشارکت در خدمت رسانی اربعین است","describe":" بغداد - ایرنا - 'پیرحسین کولیوند' سرپرست اورژانس کشور از آمادگی اورژانس هوایی ایران برای خدمت رسانی به زائران اربعین حسینی در داخل خاک عراق خبر داد.", "text":"به گزارش ایرنا، کولیوند روز چهارشنبه پس از دیدار با 'ایرج مسجدی' سفیر جمهوری اسلامی ایران در بغداد به خبرنگار ایرنا گفت: ملت و دولت عراق با مهمانوازی بی نظیر انواع امکانات از جمله خدمات پزشکی و درمانی را برای زائران اربعین فراهم کرده اند و ما نیز افتخار داریم در کنار براداران عراقی سهمی در این امر داشته باشیم. وی گفت: با مذاکرات انجام شده، تاکنون 30 دستگاه آمبولانس و هفت دستگاه اتوبوس آمبولانس برای حمل ونقل مصدومین و یا بیماران در داخل عراق و میان مراکز درمانی این کشور و یا در صورت لزوم اعزام به ایران در نظر گرفته شده است.   کولیوند با اشاره به دیدارهای جداگانه خود با سفیر ایران و همچنین سرکنسول های ایران در شهرهای مقدس نجف و کربلا افزود: این اقدامات در قالب یک توافق با وزارت بهداشت عراق انجام می شود و طبق آخرین هماهنگی های انجام شده، همچنین مقرر شد تعدادی از متخصصان ایرانی اعم از پزشک و پرستار در بیمارستان های کربلا و نجف حضور یابند و در خدمات رسانی درمانی به زائران اربعین مشارکت کنند.  سرپرست اورژانس کشور گفت: توافقاتی برای ورود احتمالی اورژانس هوایی ایران به عراق انجام شده است و ما آمادگی داریم هر زمان که اعلام نیاز صورت گیرد تیم های واکنش سریع پزشکی را وارد عمل کنیم. کولیوند افزود: در خصوص کمک به تامین دارو و تجهیزات مورد نیاز از مرزها به کربلا و نجف،  مسیر نجف به کربلا و خود شهر کربلا نیز هماهنگی های لازم انجام شده و به تعداد کافی پزشک و پرستار در نظر گرفته شده است. وی یکی دیگر از مباحث مهم در زمینه مشارکت ایران در خدمت رسانی به زائران اربعین را بهداشت، بهداشت محیط و مبارزه با بیماری های واگیردار عنوان کرد و گفت: آموزش های ضروری برای همه زائران و نظر موکب ها و محل های طبخ و توزیع غذا و نذورات در نظر گرفته شده است و کنترل های لازم در این زمینه ها پیش از ورود زائران به مرز انجام می شود. زیارت اربعین حسینی هر ساله با مشارکت میلیون ها زائر عراقی از نقاط مختلف این کشور به شکل پیاده روی دهها تا چند صد کیلومتری به سمت کربلای معلا و نیز با حضور ارادتمندان خاندان عصمت و طهارات و عاشقان حسینی از کشورهای مختلف اسلامی و غیر اسلامی برگزار می شود. سال گذشته از حدود 14 میلیون زائر اربعین حسینی در عراق، دو میلیون و 350 هزار نفر زائر ایرانی در این مراسم میلیونی شرکت داشتند. بیشترین حجم ورود زائران ایرانی به عراق به ترتیب از گذرگاه های مهران، چذابه، شلمچه و فرودگاه نجف انجام می شود. همچنین اتباع خارجی مقیم ایران نیز تنها از طریق گذرگاه شلمچه می توانند بشکل زمینی برای مراسم اربعین وارد خاک عراق شوند. اربعین حسینی امسال براساس تقویم شمشی مصادف با هشتم آبان ماه 97 خواهد بود. خاورم*5*380**            "}