{"onTitr":" معاون استاندار گیلان:    ","titr":" سخنان خردمندانه رئیس جمهوری در کاهش قیمت ارز موثر بود","describe":" رشت - ایرنا - معاون سیاسی، امنیتی و اجتماعی استاندار گیلان با اشاره به سقوط ارزش دلار طی چند روز گذشته گفت: سخنان منطقی، خردمندانه و ادبیات دیپلماتیک رئیس جمهوری در سازمان ملل نقش موثری در کاهش قیمت ارز داشت.", "text":"به گزارش خبرنگار ایرنا، علی اصغر جمشید نژاد روز پنجشنبه در جشنواره  استانی شهید رجایی با بیان اینکه ثبات اقتصادی از اهداف مهم دولت است  و در این راستا اهتمام دارد، اظهار داشت: حضور رئیس جمهوری در سازمان ملل متحد و سخنان منطقی و خردمندانه و ادبیات دیپلماتیک ایشان که دارای واکنش در سازمان ملل و مورد تحسین بسیاری از کشورها قرار گرفت،  از دلایل عمده سقوط ارزش ارز بود.وی اضافه کرد: همچنین تصمیمی که در شورای امنیت برای حمایت از برجام اتخاذ شد و سیستم مالی که اتحادیه اروپا  براساس آن خرید یک میلیون بشکه را بصورت روزانه پیش بینی کرده، از دیگر  علت های کاهش قیمت دلار طی روزهای اخیر بوده که در آینده نزدیک در سایه تدابیری که دولت اتخاذ کرده ، این شرایط اقتصادی را به سامان تر خواهیم دید.جمشیدنژاد در بخش دیگری از سخنانش  شاخص های مورد ارزیابی برای سنجش برتر بودن دستگاه های اجرایی را دارای ضعف ها و کاستی هایی خواند و گفت: در ارزیابی دستگاه های اجرایی بایستی اعمال نظر مدیریت ارشد استان نیز مورد توجه قرار بگیرد.وی یکی دیگر از ضعف های این ارزیابی ها را عدم شرکت تمامی دستگاه های اجرایی در این ارزیابی ها عنوان و تصریح کرد: باید به جای 50 دستگاه اجرایی استان، 142 دستگاه در این جشنواره ارزیابی عملکرد شرکت می کردند.وی ثبت و ضبط عملکرد مدیریتی را در ارزیابی ها موثر دانست و گفت: گاهی دستگاه ها عملکرد بسیار خوبی در اتفاقات دارند اما  ثبت و ضبط  نمی شود و این کار آنها در شاخص ها خود را نشان نمی دهد و در عدم معرفی آن ها به عنوان دستگاه برتر تاثیر می گذارد.جمشید نژاد در ادامه  دولت الکترونیک را دارای ویژگی های بسیاری دانست و گفت: دولت الکترونیک از انجام بسیاری تخلفات جلوگیری  می کند.وی با بیان اینکه دستگاه ها باید به پاسخگویی شان به ارباب رجوع توجه کافی داشته باشند، تصریح کرد: ارائه پاسخ بایستی در زمان مشخص باشد و گاهی مشاهده می شود که یک متقاضی بیش از یکسال فقط در انتظار امضای مدیر است.به گفته جمشید نژاد ؛ با این عملکرد، سرمایه گذاری که قصد سرمایه گذاری داشته باشد، با نوسانات قیمت ارز در طول یکسال بسیار متضرر می شود.وی گفت: اگر ناکارآمدی در سیستم دولتی وجود دارد ، متاثر از نگاه و عملکرد ماست و بایستی مسئولانه تر نسبت به مسائلی که بر عهده ما گذاشته شده، عمل کنیم.مدیران برتر دستگاه های اجرایی استان که براساس شاخص ها مورد ارزیابی قرار گرفته بودند در پایان این مراسم معرفی و تجلیل شدند.50 دستگاه اجرایی گیلان در جشنواره شهید رجایی شرکت کرده بودند.این جشنواره با حضور رفیع زاده  رئیس امور مدیریت عملکرد و ارتقای فرهنگ سازمانی سازمان اداری استخدامی کشور برگزار شد.7296/2007            "}