{"onTitr":"","titr":" حدود 70 درصد از مرغداری های همدان نیازمند بهسازی است","describe":" همدان-ایرنا- معاون بهبود تولیدات دامی سازمان جهاد کشاورزی همدان گفت: حدود 70 درصد از مرغداری های مرغ تخم‌گذار این استان نیازمند بهسازی و نوسازی است.", "text":"محمد نظرپور روز سه‌ شنبه به مناسبت روز جهانی تخم ‌مرغ در جمع خبرنگاران افزود: در این راستا در سال جاری 45 میلیارد ریال  تسهیلات مکانیزاسیون عقد قرار داد شده است.وی با بیان اینکه در استان همدان 44 واحد پرورش مرغ تخم‌گذار با ظرفیت یک میلیون و 767 هزار و 360 قطعه وجود دارد گفت: همچنین یک واحد پرورش مرغ مادر 30 هزار قطعه ‌ای و پنج واحد پرورش پولت به ظرفیت 358 هزار قطعه ‌ای در استان فعال است.معاون بهبود تولیدات دامی سازمان جهادکشاورزی استان همدان با اشاره به وجود سه کارخانه تولید پودر تخم مرغ  در کشورعنوان کرد: در استان همدان یک واحد تولید پودر تخم‌مرغ با ظرفیت 90 تن در همدان فعال است و یک واحد به ظرفیت 540 تن در شهرستان تویسرکان  احداث شده است.نظرپور افزود: 85 درصد تخم ‌مرغ کشوردر 13 استان تولید می‌شود که توان تولید استان همدان سالانه 25 هزار تن تخم‌مرغ در واحدهای صنعتی و 60 هزار تن تخم‌ سایر ماکیان است.وی تولید تخم‌مرغ سال گذشته استان همدان را 17 هزار و 800 تن ذکر کرد و افزود: در 6 ماهه ابتدای سال جاری هشت هزار و 369 تن تخم‌مرغ در استان همدان تولید شده است.معاون بهبود تولیدات دامی سازمان جهاد کشاورزی استان همدان افزود: براساس برنامه ششم، تعهد تولید 17 هزار و 400 تن تخم ‌مرغ در سال 97 داریم.نظرپور با بیان اینکه مصرف روزانه تخم‌مرغ استان 50 تن است خاطرنشان کرد: 25 درصد از مصارف استان در بخش صنایع غذایی مصرف می‌شود.وی تعداد واحدهای مرغ گوشتی و مادر و تخم‌گذار استان را 580 واحد ذکر کرد و افزود: تاکنون 273 واحد از مرغداری استان معادل 50 درصد گازرسانی شده و مابقی در دست اقدام است. گفتنی است ، تخم مرغ یکی از کاملترین، ارزانترین و فراوان ترین غذاهای پروتئینی است که بعد از شیر جایگاه دوم را در تغذیه اقشار جامعه می تواند داشته باشد ولی به دلیل غیر علمی و باورهای اشتباه از مصرف مناسب این فرآورده مغذی خودداری می شود. سرانه مصرف سالانه تخم مرغ در ایران 198 عدد اعلام شده است.17 مهرماه به عنوان روز جهانی تخم مرغ نامگذاری شده است.7523/2087            "}