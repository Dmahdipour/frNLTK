به گزارش خبرنگار اعزامی ایرنا از جاکارتا ، طلایی ترین عضو کاروان ایران که با عنوان «خودباوری و امید» به جاکارتا اعزام شده اند در رشته شنا، ماده 100 متر کرال پشت کلاس S10 مدال دیگری کسب کرد تا تعداد مدال هایش را شش تایی کند.وی در کنار شناگرانی از کشورهای هند، قزاقستان و اندونزی به آب پرید و توانست با رکورد یک دقیقه و 9 ثانیه و 23 صدم ثانیه این مدال طلا را به گردن بیاویزد.براساس این گزارش محمد حسین کریمی شناگر نابینای کشورمان نیز امروز و در جریان ششمین روز از سومین دوره بازی های پاراآسیایی جاکارتا به مدال برنز ماده 50  کرال سینه دست یافت .این شناگر در رشته شنا ماده 50 متر کرال سینه کلاس  S 12  با رکورد 26 ثانیه و 24 صدم ثانیه به مدال برنز رسید. رکورد ملی در این رشته 27 ثانیه و 09 صدم ثانیه بود که کریمی به میزان 85 صدم ثانیه ارتقا داد.به گزارش ایرنا ، کاروان ایران تا این لحظه 130 مدال شامل 49 طلا ، 41 نقره و 40 برنز کسب کرده است که 9طلا ، 9 نقره و 8 برنز آن امروز (جمعه ) کسب شده است .کاروان ورزشی ایران با 209 ورزشکار زن و مرد در این رقابت ها شرکت کرده و درحال حاضر با این تعدا مدال در رده سوم جدول ایستاده است.**1828 **2052
      
      