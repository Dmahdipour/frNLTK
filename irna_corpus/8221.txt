{"onTitr":" نماینده مجلس    ","titr":" اعتبارات دولتی پاسخگوی طرح های نیمه تمام نیست","describe":" شهرکرد- ایرنا- نماینده مردم شهرستان بروجن در مجلس شورای اسلامی گفت: اعتبارات دولتی پاسخگوی نیاز تکمیل و بهره برداری از طرح های نیمه تمام نیست.", "text":"به گزارش ایرنا، خدیجه ربیعی فرادنبه شامگاه پنجشنبه در شورای اداری شهرستان بروجن تاکید کرد: چهارمحال و بختیاری جزو استان های کم برخوردار اما دارای مردمی با روحیه تلاش، همکاری و تعامل است.وی افزود: مسئولان استان برای تسریع و پیگیری برای جذب اعتبارات وزارتخانه ها و هزینه آن در مناطق کمتر توسعه یافته اقدام کنند.ربیعی فرادنبه تصریح کرد: احداث سد امام قیس که مطالعات اولیه آن در سال 1385 مطرح و تعریف شده از مهمترین خواسته های اهالی این روستاست.وی یادآور شد: براساس پیگیری های به عمل آمده مسئولان وزارت جهاد کشاورزی معتقدند پس از بررسی و به روزرسانی این پروژه می توان اجرای آن را به وزارت نیرو سپرد.به گزارش ایرنا، با احداث سد امام قیس آب مورد نیاز 2 هزار و 600 هکتار از زمین های کشاورزی 6 روستای شهرستان بروجن تامین می شود.فرماندار شهرستان بروجن نیز گفت: توجه به پروژه های نیمه فعال مانند تکمیل محور ارتباطی چهار خطه شهرکرد – بروجن، افتتاح جاده نقنه – همگین، اصلاح هندسی سه راهی گندمان – بلداجی و چغاخور، راه اندازی بیمارستان 239 تختخوابی بروجن و احداث تقاطع غیرهمسطح در دوراهی امام قیس در دستور کار قرار دارد.مسعود ملکی تاکید کرد: تکمیل بیمارستان 239 تختخوابی بروجن با 95 درصد پیشرفت فیزیکی، تکمیل ساختمان پزشکی قانونی با 50 درصد پیشرفت فیزیکی و بسیاری طرح ها و پروژه های نیمه تمام دیگر در شهرستان بروجن جزو اقدامات مهم مسئولان شهرستان بروجن است.وی تاکید کرد: امسال بعد از گذشته هفت سال از آغاز عملیات اجرایی احداث پروژه فرهنگسراهای گندمان و فرادنبه با 30 درصد پیشرفت فیزیکی چهار میلیارد و 500 میلیون ریال اعتبار برای تکمیل هر کدام از این طرح ها اختصاص یافت.فرماندار شهرستان بروجن اظهار داشت: مدیران کل دستگاه های اجرایی چهارمحال و بختیاری برای اجرای سریع تر مصوبات شورای اداری این شهرستان اهتمام جدی داشته باشند.7362/6021            "}