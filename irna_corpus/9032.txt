{"onTitr":" پاراآسیایی 2018؛    ","titr":" والیبال نشسته ایران خواهان سومین طلای بازی های آسیایی است","describe":" جاکارتا- ایرنا- کاپیتان تیم طلایی والیبال نشسته ایران در بازی های پاراآسیایی 2018 اندونزی گفت: به دنبال کسب سومین نشان زرین این بار در جاکارتا هستیم که این کار با توجه به تلاش سایر کشورهای شرکت کننده آسان نیست.", "text":"به گزارش خبرنگار اعزامی ایرنا، «داوود علی پوریان» روز پنجشنبه اظهار داشت: تیم والیبال نشسته معلول ایران با آمادگی کامل راهی بازی ها شده اما سطح انتظارات از تیم بالاست.وی ادامه داد: بلند قامتان نشسته ایران تنها به قهرمانی فکر می کنند و برای محقق شدن این هدف با قدرت تمام وارد زمین رقابت می شوند تا بهترین نتیجه را کسب کنند.کاپیتان تیم والیبال نشسته ایران، این را هم گفت که نباید حریفان را دست کم بگیریم زیرا قدرتمند شدند.مرتضی مهرزاد بازیکن برجسته تیم ملی والیبال نشسته کشورمان نیز اظهار داشت: بازی ها در سطح بسیار بالایی برگزار می شود و تیم هایی هستند که دوست دارند برای مقام قهرمانی با ما رقابت کنند.ملی پوش والیبال نشسته کشورمان گفت: با این وجود رقیب خیلی جدی برای قهرمانی نداریم و شاید اصلی ترین رقیب مان خودمان باشیم و اگر اتفاق خاصی روی ندهد، مدال طلای این رشته به ایران تعلق می گیرد.تیم والیبال نشسته ایران در بازی های 2010 گوانگژو چین و 2014 اینچئون کره جنوبی با کسب نشان های طلا بر سکوی نخست قاره کهن ایستادند.داوود علیپوریان، صادق بیگدلی، مهدی بابادی، رمضان صالحی حاجیکلایی، مرتضی مهرزاد سلاکجانی، مجید لشکری صنمی، حسین گلستانی، میثم علیپور، حسین فرزانه، محمد نعمتی، عیسی زیراهی و محمدرضا سبحانی نیا نفرات حاضر در این دوره از بازی ها هستند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شد.ورزشی**9250**2052*2025            "}