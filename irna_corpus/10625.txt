{"onTitr":" رییس کمیسیون انرژی مجلس خبر داد:    ","titr":" فاز سوم پالایشگاه ستاره خلیج فارس آذرماه افتتاح می شود","describe":" تهران- ایرنا- رییس کمیسیون انرژی مجلس شورای اسلامی گفت: فاز سوم پالایشگاه ستاره خلیج فارس در آذرماه به بهره برداری می رسد.", "text":"به گزارش ایرنا، فریدون حسنوند در تشریح نشست امروز سه شنبه کمیسیون انرژی مجلس شورای اسلامی افزود: نشست امروز کمیسیون با حضور وزیر نفت برای بررسی سوال سه نماینده برگزار شد که بحث برداشت از میادین مشترک، پالایشگاه ستاره خلیج فارس و سیاست های گازی سوالات مطرح شده از زنگنه بود.**گزارش سیاست های حوزه گازی کشور به مقام معظم رهبری ارائه می شودرئیس کمیسیون انرژی مجلس شورای اسلامی با بیان اینکه در خصوص هر سه سوال کمیسیون انرژی و وزارت نفت پیگیری هایی را انجام داده اند، ادامه داد: در حوزه سیاست های گازی در هیات عالی نظارت بر منابع هیدروکربوری از چند ماه گذشته سیاست های حوزه گازی کشور تبیین و تعیین شد و مقرر شده که گزارش آن به مقام معظم رهبری ارائه شود و پس از تائید نهایی به عنوان ابلاغیه به آن عمل شود.حسنوند با بیان اینکه موضوع پالایشگاه ستاره خلیج فارس موضوع مدیریتی است، اضافه کرد: به دلیل عدم اقناع نماینده سوال کننده، سوال به صحن علنی ارسال می شود.**فازهای پارس جنوبی سالانه 12 میلیارد دلار ارزش افزوده برای کشور خلق می کندنماینده مردم اندیمشک در مجلس شورای اسلامی با تاکید بر اینکه آذرماه فاز سوم پالایشگاه ستاره خلیج فارس به بهره برداری می رسد، اظهار داشت: فازهای دیگر این پالایشگاه با هماهنگی وزارت نفت، دولت و پیمانکار پس از این تاریخ شروع بکار می کنند.حسنوند با اشاره به سفر اعضای کمیسیون انرژی به پالایشگاه ستاره خلیج فارس، عسلویه و فازهای باقیمانده پارس جنوبی، افزود: موانعی برای بهره برداری از میادین مشترک وجود داشت که دستگاه نظارتی ایراد قانونی در این حوزه گرفته بود که با هماهنگی وزارت نفت، کمیسیون انرژی و سران سه قوه این مشکل برطرف شد.به گزارش خانه ملت، رئیس کمیسیون انرژی مجلس شورای اسلامی تصریح کرد: مقرر شد این فازها به بهره برداری برسد تا سالانه 12 میلیارد دلار ارزش افزوده برای کشور خلق کند.سیام*3061*1535            "}