{"onTitr":"","titr":" برترینهای مسابقات شطرنج خراسان رضوی مشخص شدند","describe":" گناباد- ایرنا- مسابقات چندجانبه شطرنج خراسان رضوی در بجستان با معرفی نفرات برتر پایان یافت.", "text":"این رقابتهای یک روزه با حضور 50 ورزشکار از مشهد، کاشمر، تربت حیدریه و بجستان در هفت دور و به روش سوئیسی برگزار شد.  بر این اساس در رده سنی بالاتر از 18 سال مجید صالحی از کاشمر نفر نخست شد و حسین سروری و مسعود حاتمی به ترتیب از گناباد و کاشمر دوم و سوم شدند.در رده سنی زیر 18 سال نیز امیرحسین عطاریان، حسین عابدی و سهیل سلطانی هر سه از کاشمر به ترتیب نخست تا سوم شدند. در رده سنی پایین تر از 15 سال هم پوریا عابدی و احمد رجایی از تربت حیدریه و ابوالفضل آقایی از کاشمر و در رده سنی زیر10 سال سهیل عباسپور و سپهر عباسپور از تربت حیدریه و احسان رضایی از کاشمر رتبه های نخست تا سوم را کسب کردند.بجستان در فاصله 289 کیلومتری جنوب غرب مشهد قرار دارد. 600 شطرنج باز بین المللی در خراسان رضوی فعالیت می کنند.2095/1858            "}