{"onTitr":" با مشارکت تعاون روستایی ؛    ","titr":" سه هزار و500  تن خرمای خوزستان به صورت توافقی خریداری شد","describe":" اهواز - ایرنا - مدیرکل تعاون روستایی خوزستان گفت: سه هزار و 500 خرما به صورت توافقی و حمایتی از نخل داران آبادان ، خرمشهر ، شادگان ، کارون و اهواز خریداری شد.", "text":"مهدی صیاحی روز دوشنبه در گفت و گو با خبرنگار ایرنا افزود: طرح خرید توافقی و حمایتی خرما که از شهریور شروع شده تا پایان مهرماه سال جاری ادامه می یابد.وی با بیان اینکه طرح خرید توافقی و حمایتی خرما به منظور پوشش بخشی از خسارات نخلداران خوزستان به دلیل خشکسالی و شوری آب توسط تعاون روستایی و با ابلاغ وزارت جهاد کشاورزی صورت می گیرد ابراز امیدواری کرد بهای خرمای خریداری شده تا ماه آینده پرداخت شود. مدیرکل تعاون روستایی خوزستان نرخ خرید توافقی از نخلداران خوزستانی برای خرمای استعمران درجه یک هر کیلوگرم 32هزار ریال ، درجه دو 27هزار و 500 ریال و درجه سه را  24 هزار ریال  اعلام کرد و گفت:ورود تعاون روستایی برای خرید توافقی و حمایتی خرما پس از 15سال ، از ضرر و زیان بیشتر نخلداران که امسال با شوری و کمبود شدید آب رو به رو بودند جلوگیری کرده است.برداشت خرما از نخلستان های جنوبی خوزستان از نیمه دوم شهریور ماه شروع و تا نیمه دوم آبان ماه ادامه می یابد.پارسال حدود 160هزار تن خارک ، رطب و انواع خرما از سطح نخیلات بارور استان تولید و روانه بازار شد ولی پیش بینی شده امسال کمیت و کیفیت خرما و رطب به دلیل شرایط خاص آب و هوایی و شوری آب ، به نحو قابل ملاحظه ای کاهش یابد.استان خوزستان حدود چهار میلیون نخل بارور و غیربارور دارد که بیشتر آن در مناطق ساحلی اروندرود ، بهمنشیر وشهرهای کارون ، شادگان ، هندیجان و بهبهان ، اهواز و دشت آزادگان متمرکز هستند.استان خوزستان 1.2میلیون هکتار زمین های کشاورزی و باغی با سطح تولید سالانه 15.8میلیون تن با بیش از 120نوع محصول تولیدی ، رتبه نخست تولیدات کشاورزی را به لحاظ کمیت و تنوع در کشور دارد.ارزش سالانه تولیدات محصولات کشاورزی و باغی در استان خوزستان 70تا 80هزار میلیارد ریال برآورد شده است.نیشکر ، گندم ، برنج ، خرما ، انواع صیفی جات ، حبوبات ، دانه های روغنی ، میوه های سردسیری ، مرکبات و ذرت دانه ای و علوفه ای از مهمترین محصولات تولیدی خوزستان به شمار می رود.بر اساس اعلام جهاد کشاورزی خوزستان ، با اجرای طرح 550هزار هکتاری مقام معظم رهبری تا سال 1400 و دستیابی به تولید 25میلیون تن محصولات کشاورزی و زراعی ، خوزستان قادر خواهد غذای مورد نیاز 30میلیون نفر را تامین کند.با وجود تولید بالای محصولات کشاورزی و باغی در خوزستان ، این استان با فقدان سرمایه گذاری در صنایع فراوری ، تبدیلی  وبسته بندی مناسب رو به رو است. بخش مهمی از خرمای تولیدی خوزستان برای فراوری و بسته بندی به استان های همجوار به خصوص اصفهان و یزد ارسال می شود.6065/6002            "}