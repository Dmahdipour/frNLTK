{"onTitr":"","titr":" یک بهله عقاب در کاشان رهاسازی شد","describe":" کاشان- ایرنا- رئیس اداره حفاظت محیط زیست کاشان گفت: یک بهله عقاب که از سوی شهروندی دوستدار طبیعت زنده گیری شده بود، پس از تیمار به طبیعت بازگردانده شد.", "text":"گزارش ایرنا از روابط عمومی حفاظت محیط زیست کاشان حاکی است، حسین خادمی روز سه شنبه بیان کرد: این عقاب برای درمان به محیط بانان تحویل شده بود که پس از تیمار و اطمینان از پرواز نسبی آن در زیستگاهش رهاسازی شد.وی افزود: عقاب از پرندگان شکاری با بال های بزرگ، منقار بزرگ و چنگال های قوی جزء گونه های حفاظت شده ای است که نقش مهمی در حفظ و پایداری زیست سازگان و هرم غذایی دارند.رئیس اداره حفاظت محیط زیست کاشان، همچنین به معدوم سازی 2 عدد تله زنده گیری اشاره کرد که از شکارچیان متخلف توقیف شده بود.به گفته وی، 25 نفر شکارچی غیرمجاز به همراه 11 قبضه اسلحه مجاز، 2 قبضه اسلحه غیرمجاز و تعدادی ادوات شکار و صید 6 ماهه نخست سال جاری در شهرستان کاشان دستگیر شدند.کاشان با مساحت هفت هزار و 800 کیلومترمربع دارای یک منطقه حفاظت شده (قمصر و برزک) به وسعت 60 هزار هکتار است که میزبان 20 گونه پستاندار، 15 گونه خزنده، 50 گونه پرنده و یک گونه دوزیست می باشد.این شهرستان در فاصله نزدیک به 200 کیلومتری شمال اصفهان واقع است.6136/8123            "}