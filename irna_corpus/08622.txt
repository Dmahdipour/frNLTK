{"onTitr":" درپی سنگ پرانی افراد ناشناس    ","titr":" راننده اتوبوس مسافربری مسیر اصفهان ، بوشهر درگذشت","describe":" اصفهان- ایرنا-  راننده اتوبوس مسافربری که هفته پیش بر اثر سنگ پرانی فرد یا افراد ناشناس در جاده اصفهان به  بوشهر مصدوم شده بود ، روز پنجشنبه در بیمارستان درگذشت.", "text":"به گزارش ایرنا، هفته گذشته افرادی ناشناس  به اتوبوسی که از اصفهان به سمت بوشهر در حال حرکت بود در محل پشتکوه سمیرم سنگ پرتاب کردند.این سنگ پس از اصابت و شکستن شیشه جلوی اتوبوس به چشم راست راننده اصابت کرد و راننده هوشیاری خود را از دست داد.در پی این حادثه یکی از مسافران هدایت اتوبوس را برعهده گرفت و با متوقف کردن آن  جان 23 مسافر را  نجات داد. راننده مصدوم  این اتوبوس پس از چند روز بیهوشی ، امروز درگذشت.مدیرکل راهداری و حمل و نقل جاده‌ای استان اصفهان در پیامی درگذشت این راننده جوان اصفهانی که در اثر اقدامی غیرانسانی توسط افراد ناشناس زخمی شده بود را تسلیت گفت.در بخشی از پیام مهدی خضری آمده است: خدمت رسانی صادقانه به جامعه، مرهون همت بلند و تلاش‌های صادقانه مردان بی ادعایی همچون مرحوم مسعود شمس است که با تمام توان و تلاش بی وقفه، زمینه آسایش همنوعان خویش را فراهم کردند.وی افزود : دشمنان ایران باید بدانند که قتل انسان‌های بیگناه و اقدامات غیرانسانی آنان، عزم و اراده پولادین مردم ایران را برای خشکاندن ریشه‌های آنان مصمم تر و با انگیزه تر خواهد نمود.مسببان این حادثه هنوز شناسایی نشده اند.7150 / 6022            "}