{"onTitr":"","titr":" عراق برای میزبانی از پنج میلیون زائر اربعین آماده می شود","describe":" ایلام - ایرنا - معاون عمرانی و پشتیبانی استاندار واسط عراق گفت: مردم و مسئولان این کشور آماده میزبانی از پنج میلیون زائر اباعبدالله الحسین (ع) در ایام اربعین هستند.", "text":"به گزارش ایرنا از روابط عمومی فرمانداری مهران، نبیل شمه روز یکشنبه در نشست با معاون استاندار ایلام در پایانه مرزی مهران گفت: خواسته دشمنان جلوگیری از زیارت عتبات است و روابط بین دو کشور را به تنش بکشاند اما با هوشیاری مردم و اتحاد عظیم اربعین دشمنان ناکام خواهند شد.وی تاکید کرد: حکومت عراق منتظر ورود زائران اربعین ایرانی هستند و آمادگی استقبال از بیش از پنج میلیون زائر داریم.معاون استاندار عراق یادآور شد: استان واسط از ایجاد بازارچه چنگوله استقبال می کند اما به علت هزینه ای که دارد نیاز است که  مسئولان جمهوری اسلامی ایران در این خصوص به ما کنند.** بازارچه چنگوله برای سهولت تجارت در ایام اربعین استفاده شودمعاون هماهنگی امور اقتصادی استاندار نیز در این نشست گفت: بازارچه چنگوله برای سهولت تجارت در ایام اربعین استفاده شود.ایوب درویشی اظهار داشت: زیرساخت ها مورد نیاز از ماه ها قبل آماده شده و چهاربانده کردن مسیر مهران به ایلام در مراحل پایانی است.وی افزود: در کنار راهپیمایی عظیم اربعین در حال آماده سازی بازارچه چنگوله به عنوان گذرگاه جایگزین برای بحث تجاری هستیم.معاون استاندار ایلام تصریح کرد: هفت کیلومتر از جاده بازارچه چنگوله اماده شده و ظرف دو هفته آینده اسفالت می شود، محل بازارچه چنگوله نیز تسطیح شده و آماده ایم که آب و برق آنجا را تامین کنیم.درویشی اضافه کرد: گمرک عراق با گمرک ایران و مرزبان عراق با مرز ایران محل عبور و خروج کامیونها را در بازارچه چنگوله جانمایی کنند.وی در خصوص تسهیلات برای تردد زائران نیز گفت: طرف عراقی سرعت اینترنت را زیاد کنند ، تعداد چشمه سرویس های بهداشتی افزوده شود و نیز گیت های عراق بیشتر از سال گذشته شود.6119            "}