{"onTitr":"","titr":" مسلمانان اویغور در استرالیا خواستار تحریم چین شدند","describe":" کوالالامپور - ایرنا - جامعه مسلمانان اویغور مقیم استرالیا از دولت  این کشور خواستند که چین را به دلیل سرکوب مسلمانان اویغور در ایالت خودمختار سین کیانگ تحت تحریم و مجازات قرار دهد.", "text":"به گزارش روز یکشنبه ایرنا از رسانه های استرالیایی، مسلمانان اویغوری مقیم استرالیا اعلام کردند سیاست های ضد انسانی که ترامپ علیه مهاجران خارجی اعمال کرد به شکل دیگری در چین علیه اقلیت اویغورها اعمال می شود.شبکه تلویزیونی ای بی سی استرالیا در این زمینه به نقل از سازمان ملل گزارش داد: حدود یک میلیون نفر از مسلمانان اویغور در چین برخلاف میل خود در اردوگاههای بازداشتگاهی ایالت سین کیانگ به سر می برند.دولت چین کودکان خانواده های مسلمانان اویغور را در مراکز ویژه نگهداری می کند تا آنها زبان ، فرهنگ و حتی وفاداری به آداب و رسوم خود را از اذهان پاک کنند.مهاجران اویغور ساکن استرالیا می گویند چین اقدامات گسترده ای  را به منظور ریشه کن کردن فرهنگ اویغورها و کاهش نسل آنها اجرا می کند.طبق گزارش وزارت مهاجرت استرالیا حدود 4 هزار مهاجر اویغوری در این کشور زندگی می کنند و بسیاری از آنها با اعلام اینکه تمام تماس های آنها با اعضای اقوام و خانواده هایشان در چین قطع شده نسبت به سرنوشت انها ابراز نگرانی کرده اند.دکتر 'مامتیمین آلا 'رئیس جامعه مسلمانان اویغور در استرالیا به شبکه های خبری این کشور گفت کانبرا باید نقش بیشتری علیه سیاست های ضد اویغوری پکن اتخاذ کند و این جامعه خواستار تحریم دولت چین است.وی افزود: کانبرا باید همچنین اقدامات تنبیهی علیه مقامات ارشد چین که سیاست های نقض حقوق بشر را علیه اقلیت نژادی اویغور اعمال می کنند، درنظر بگیرد.وزارت امورخارجه استرالیا نیز با صدور بیانیه ای نسبت به وضعیت مسلمانان اویغور در منطقه خودمختار سین کیانگ چین ابراز نگرانی کرده است.چین و استرالیا در یکسال اخیر در زمینه های مختلف منطقه ای و حقوق بشری تنش های متعددی را در روابط دوجانبه شاهد بوده اند.اساق ** 1599 **1663**            "}