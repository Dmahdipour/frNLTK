{"onTitr":"","titr":" افزون بر600 هزار خدمات سجلی در سیستان و بلوچستان ارائه شد","describe":" زاهدان - ایرنا - مدیر کل ثبت احوال سیستان و بلوچستان گفت: افزون بر 600 هزار خدمات سجلی در 6 ماهه نخست امسال به مراجعان ثبت احوال در این استان ارائه شده است.", "text":"رضا راحت دهمرده روز سه شنبه در گفت و گو با خبرنگار ایرنا با بیان اینکه شناسنامه و کارت شناسایی ملی و سایر مدارک ثبت احوال از اسناد رسمی محسوب می شوند، اظهار داشت: این نهاد هم اینک در 55نقطه سیستان و بلوچستان در حال خدمات رسانی به مراجعان است.وی افزود: با توجه به گستردگی و پراکندگی سیستان و بلوچستان این نهاد سعی کرده تا سطح دسترسی مراجعان را به ادارات ثبت احوال آسان تر و در سریعترین زمان ممکن وقایع حیاتی را به ثبت برساند که ثبت 98,2 درصدی ولادت و 93.8درصدی وفات در مهلت قانونی حاصل این اقدامات است.مدیر کل ثبت احوال سیستان و بلوچستان با اشاره به نمایندگی ثبت احوال در بیمارستان های سطح استان گفت: 70 درصد از ولادت های ثبت شده در سطح این استان در 9 نمایندگی ثبت احوال مستقر در بیمارستانها در کمترین زمان به ثبت می رسد.وی افزود: با برنامه ریزی ها و هماهنگی های صورت گرفته نمایندگی ثبت احوال در محل بهشت محمد رسول الله (ص) زاهدان نیز راه اندازی شد که این امر در ثبت به موقع وقایع وفات کمک شایانی می کند.دهمرده ابراز امیدواری کرد؛ با تدبیر مسئولان و محصور شدن آرامستان ها در سایر شهرستانها و بخش های سیستان و بلوچستان و استقرار نیرو مشکل ثبت فوت در سایر نقاط این استان مرتفع شود.وی آخرین آمار جمعیت سیستان و بلوچستان را 2 میلیون و 839 هزار و 129 نفر ذکر کرد و گفت: 48 و نیم درصد جمعیت این استان در مناطق شهری و بقیه در مناطق روستایی زندگی می کنند.7316**3213            "}