{"onTitr":" بازیهای پاراآسیایی 2018؛    ","titr":" گردن آویز برنز جودو نابینایان به جعفری رسید","describe":" جاکارتا - ایرنا - «امید جعفری» نماینده وزن منهای 81 کیلوگرم ایران با غلبه بر حریف هندی در دیدار رده بندی مسابقات جودو نابینایان بازی های پاراآسیایی به مدال برنز رسید.", "text":"به گزارش خبرنگار اعزامی ایرنا، امروز (سه شنبه) امید جعفری که در دور نخست مسابقات با قرعه استراحت مواجه شده بود، در دور دوم نماینده فلیپین را از پیش رو برداشت و گام به مرحله نیمه نهایی گذاشت.در این مرحله جعفری برابر میرزایف از ازبکستان شکست خورد و از راهیابی به فینال بازماند. جعفری در دیدار رده بندی در کمتر از یک دقیقه با امتیاز ایپون بر حریف هندی غلبه کرد.در این وزن میرزایف نماینده ازبک با غلبه بر حریف کره ای به مدال طلا رسید. صبح امروز در دیدارهای وزن 73 کیلوگرم علی عباس نژاد با یک پیروزی و 2 شکست از دور مسابقات حذف شد.تیم ملی جودو نابینایان و کم بینایان ایران موفق به کسب سه مدال برنز در چهار وزن شده است.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118**2024            "}