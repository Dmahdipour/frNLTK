{"onTitr":"","titr":" پسماند و بهزیستی بوشهر تفاهم نامه همکاری امضا کردند","describe":" بوشهر- ایرنا- سازمان مدیریت پسماند شهرداری و بهزیستی بوشهر روز سه شنبه در آیینی با هدف اجرای طرح حامیان کوچک شهر سالم تفاهم نامه همکاری امضا کردند.", "text":"به گزارش ایرنا، مدیرعامل سازمان مدیریت پسماند شهرداری بوشهر گفت: بر اساس این تفاهم نامه در قالب طرح حامیان کوچک شهر سالم طرح کاهش و تفکیک از مبدا پسماند در مهدهای کودک اجرایی می شود.حسن شجاعی افزود: از جمله اقدام های مرتبط با طرح یاد شده می توان به اهدای مخزن های ویژه بازیافت به مهدهای کودک سطح شهر، آموزش‌های مداوم کودکان در زمینه مدیریت پسماند به همراه بسته‌های آموزشی، برگزاری جشنواره‌ها و نمایشگاه بازیافت از کاردستی کودکان نام برد.وی در بخش دیگری از سخنان خود اظهار داشت: با توجه به پیش بینی‌های اداره کل هواشناسی استان بوشهر در باره وقوع بارش باران و بارندگی‌های بیش از میانگین هر سال در پاییز بوشهر، تمهیدات خاصی برای پیشگیری از آب گرفتگی معابر در شهر بوشهر انجام شده است.وی افزود: در این ارتباط برای کاهش آب گرفتگی و ایجاد مشکلات برای مردم، چندین تیم عملیاتی ایجاد و اقدام به لایروبی تمامی معابر، جدول‌ها و کانال‌ ها کردند.مدیرعامل سازمان مدیریت پسماند شهرداری بندر بوشهر گفت: هرچند این طرح بخوبی اجرا شده اما نیاز است که از تخلیه ضایعات در کانال آب‌های سطحی موجود در معابر بصورت جدی اجتناب شود تا در زمان بارندگی ها مشکل رخ ندهد.شجاعی بیان کرد: عملیات پاکسازی معابر در قالب سه بخش نظافت و پاکسازی، جمع‌آوری پسماندهای ساختمانی و شست و شوی مسیر به شکل روزانه در دستور کار مدیریت سازمان پسماند شهرداری بندر بوشهر قرار دارد که برای داشتن شهری زیبا نیاز است که همه مردم در کنار این سازمان قرار گیرند.7212/6043            "}