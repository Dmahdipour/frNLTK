{"onTitr":" استاندار کرمانشاه:    ","titr":" اعتبارات مدیریت بحران زلزله تخصیص پیدا می کند","describe":" کرمانشاه - ایرنا - استاندار کرمانشاه اعلام کرد که اعتبارات مربوط به مدیریت بحران زلزله غرب کرمانشاه به صورت کامل تخصیص پیدا خواهد کرد.", "text":"هوشنگ بازوند روز جمعه در گفت و گو با خبرنگار ایرنا، اظهارداشت: در جلسه ای که چند روز پیش به همراه مجمع نمایندگان استان با رئیس سازمان برنامه و بودجه داشتیم، بنا شد که اعتبارات ماده 12 مدیریت بحران زلزله به صورت کامل تخصیص پیدا کند.وی افزود: همچنین در این دیدار موضوع تخصیص اعتبارات سفر رئیس جمهوری به کرمانشاه نیز مورد بررسی قرار گرفت.استاندار کرمانشاه اظهار داشت: در این دیدار، موضوع تامین اعتبار لازم برای اجرای پروژه هایی همچون فاضلاب شهر کرمانشاه، قطار شهری، جاده سومار به گیلانغرب و سد بیستون مورد بررسی قرار گرفت.بازوند بررسی بودجه سال 98 کرمانشاه را نیز از دیگر مباحث مطرح شده در این دیدار عنوان کرد و افزود: قرار شد که برای تهیه بودجه مورد نیاز کرمانشاه در سال آینده کمیته ای با حضور استاندار، یکی از نمایندگان مجلس و دیگر مدیران مربوطه تا 10 روز آینده تشکیل شود.وی اعلام کرد: این کمیته پیشنهادهای خود برای بودجه 98 را ارائه خواهد داد تا تبدیل به یک مصوبه شود.وی در بخش دیگری از صحبت های خود در رابطه با مسدود شدن حساب برخی از چهره های معروف فعال در زمینه کمک رسانی به زلزله زدگان نیز گفت: این افراد اکنون در حال فعالیت در مناطق زلزله زده هستند، مسدود شدن حساب آنها توسط دستگاه قضایی انجام شده و ما در جریان علت آن نیستیم.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.7445/8066            "}