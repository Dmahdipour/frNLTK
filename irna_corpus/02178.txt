{"onTitr":" مولاوردی:    ","titr":" سامانه سمع برای شنیدن مطالبات مردم آغاز به کار می کند","describe":" تهران-ایرنا- دستیار ویژه رییس‌جمهوری در امور حقوق شهروندی گفت: سامانه سمع به عنوان ساز و کاری برای شنیدن صدای مردم و دریافت مطالبات آنان، به صورت آزمایشی در مرحله آغاز به کار است.", "text":"به گزارش خبرنگار سیاسی ایرنا، شهیندخت مولاوردی در حاشیه نشست هیات دولت در پاسخ به سوال خبرنگار ایرنا مورد سامانه مطالبات عمومی (سمع) گفت: این طرح کارشناسی شده و مرکز تحقیقات استراتژیک ریاست جمهوری هم بررسی های لازم و همه جانبه را در این زمینه انجام داده است. مخفف این سامانه «سمع» یعنی سازوکاری برای شنیدن صدای مردم و دریافت مطالبات آنان است.وی افزود: به نظر می رسد این سامانه در این شرایط می تواند در تغییر نگاه مردم درباره این موضوع که گوش شنوایی برای شنیدن مطالبات آن ها وجود ندارد، موثر باشد؛ البته این سامانه هنوز راه اندازی نشده و به صورت آزمایشی و پایلوت در مرحله آغاز به کار است و باید منتظر بود که  مرحله آزمایشی به چه نحوی عمل می کند که به صورت سراسری و ملی نهایی شود.چندی پیش حسام الدین آشنا، مشاور رییس جمهوری و رئیس مرکز بررسی های استراتژیک ریاست جمهوری در صفحه شخصی خود در توییتر، از راه اندازی این سامانه به صورت آزمایشی خبر داده بود.**سیام**1535            "}