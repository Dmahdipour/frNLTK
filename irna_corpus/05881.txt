{"onTitr":"","titr":" چهار طرح عمرانی انتظامی در زنجان افتتاح شد","describe":" زنجان - ایرنا - فرمانده انتظامی استان زنجان گفت: در سومین روز از هفته نیروی انتظامی، چهار طرح عمرانی انتظامی در این استان از طریق ویدئوکنفرانس، افتتاح و مورد بهره برداری قرار گرفت.", "text":"سردار علی آزادی روز یکشنبه در گفت و گو با خبرنگار ایرنا افزود: این طرح های عمرانی انتظامی، شامل ساختمان های ستاد فرماندهی انتظامی، کلانتری 11 و راهنمایی و رانندگی شهرستان زنجان و ساختمان پلیس راهور و نظام وظیفه شهرستان خرمدره، است.وی اظهار داشت: ستاد انتظامی با زیربنای یک هزار و 570 مترمربع در 2 طبقه و با 24 میلیارد ریال اعتبار، کلانتری 11 با زیربنای 770 مترمربع در سه طبقه و با 12 میلیارد ریال، راهور با زیربنا 695 مترمربع در سه طبقه و با 10 میلیارد ریال اعتبار و راهور و نظام وظیفه شهرستان خرمدره نیز با 515 مترمربع زیربنا و با 11 میلیارد ریال اعتبار، احداث شدند.آزادی، با بیان اینکه این طرح ها از محل اعتبارات عمرانی نیروی انتظامی و خیرین امنیت ساز استان زنجان احداث شدند، افزود: چهار طرح عمرانی نیز با مساحت سه هزار و 900 متر مربع با پیشرفت فیزیکی 65 تا 85 درصد در دست احداث است.وی تصریح کرد: این طرح ها شامل ساختمان اداری یگان ویژه شهر زنجان، مرکز آموزش علمی و کاربردی و مجتمع آموزشی در محل ستاد فرماندهی انتظامی استان زنجان، کلانتری 11 شهرستان ایجرود و کانون بازنشستگان ناجا شهرستان ابهر، است. 6084/6085            "}