{"onTitr":"","titr":" قیمت میوه در بازار مشهد کاهش یافت","describe":" مشهد- ایرنا- رئیس اتحادیه صنف میوه و تره بار مشهد گفت: از ابتدای هفته جاری تاکنون نرخ انواع میوه در بازار این کلانشهر تا 25 درصد کاهش یافته است.", "text":"حسین مصدق روز سه شنبه در گفت و گو با خبرنگار ایرنا افزود: در این چارچوب هندوانه و موز 10 درصد، انگور و هلو 25 درصد،  سیب 20 درصد، سبزی خوردن 10 درصد و همچنین سایر میوه ها بین 10 تا 25 درصد کاهش قیمت داشته اند.وی ادامه داد: تداوم پدیده خشکسالی، کمبود میوه و همچنین افزایش نرخ کرایه حمل و نقل بار امسال منجر به افزایش قیمت انواع میوه در بازار مشهد شده بود اما رکود در بازار قیمتها را شکست.رئیس اتحادیه صنف میوه و تره بار مشهد گفت: از سوی دیگر با شروع فصل پاییز میوه ای مانند نارنگی به وفور با قیمت مناسب در بازار توزیع شده که نرخ پایین آن بر قیمت سایر میوه ها تاثیر گذاشته و در مجموع نرخها را کاهش بیشتری می دهد. وی افزود: کاهش قیمت میوه در بازار همچنان ادامه دارد تا به سطحی متعادل برسد.هزار و 500 واحد میوه فروشی دارای جواز کسب در سطح کلانشهر سه و نیم میلیون نفری مشهد دایر است.7489/1858            "}