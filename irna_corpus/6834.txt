{"onTitr":" عضو سندیکای صنعت مخابرات ایران:    ","titr":" تداوم اختلال های فرکانسی روی مکانیابی هواپیماها اثر می گذارد","describe":" تهران- ایرنا- عضو سندیکای صنعت مخابرات ایران اختلال های اخیر فرکانسی یک ارائه کننده اینترنت را بر سیستم های مکانیابی هواپیماها موثر دانست و گفت: با وجود تلاش ها برای مدیریت وضع کنونی، امروز نیز اختلال ها با شدت زیادی ادامه داشت.", "text":"به گزارش خبرنگار اقتصادی ایرنا، «حسین ریاضی» ظهر شنبه در نشست خبری در نوزدهمین نمایشگاه صنایع مخابرات و اطلاع رسانی (تلکام2018) یادآوری کرد: اختلال ها از 2 هفته پیش آغاز شد و در یک بازه زمانی چهار روزه ادامه داشت و یک منطقه را درگیر می کرد و سپس در منطقه دیگر رخ می داد.ریاضی ادامه داد: اختلال ایجاد شده فقط مختص یک ارائه دهنده خدمات اینترنت نبوده، بلکه شرکت های دیگری را نیز درگیر کرده است.به گزارش خبرنگار ایرنا، کاربران مبین نت در روزهای گذشته از بروز اختلال در سیستم موقعیت یاب این شرکت شکایت داشتند.** اختلال های امروز در سعادت آباد و مرکز تهران این مقام صنفی اضافه کرد: اختلال در ارائه خدمات اینترنت امروز با شدت بیشتری در منطقه سعادت آباد تهران و همچنین مرکز شهر رخ داده است.وی ادامه داد: اختلال منطقه سعادت آباد با اقدام های صورت گرفته به سرعت مدیریت شد اما رسیدگی در منطقه مرکزی شهر همچنان ادامه دارد.عضو سندیکای صنعت مخابرات ایران از تلاش برای شناسایی منشا اختلال ها خبر داد اما گفت که دلیل تاخیر 2 هفته ای در پایان دادن به این وضع را «قطع و وصل مکرر فرکانس ها» عنوان کرد.ریاضی افزود: تلاش شده است اثرگذاری این اختلال ها کاهش یابد که تا اندازه زیادی موفق بوده ایم و اکنون اختلال فقط در تهران است.به گفته وی، شمار زیاد شکایت ها کار پاسخگویی را مشکل می کند.اقتصام*2078*1961*            "}