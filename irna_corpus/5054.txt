{"onTitr":"","titr":" سخنی با امام جمعه جدید ایلام","describe":" هفته نامه پیک ایلام روز دوشنبه در یادداشتی به قلم عبدالحمید کرمی با عنوان سخنی با امام جمعه جدید ایلام به نقش مهم این جایگاه در ابعاد مختلف در توسعه همه جانبه استان اشاره کرده است.", "text":"در این یاداشت آمده است: جایگاه نماز جمعه در اسلام دارای اهمیت ویژه و بسزایی است که نقش اساسی در آگاهی بخشی، ایجاد فضای معنوی و ترویج معارف دینی و تحلیل اوضاع اجتماعی، سیاسی جامعه است که نقش محوری در پیشبرد اهداف و برنامه‌های دینی و عبادی و در عین حال تحکیم روابط اجتماعی و حفظ وحدت و همدلی جامعه است که بعد از انقلاب اسلامی با احیای این سنت الهی ملجاء و پناه همه کسانی بوده است که به این انقلاب دل بسته‌اند و پایگاه اصلی انقلاب اسلامی و بسیج مردم بوده که نقش محوری در تبیین موضوعات و مشکلات داشته است.ایلام هم بعد از انقلاب اسلامی تاکنون دوران امامت سه امام جمعه را پشت سر گذاشته است که هر یک دستاوردها و ویژگی‌های خاص خویش را داشته است که دوران امامت جمعه جناب حجت‌الاسلام و المسلمین لطفی با بیش از 17 سال منشاء خدمات فراوانی بوده که باز از سرمایه‌های اصلی استان بوده و هستند و از محضر ایشان انتظار دارد که همچنان با حضور در استان بتوانند سایه مستمر خدمت خویش را از استان دریغ نفرمایند.امام جمعه جدید ایلام باید با مرور هر چه بیشتر به این جایگاه بیش از پیش در جهت همدلی همه نیروها و همه دلسوزان نظام با تمامی گرایش‌ها تلاش کنند صف‌های جمعه و جماعات را در استان تقویت نمایند، از ایجاد حواشی بپرهیزند، نسبت به قومیت‌ها نقش پدری و محوری داشته باشند، نقاط ضعف و قوت ائمه جمعه گذشته را مدنظر داشته، نقاط ضعف را مرتفع و بر نقاط قوت بیفزایند و در مسیر توسعه استان و جبران عقب ماندگی ‌ها، زبان مردم استان باشند و تلاش کنند که وظیفه اصلی که همانا حفظ جایگاه نماز جمعه و تقویت اخلاق و دینداری مردم است، سرلوحه‌ی برنامه خویش قرار دهند.منبع: هفته نامه پیک ایلام3032            "}