{"onTitr":" استاندار:    ","titr":" تسهیلات رفع موانع تولید اصفهان 26 هزار میلیارد ریال افزایش یافت","describe":" اصفهان - ایرنا - استاندار اصفهان گفت : سال گذشته 6 هزار میلیارد ریال تسهیلات برای رفع موانع تولید در استان در نظر گرفته شد که این میزان در سال جاری به 26 هزار میلیارد ریال افزایش یافت.", "text":"به گزارش ایرنا، محسن مهرعلیزاده شامگاه روز یکشنبه در حاشیه جلسه ستاد تسهیل و رفع موانع تولید استان در گفت و گو با ایرنا افزود : در جلسه کارگروه تسهیل رفع موانع تولید مصوب شد این مبلغ سال جاری برای کمک به بنگاه ها بر اساس ظرفیت بانکها تقسیم تا به منظور تامین نقدینگی واحدهای تولیدی در اختیار آن ها قرار گیرد.وی اضافه کرد: بر اساس مصوبات این جلسه حجم تسهیلات پرداختی بانک ها به نسبت توان بانک ها به همراه ضریب 30 درصد اضافه در بین بانک ها تقسیم شد.استاندار اصفهان زمان ابلاغ این اعتبار را حدود 2 هفته پیش اعلام و اضافه کرد : سال گذشته استان اصفهان رتبه اول را در تامین و توزیع این اعتبارات به خود اختصاص داد و تلاش می کنیم امسال جایگاه خوبی کسب کنیم.وی ادامه داد : بانک های استان در رفع موانع تولید و ارائه تسهیلات به واحدهای تولیدی همکاری خوبی دارند البته به طور معمول بانک ها در سطح ملی اختیارت استان ها را محدود گذاشته اند که باید برخی از این محدودیت ها رفع شود.به گفته وی از سال گذشته این اختیارات بهبود یافته و در استان کارگروه رفع موانع تولید تلاش می کند برخی محدودیت ها به صورت قانونی برطرف شود. مهرعلیزاده بیان کرد : همواره باید از تهران اختیارات بیشتر مطالبه شود تا بانک های استان با دست باز به رفع مشکلات تولید استان بپردازند البته بانک ها نسبت به قبل شجاعانه تر عمل می کنند.استاندار اصفهان با اشاره به مشکلات کاهش سرمایه در گردش گروه صنعتی 'انتخاب'، اضافه کرد: این شرکت به دلیل افزایش قیمت مواد اولیه با مشکل سرمایه در گردش مواجه بود و طی صحبت های مفصلی که در این جلسه با بانک ها صورت گرفت، مصوب شد برای تقویت تولید در استان و حفظ اشتغال کمک های در اختیار این واحد قرار گیرد و برخی مشکلات آن مرتفع شود.وی ادامه داد : البته مشکلات این شرکت پیش از این در کارگروه رفع موانع کشوری مطرح شده بود و استان در این مساله تاکید ویژه ای دارد تا هفته های آینده مشکلات این شرکت حل و فصل شود.به گفته وی همچنین مشکلات برخی بنگاههای دیگر در این جلسه مطرح و در خصوص تامین  وام، هزینه های آب و برق و تهاتر برخی از این مبالغ با طلبکاری های این شرکت ها، وزارت نیرو تصمیمات خوبی گرفته شد.سی و ششمین جلسه ستاد تسهیل و رفع موانع تولید استان اصفهان با حضور دستگاههای مرتبط  در استانداری اصفهان برگزار شد.هشت هزار واحد تولیدی در استان اصفهان فعالیت دارد.6026 /7134/            "}