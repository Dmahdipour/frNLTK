{"onTitr":" دروازه بان تیم ملی فوتبال:    ","titr":" رقابتی جدی برای حضور در ترکیب اصلی تیم ملی وجود دارد","describe":" تهران- ایرنا- دروازه بان تیم ملی فوتبال ایران گفت: تمام بازیکنان برای حضور در ترکیب اصلی تیم ملی رقابتی جدی دارند و قطعا من هم تمام تلاش خود را برای حضور در این ترکیب خواهم کرد.", "text":"به گزارش ایرنا، رشید مظاهری در نشست خبری 2 بازیکن تیم ملی اظهار داشت: اردوی بسیار خوبی در پیش رو داریم و بازی با بولیوی بسیار با کیفیت خواهد بود. وی ادامه داد: بولیوی با تیم های بزرگی همچون برزیل رقیب است و قطعا کار سختی مقابل این تیم در پیش رو خواهیم داشت. ما در این دیدار می توانیم نقاط ضعف و قوت خود را بهتر بشناسیم.دروازه بان تیم ملی فوتبال ایران در خصوص رقابت با سایر دروازه بان های دعوت شده به اردوی تیم ملی نیز گفت: نمی توانم در خصوص سایر گلرها اظهار نظر کنم و بهتر است مربیان تیم در مورد ما صحبت کنند. وی تصریح کرد: تمام هدف من آماده شدن برای جام ملت های آسیا و قرار گرفتن در درون دروازه تیم ملی است. در پُست من همیشه رقابتی جدی وجود دارد و باید تلاش کنم تا بتوانم در ترکیب اصلی قرار گیرم. مظاهری اظهار داشت: چند سال است که شبانه روز برای حضور در ترکیب اصلی تیم ملی تلاش کردم و تا روزی که به تیم ملی دعوت شوم این تلاش ادامه خواهد داشت. وی در پاسخ به این سوال که آیا قرار بود در ابتدای فصل از ذوب آهن به باشگاه دیگری منتقل شود، ادامه داد: قرار بود در پایان فصل به باشگاه دیگری منتقل شوم اما به خاطر مبلغ رضایت نامه خود این اتفاق رخ نداد.تیم ملی فوتبال بولیوی 24 مهرماه در دیداری دوستانه میهمان ملی پوشان ایران است. تمرین امروز تیم ملی فوتبال کشورمان پشت درهای بسته برگزار خواهد شد. ملی پوشان فوتبال ایران که از روز گذشته (جمعه) برای دیدار دوستانه با تیم بولیوی اردوی آمادگی خود را آغاز کرده اند، در نخستین دیدار تدارکاتی پس از جام جهانی 2018 در تاشکند به مصاف ازبکستان رفتند و با یک گل به پیروزی رسیدند. ورزشی **9118**9029**9129            "}