{"onTitr":" رئیس پلیس راهور:    ","titr":" خودروهای فاقد ترمز ضد قفل شماره گذاری نمی شوند","describe":" تهران- ایرنا- رئیس پلیس راهنمایی و رانندگی (راهور) گفت: خودروهای فاقد ترمز ضد قفل (ای بی اس) و کیسه هوا شماره گذاری نمی شوند.", "text":"به گزارش خبرنگار اجتماعی ایرنا، سردار تقی مهری روز دوشنبه در حاشیه همایش ملی طلایه داران فرهنگ ترافیک در جمع خبرنگاران اظهار داشت: خودروهای تولیدی باید با درنظرگرفتن ارتقای ایمنی حداقل به چهار یا 6 کیسه هوا مجهز شوند.وی خاطرنشان کرد: بالا بردن ضریب ایمنی خودروها موجب کاهش تلفات در تصادفات خواهد شد البته توجه به آموزش فرهنگ ترافیک از اهمیت و جایگاه خاصی برخوردار است.سردار مهری گفت: از ابتدای امسال تاکنون هفت هزار نفر جان خود را در تصادفات رانندگی از دست داده‌اند که عمده علل آن سرعت غیرمجاز، عدم توجه به جلو و خستگی و خواب آلودگی بوده است.وی با تاکید بر لزوم ارائه آموزش های لازم در راستای ارتقای فرهنگ ترافیک در جامعه خاطرنشان کرد: تمام دستگاه ها به خصوص وزارت آموزش و پرورش باید در ارائه آموزش های همگانی قوانین راهنمایی و رانندگی تلاش بیشتری داشته باشند.  سردار مهری اظهار داشت: در این ارتباط با توجه به وجود 10 میلیون دانش آموز همیار پلیس، برنامه های خاصی را در خصوص آموزش قوانین راهنمایی و رانندگی در دست اجرا داریم.رئیس پلیس راهور خاطرنشان کرد: همچنین حدود 100 هزار نفر از معلمان، فرهنگیان و اساتید دانشگاه در قالب فرهنگیار ترافیک و 15 هزار نفر راهور محله و دهیار همکاری خاصی با پلیس دارند.وی اظهار داشت: با توجه به تلاش های انجام شده گام های خوبی در کاهش تلفات تصادفات برداشته شده است اما کافی نیست.سردار مهری همچنین در خصوص استفاده اجباری خودروها از صندلی کودک گفت: لایحه ای در این مورد پس از تایید توسط هیات دولت برای تصویب به مجلس شورای اسلامی ارسال شده است و اکنون منتظر تصمیم نمایندگان مجلس هستیم.رئیس پلیس راهنمایی و رانندگی با بیان اینکه در صورت تصویب این پیشنهاد خودروسازان نیز باید در طراحی و تولید خودروها تغییراتی ایجاد کنند، افزود: پلیس بر اساس استانداردهای فنی و اصولی نسبت به شماره گذاری خودروها اقدام خواهد کرد و امیدوارم ارتقای استاندارد خودروها به زودی اجرایی شود.اجتمام*1933*1834            "}