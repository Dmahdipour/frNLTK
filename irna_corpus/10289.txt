{"onTitr":"","titr":" 6 هزار بارنامه حمل و نقل کالا در سمنان صادر شد","describe":" سمنان - ایرنا - مدیرکل حمل و نقل و پایانه های استان سمنان گفت: از اول مهرماه امسال تاکنون بیش از 6 هزار بارنامه حمل و نقل در این استان برای جا به جایی و ارسال کالا به دیگر نقاط کشور صادر شد.", "text":"احسان منصور کیایی روز چهارشنبه به خبرنگاران اظهار داشت: در روز گذشته بیش از یک هزار و 200 بارنامه حمل و نقل در استان صادر شد که 800 مورد برای رانندگان سایر نقاط کشور بوده است.وی خاطر نشان کرد: رانندگان استان همانند گذشته برنامه جا به جایی و ارسال کالا به نقاط مختلف کشور را در دستور کار دارند و هیچ دغدغه ای در این بخش وجود ندارد.منصور کیایی ادامه داد: اداره کل حمل و نقل و پایانه های استان مشکلات صنفی رانندگان در بخش های مختلف را رصد می کند و برای افزایش روز افزون رونق اقتصادی در بین این قشر از جامعه در تلاش است.مدیرکل حمل و نقل و پایانه های سمنان تصریح کرد: 143 هزار حلقه لاستیک برای استفاده ناوگان حمل و نقل باری و مسافربری کشور از گمرک ترخیص شد و در چند روز آینده با آغاز چرخه توزیع ، این لاستیک ها در اختیار رانندگان استان قرار می گیرد.به گزارش ایرنا به نقل از اداره کل حمل و نقل و پایانه ها استان سمنان، رانندگان حمل و نقل جاده ای می توانند هرگونه انتقاد ، نظر و شکایت خود را از طریق سامانه پیامکی 3000141 ، سامانه تلفن گویا و بخش پاسخگویی 141، وب سایت www.141.ir و صندوق پستی 3773- 14155 به سازمان راهداری و حمل‌ ونقل جاده‌ای انعکاس دهند.سال گذشته دست کم 2 میلیون مسافر و بیش از هشت میلیون تن کالا به وسیله ناوگان عمومی استان سمنان جا به جا شدند.7339/7408            "}