{"onTitr":"","titr":" قیمت هر کیلوگرم گوشت منجمد وارداتی 290 هزار ریال اعلام شد","describe":" کرج - ایرنا - جانشین رئیس سازمان جهاد کشاورزی استان البرز در امر تنظیم بازار گفت: قیمت مصوب هر کیلوگرم گوشت گوسفند منجمد وارداتی 290 هزار ریال می باشد و فقط در میادین میوه و تره بار استان عرضه می شود.", "text":"مسعود کریمی روز دوشنبه در گفت و گو با خبرنگار ایرنا افزود: مطلع شدیم که در بعضی از میادین گوشت منجمد وارداتی تا 400 هزار ریال نیز به فروش می رسد.وی اظهار داشت: این در حالی است که این نوع گوشت قرمز به این میادین به قیمت 27 هزار و 500  تومان به فروش می رسد و قیمت عرضه به مردم باید 29 هزار تومان باشد.وی اظهار داشت: هرگونه فروش بیشتر از قیمت تعیین شده تخلف محسوب و با متخلفان برابر مقررات برخورد خواهد شد.وی از تمام شهروندان خواست در صورت مشاهده هر گونه تخلف مراتب را به ادارات بازرسی صنعت،معدن و تجارت و سازمان جهاد کشاورزی اطلاع دهند.کریمی با بیان اینکه روزانه حدود 13 تن گوشت منجمد و سه تن گوشت گرم توزیع می شود، اضافه کرد: قیمت هر کیلوگرم شقه گوسفندی گرم 37 هزار و 500 تومان در میادین میوه و تره بار می باشد و در صورتی که خریداران خواستار خرید ران یا سردست باشند، قیمت مقداری بالاتر می رود.معاون برنامه ریزی و امور اقتصادی جهاد کشاورزی استان البرز اضافه کرد: توزیع گوشت مرغ دولتی به دلیل اینکه قیمت به حد تعادل رسیده توزیع نمی شود. در استان البرز در 6 ماهه اول سال جاری چهار هزار و 116 تن گوشت قرمز و 15 هزار و 609 تن گوشت سفید تولید شده است.6156/6993            "}