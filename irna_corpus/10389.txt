{"onTitr":"","titr":" معاون هماهنگی امور عمرانی استانداری کردستان منصوب شد","describe":" سنندج - ایرنا - وزیر کشور در حکمی شهرام ملکی را به سمت معاون هماهنگی امور عمرانی استانداری کردستان منصوب کرد.", "text":"به گزارش روز چهارشنبه پایگاه اطلاع‌رسانی استانداری کردستان؛ عبدالرضا رحمانی فضلی در حکم معاون هماهنگی امور عمرانی استانداری کردستان آورده است: بنا به پیشنهاد استاندار کردستان و تایید معاون عمران و توسعه امور شهری و روستایی وزارت کشور، جنابعالی به سمت معاون هماهنگی امور عمرانی استانداری کردستان منصوب می‌شوید.ایجاد هماهنگی در زمینه‌های فنی و عمرانی، نظارت بر تهیه و تصویب طرح‌های توسعه و عمران شهری و روستایی، تشخیص نیازمندی‌های عمرانی و تعیین اولویت‌ها، نظارت بر اجرای طرح‌های عمرانی دستگاه‌های استانی و نحوه عملکرد جذب اعتبارات، برقراری تعامل لازم با مدیران محترم دستگاه‌های و شوراهای اسلامی شهر و روستا در جهت پیشبرد پروژه‌های عمرانی و رشد و توسعه متوازن مناطق، نظارت و مراقبت بر نحوه ساخت‌ و سازها، توجه به الگوی شهرسازی و معماری اسلامی ایرانی و ارائه منظم گزارش عملکرد و پیشرفت برنامه‌ها به معاونت مزبور از اهم وظایفی است که انتظار دارد در چارچوب قوانین و مقررات جاری و اسناد فرادست و در راستای سیاست‌های دولت تدبیر و امید با بهره‌گیری از استعدادها و تجارب نیروهای لایق و متخصص بدان اهتمام نمایید.توفیق روزافزونتان را در جهت پیشبرد اهداف متعالی نظام مقدس جمهوری اسلامی ایران تحت منویات و فرامین رهبر معظم انقلاب اسلامی از درگاه پروردگار قادر خواستارم.به گزارش ایرنا، شهرام ملکی قبل از این انتصاب مدیرکل راه و شهرسازی استان کردستان بود که جایگزین امیر قادری در معاونت عمرانی استانداری کردستان شد.طبق سرشماری نفوس و مسکن سال 1395، جمعیت کردستان یک میلیون و 603 هزار و 11 نفر است که از این تعداد 70.8 درصد در مناطق شهری و 29.2 درصد هم در مناطق روستایی استان ساکن هستند.3034/9102            "}