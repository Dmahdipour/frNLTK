{"onTitr":"","titr":" جمهوری آذربایجان و ازبکستان سند همکاری نظامی امضا کردند","describe":" باکو -  ایرنا – وزیران دفاع جمهوری آذربایجان و ازبکستان در حاشیه اجلاس شورای وزرای دفاع کشورهای همسود سند برنامه همکاری نظامی در سال 2019 میلادی امضا کردند.", "text":"وزارت دفاع جمهوری آذربایجان، روز جمعه گزارش داد : این سند همکاری در جریان سفر « ذاکر حسن اف» وزیر دفاع جمهوری آذربایجان و دیدار وی با « عبدالسلام عزیز اف» در تاشکند امضا شد .بنا به این گزارش، وزیر دفاع ازبکستان در مراسم امضای این سند دوجانبه علاقمندی کشورش برای گسترش همکاری نظامی با جمهوری آذربایجان را اعلام کرد . وزیران دفاع جمهوری آذربایجان و ازبکستان ،در این دیدار در مورد شرایط فعلی همکاری های نظامی در حوزه های دفاعی و آموزش نظامی ، تقویت روابط متقابل در عرصه نظامی فنی بحث و تبادل نظر کردند . همچنین اعلام شد ، ازبکستان برنامه ریزی کرده است در رابطه با تبادل تجربه در حوزه آموزش نظامی برنامه های مشترک با جمهوری آذربایجان اجرا کند . بر اساس توافق حاصله کارشناسان نظامی ازبکستان به عنوان ناظر در تمرینات بین المللی به میزبانی جمهوری آذربایجان مشارکت خواهند داشت .اجلاس شورای وزیران دفاع کشورهای همسود امروز ( جمعه ) به ریاست «سرگئی شویگو ا» وزیر دفع روسیه در تاشکند پایتخت ازبکستان برگزار می شود . در این اجلاس وزیران دفاع کشورهای همسود شامل روسیه، بلاروس، جمهوری آذربایجان، قزاقستان، ارمنستان، قرقیزستان،تاجیکستان و ازبکستان چشم انداز همکاری های نظامی و امنیتی را بررسی خواهند کرد . شرایط فعلی منطقه آسیای مرکزی، راهکارهای مقابله باتروریسم بین المللی، برگزاری برنامه های مشترک در سال آینده میلادی در رابطه با هفتاد و پنجمین سالگرد پیروزی در جنگ جهانی دوم ،مبادله اطلاعات نظامی میان کشورهای همسود، توسعه سیستم  واحد وزارت خانه های دفاع کشورهای همسود در زمینه کنترل و ارزیابی شرایط تشعشعات و فعالیت های شیمیایی و بیولوژیکی از جمله موضوعات مورد مذاکره این اجلاس اعلام  شده است .خاورم ** 337** 1579            "}