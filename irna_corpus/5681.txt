{"onTitr":"","titr":" سامانه استعلام بر خط سرویس مدارس تهران راه اندازی شد","describe":" تهران- ایرنا- براساس اعلام سازمان تاکسیرانی تهران سامانه استعلام برخط سرویس مدارس برای نظارت بیشتر والدین راه‌اندازی شد.", "text":"به گزارش روز یکشنبه روابط عمومی سازمان مدیریت و نظارت بر تاکسیرانی شهر تهران، با راه اندازی این سامانه رصد مشخصات راننده و خودرو سرویس مدرسه، مشخصات پیمانکار سرویس مدرسه و مدرسه ارائه دهنده سرویس در سایت سازمان تاکسیرانی شهر تهران به نشانی http://taxi.tehran.ir  امکان پذیر شد.بر اساس این گزارش از این پس والدین دانش آموزان می توانند در صورت نیاز با مراجعه به این سایت، مشخصات خودرو مورد نظر را وارد کرده و پروفایل تشخیص صلاحیت راننده، خودرو و پیمانکار را رصد و در صورت عدم ثبت مجوز، خودرو و راننده مورد نظر را به سازمان تاکسیرانی گزارش کنند، تا به تخلفات احتمالی رسیدگی و با متخلفان برخورد شود.همچنین امکان نظارت اولیا از طریق این سامانه، بخشی از برنامه نظارت بر سرویس مدارس است و سازمان تاکسیرانی بصورت مشترک با پلیس راهور نیز به صورت میدانی بر عملکرد سرویس ها نظارت دارد.خودروهای سرویس مدرسه دارای برچسبی با کد QR است که والدین می‌توانند با استفاده از بارکدخوان گوشی تلفن همراه خود مشخصات راننده مجاز خودرو و تاییدیه فعالیت خودرو برای سرویس مدارس را مشاهده کنند.مدیرعامل سازمان مدیریت و نظارت بر تاکسیرانی شهر تهران پیش از این از ساماندهی 20 تا 25 هزار راننده سرویس مدرسه برای سال تحصیلی 97 خبر داده بود.تهرام/9343 / 1539            "}