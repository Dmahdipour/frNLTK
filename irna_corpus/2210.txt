{"onTitr":"","titr":" دبیر فدراسیون کشتی: وزارت ورزش پیگیر تهیه ارز است","describe":" تهران - ایرنا - دبیر فدراسیون کشتی گفت: وزارت ورزش و جوانان به دنبال دریافت ارز ثانویه برای فدراسیون است تا تیم های ملی کشتی آزاد و فرنگی با ترکیب کامل به مسابقات جهانی اعزام شوند.", "text":"«رضا لایق» روز چهارشنبه در گفت و گو با خبرنگار ایرنا افزود: تا این لحظه فدراسیون نتوانسته ارز تهیه کند اما با همکاری وزارت ورزش و جوانان تلاش داریم که ارز مورد نیاز را بگیریم.وی در پاسخ به این سوال که به نظر می رسد که با همکاری وزارت ورزش مشکلی برای تهیه ارز ثانویه نداشته باشید، اظهار داشت: مشکل زمانی حل می شود که ارز به دستمان برسد. البته نامه نگاری ها و پیگری های لازم انجام شده و وزارت ورزش نیز به شدت به دنبال حل این موضوع است.دبیر فدراسیون کشتی یادآور شد: در صورت تامین منابع ارزی، تیم های ملی کشتی آزاد و فرنگی با ترکیبی کامل و همراه با مربیان به مجارستان اعزام خواهند شد.بعد از نوسانات نرخ ارز طی ماههای گذشته، فدراسیون های ورزشی از جمله کشتی که با مشکلات مالی دست و پنجه نرم می کردند، برای تهیه ارز نیز با چالش مواجه شدند. این مشکلات تا آنجا پیش رفت که فدراسیون کشتی اعلام کرد در صورتی که نتواند ارز مورد نیاز را تهیه کند تیم های ناقص به مسابقات جهانی مجارستان اعزام خواهند شد.وزیر ورزش و جوانان نیز پیش از این اعلام کرده بود که ارز ثانویه برای اعزام تیم های ملی کشتی به رقابت‌های جهانی مجارستان به فدراسیون کشتی پرداخت می شود.رقابت های کشتی آزاد و فرنگی قهرمانی سال 2018 جهان روزهای 28 مهر تا 6 آبان در سالن اسپورت هال بوک شهر بوداپست مجارستان برگزار می شود.ورزشی**1067**2024            "}