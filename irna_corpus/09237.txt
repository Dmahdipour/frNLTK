{"onTitr":"","titr":" خسارت سیل در رضوانشهر بیش از 11 میلیارد تومان اعلام شد","describe":" رشت - ایرنا - فرماندار رضوانشهر گفت: میزان خسارت سیل اخیر در این شهرستان حدود 11 میلیارد و 245 میلیون تومان در حوزه تاسیسات برق، آب، گاز، منازل مسکونی و لوازم خانگی، دام و طیور، زنبور عسل، باغات ، راه و پل برآورد شده است.", "text":"به گزارش خبرنگار ایرنا، عسگر حسنی پور عصر چهارشنبه در حاشیه بازدید استاندار گیلان از مناطق سیل زده رضوانشهر و پره سر، با اعلام این مطلب افزود: همه اعضای ستاد مدیریت بخران در رضوانشهر و پره سر پای کار بودند و حجم خرابی های ناشی از این سیل بقدری بود که مردم با مشکل مواجه شدند.مصطفی سالاری استاندار گیلان که برای بازدید از مناطق سیل زده رضوانشهر به این شهرستان سفر کرده بود، دستورهای لازم برای جمع بندی و پیگیری حوادث ناشی از سیل را صادر کرد.رضوانشهر با حدود 80 هزار نفر جمعیت، دو بخش مرکزی و پره سر و 120 روستا در 70 کیلومتری غرب مرکز استان گیلان واقع است و در مواقع بارندگی شدید رودخانه های دیناچال، شفارود، لفارود و تیز رود در این شهرستان طغیان می کنند.7293/2007            "}