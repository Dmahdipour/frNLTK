{"onTitr":"","titr":" حوادث مربوط به آسانسور در ارومیه نزدیک به 2 برابر شد","describe":" ارومیه- ایرنا- رییس سازمان آتش نشانی و خدمات ایمنی شهرداری ارومیه با اشاره به افزایش قابل توجه استفاده از آسانسور و همچنین حوادث مربوط به آن طی سال های اخیر در این شهر گفت: حوادث مربوط به آسانسور در ارومیه طی سال جاری بیش از 95 درصد افزایش یافته است.", "text":"ابراهیم شاد قوشچی روز پنجشنبه در گفت و گو با خبرنگار ایرنا افزود: امسال 162 فقره حادثه مربوط به آسانسور در ارومیه اتفاق افتاده است در حالی که این آمار در مدت مشابه سال گذشته 83 فقره بود.وی اضافه کرد: با وجود این میزان اتفاق مربوط به آسانسور، مشکل حادی نبوده و ماموران با حضور به موقع در محل حادثه، آن را به خوبی مدیریت کرده اند.وی بیان کرد: با توجه به افزایش بسیار زیاد تعداد آسانسورهای فعال در ارومیه، رعایت نکات ایمنی توسط شهروندان و مدیران ساختمان های استفاده کننده از آسانسور بسیار ضروری است. رییس سازمان آتش نشانی و خدمات ایمنی شهرداری ارومیه بر رعایت استانداردهای استفاده از آسانسور تاکید کرد و ادامه داد: باید در چاهک آسانسور، فنرهای ضربه گیر استاندارد و مناسب تعبیه شده و به هیچ وجه از آسانسور بیش از حد ظرفیت آن استفاده نشود.وی گفت: شهروندان باید برای نصب و یا خرید آسانسور فقط به موسسات مجاز و مورد تایید موسسه استاندارد و سازمان آتش نشانی مراجعه کنند و سلامتی و حفظ جان خود و همشهریان را فدای برخی مسائل نکنند.وی بیان کرد: آسانسورها باید به صورت دوره ای و در بازه های زمانی منظم سرویس شده و مورد بازبینی قرار گیرند.شاد قوشچی گفت: هنگام گیر کردن در آسانسور از وارد کردن تکان های شدید به کابین خودداری و با حفظ خونسردی در سریعترین زمان ممکن باید با سامانه 125 آتش نشانی و خدمات ایمنی شهرداری ارومیه تماس گرفت.وی اضافه کرد: باید والدین به کودکانی که در آپارتمانها و مجتمع های مسکونی زندگی می کنند آموزش دهند که آسانسور وسیله بازی و تفریح نیست.وی ادامه داد: کارشناسان سازمان آتش نشانی و خدمات ایمنی شهرداری ارومیه به صورت شبانه روزی آماده خدمات رسانی و ارائه مشاوره های ایمنی لازم به شهروندان و در صورت بروز حوادث آماده امدادرسانی هستند.مدیرعامل سازمان آتش نشانی و خدمات ایمنی شهرداری ارومیه گفت: طی یک سال گذشته یکهزار و 378 ماموریت در راستای اهداف این سازمان انجام شد و بیشترین سهم ماموریت های آتش نشانی در این مدت شامل تصادفات جاده ای و گیرافتادن در آسانسور بود.به گزارش ایرنا شهر ارومیه 750 هزار نفر جمعیت و بیش از 11 هزار هکتار مساحت دارد؛ 10 ایستگاه آتش نشانی با 50 دستگاه خودرو آتش نشانی و 200 نفر نیروی انسانی ماهر در ارومیه فعال است.8137/2093            "}