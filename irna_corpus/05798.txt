{"onTitr":"","titr":" صدور روادید اربعین در مشهد آغاز شد","describe":" مشهد- ایرنا- دبیر ستاد اربعین خراسان رضوی گفت: صدور روادید برای زائران پیاده اربعین که در 'سامانه سماح' ثبت نام کرده اند در کنسولگری عراق مستقر در مشهد از صبح امروز 15 مهر آغاز شد.", "text":"مهدی فروزان روز یکشنبه در گفت و گو با خبرنگار ایرنا افزود: ثبت نام زائران پیاده در سامانه سماح سازمان حج و زیارت از چهارم مهر جاری آغاز شد و تا ظهر امروز 17 هزار و 903 نفر زائر پیاده اربعین از این استان در آن ثبت نام کرده اند.وی گفت: این تعداد برای تشرف پیاده به زیارت بارگاه مطهر حضرت امام حسین(ع) در قالب 9 هزار و97 گروه ثبت نام و ساماندهی شده اند. زائران خراسان رضوی در این سفر به شهرهای نجف، کربلا، کاظمین و سامرا رفته و از خدمات در نظر گرفته شده برخوردار خواهند شد.دبیر ستاد اربعین خراسان رضوی افزود: ثبت نام از زائران متقاضی تا 48 ساعت پیش از سالگرد اربعین حسینی ادامه دارد.7496/1858            "}