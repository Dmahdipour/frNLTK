{"onTitr":"","titr":" آموزش و پرورش بندر ماهشهر 50 معلم کم دارد","describe":" بندرماهشهر - ایرنا - مدیر آموزش و پرورش بندر ماهشهر با اشاره به کمبود تعداد 50 معلم در این شهرستان گفت: با پیگیری انجام شده مشکل کمبود معلم در مدارس بندر ماهشهر بزودی برطرف می شود.", "text":"مجتبی دیناروند روز شنبه در گفت و گو با خبرنگار ایرنا با بیان اینکه کمبود این تعداد معلم در تمام مقاطع تحصیلی می باشد بیان داشت:دلیل عمده مشکل کمبود معلم آمار بالای خروجی معلمان به دلیل بازنشستگی در مقایسه با ورودی و استخدام نیروی جدید است که با هم همخوانی ندارد.وی با بیان اینکه در ازای بازنشستگی بیش از 100 معلم در سال تنها تعداد 20 نیروی جدید جایگزین می شوندافزود:برای جبران کمبود معلم در بندر ماهشهر هفته ای بیش از 9 هزار و 500 ساعت اضافه کاری برای معلمان در مقاطع مختلف اعمال می شود.مدیر آموزش و پرورش شهرستان بندرماهشهر از رفع این مشکل در آینده نزدیک خبر داد و عنوان کرد: کمبود معلم گله مندی بسیاری از خانواده ها را در پی داشته است. هر چند شهرستان بندر ماهشهر از نظر تعداد معلم فعال در مقایسه با سایر شهرستان های خوزستان وضعیت بهتری دارد.دیناروند همچنین در خصوص تعداد دانش آموزان در یک کلاس درس اظهار داشت: بر اساس دستورالعمل وزارت آموزش و پرورش امکان تشکیل کلاس درس برای کمتر از 40 دانش آموز وجود ندارد در حالیکه برخی خانواده ها تصور می کنند، تعداد بالای دانش آموزان در کلاس نتیجه سهل انگاری مسئولان آموزش و پرورش شهرستان است.وی در پایان خاطرنشان کرد: برای افزایش کیفیت آموزش در مدارس طرح دوره ای کردن پنج واحد آموزشی اجرا شد به گونه ای که دانش آموزان مقاطع مختلف به تفکیک در 2 نوبت سر کلاس درس حاضر می شوند.به گزارش ایرنا مشکل کمبود معلم در برخی مدارس بندر ماهشهر به خطبه های نماز جمعه نیز کشیده شد و امام جمعه شهرک طالقانی بندرماهشهر در خطبه های این هفته  خواستار رسیدگی جدی آموزش و پرورش به کمبود معلم در مدارس بندرماهشهر شد.45 هزار و 626 دانش آموز ماهشهری در 234 مدرسه تحصیل می کنند.تعداد معلمان مدارس این شهرستان 2 هزار و 226 نفر است.9858/6068            "}