{"onTitr":"","titr":" لزوم برطرف شدن مشکلات زیرساختی کشتارگاه های سلسله","describe":" خرم آباد- ایرنا- کشتارگاه های دام و طیور نقش مهمی در سلامت گوشت مصرفی خانوارها دارند که در این راستا می طلبد کشتارگاه های دام و طیور شهرستان سلسله نیز مجهز به امکانات زیرساختی مناسب باشد.", "text":"به گزارش خبرنگار ایرنا، کشتارگاه های دام و طیور در شهرستان سلسله با وجود ظرفیت های مناسب در بخش تولید پروتئین گوشتی شهرستان هنوز به صورت سنتی بوده و صنعتی شدن این واحدها برای سلامت مردم از اهمیت بسیاری برخوردار است.  ** مرغ های تولیدی شهرستان برای کشتار به شهرهای همجوار فرستاده می شودرئیس جهاد کشاورزی شهرستان سلسله با اشاره به اینکه شهرستان سلسله ظرفیت های بسیار بالایی در تولید پروتئین گوشتی دارد، اظهار داشت: شهرستان سلسله با ظرفیت یکهزار و 610 قطعه در دوره توان تولید هفت هزار و 800 تن مرغ گوشتی را در سال دارد.رضا سوخته زاری با اشاره به تولید گوشت قرمز شهرستان، افزود: سلسله با داشتن بیش از 244 هزار راس دام سبک و 29 هزار و 300 راس دام سنگین در شهرستان توان تولید 2 هزار و 500 تن گوشت قرمز را نیز در سال دارد.وی با اشاره به تعطیلی چهارماهه کشتارگاه طیور شهرستان، خاطرنشان کرد: در حال حاضر به دلیل غیرفعال بودن کشتارگاه شهرستان، مرغ های تولیدی برای کشتار به شهرهای همجوار ارسال می شوند که این امر مشکلاتی را در  بحث حمل و نقل برای تولیدکنندگان ایجاد می کند.سوخته زاری با اشاره به کشتارگاه دام شهرستان، گفت: این کشتارگاه نیز نیمه صنعتی بوده و سیستم پیش سرد و تاریخ زن ندارد که فرماندار شهرستان مهلتی 45 روزه برای برطرف کردن این مشکلات را داده اند.** کشتارگاه دام شهرستان سیستم پیش سرد نداردفرماندار سلسله نیز در این باره به خبرنگار ایرنا، گفت: کشتارگاه دام شهرستان در حال حاضر به صورت نیمه صنعتی بوده و فاقد سیستم پیش سرد می باشد. شریف خسروی با اشاره به اینکه کشتارگاه دام شهرستان روزانه حدود 12 راس دام سنگین و 12 راس دام سبک کشتار می کند، افزود: نصب سردخانه برای نگهداری لاشه های کشتار شده قبل از توزیع بسیار ضروری است و در این راستا باید نسبت به رفع این مشکل اقدام اساسی صورت گیرد. وی با اشاره به اینکه در بازدیدی که از کشتارگاه دام شهرستان صورت گرفت 12 مورد مشکل از این کشتارگاه احصا و برای برطرف شدن مصوب شده است، عنوان کرد: یکی از این مشکلات نداشتن سیستم تاریخ زن بر روی لاشه است که لازم است این مشکل حتما برطرف شود چرا که مردم باید از سلامت مواد پروتئینی مصرفی خود اطمینان داشته باشند. خسروی با اشاره به مهلت 45 روزه به کشتارگاه دام شهرستان برای برطرف کردن تمامی این مشکلات، خاطرنشان کرد: کشتارگاه طیور شهرستان نیز یکی از ظرفیت های خوب در راستای تولید است که روزانه توان کشتار تا ده تن مرغ را دارد. فرماندار سلسله با اشاره به لزوم احداث خط دوم( کشتار بدون دخالت دست) تولید برای کشتارگاه طیور شهرستان، تصریح کرد: از بانک تامین کننده منابع اعتباری طرح، پیگیر برطرف شدن مشکلات کشتارگاه طیور شهرستان سلسله خواهیم بود.امیدواریم که مشکلات کشتارگاه های دام و طیور شهرستان با توجه به ارتباط مستقیمی که با سلامت مردم دارند از سوی مسئولان مربوطه هرچه سریعتر برطرف شوند.7265/6060            "}