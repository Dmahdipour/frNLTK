{"onTitr":"","titr":" فراخوان سیزدهمین جشنواره عکس خبری «دوربین.نت»","describe":" تهران- ایرنا- فراخوان سیزدهمین دوره جشنواره عکس خبری - مطبوعاتی «دوربین‌.نت» با هدف نمایش و انتخاب عکس‌ها و مالتی‌مدیاهای بر‌تر سال ایران منتشر شد.", "text":"به گزارش دوشنبه ایرنا، سیزدهمین جشنواره عکس خبری دوربین.نت یک جشن برای عکاسان ایرانی است که با هدف نمایش و انتخاب عکس‌ها و مالتی‌مدیاهای بر‌تر سال ایران و همچنین برگزاری کارگاه‌های تخصصی عکاسی در ایران، پاییز امسال برگزار می شود.در بخش مسابقه عکس خبری، موضوعات متعددی در زیرمجموعه های سیاسی، فرهنگ و هنر، ورزش، اجتماعی، اقتصادی، آیین و مذهب و مستند اجتماعی به همراه 3 بخش جنبی «حادثه زلزله کرمانشاه»، «جام جهانی 2018» و «تورهای عکاسی» ارائه شده است.بخش فیلم با هدف کشف، شناسایی و حمایت از نسل فیلم‌سازان تجربی در جامعه‌ عکاسی و به ویژه نسل جوان، فراهم‌کردنِ فرصتی برای نمایش و داوریِ فیلم‌های کوتاه فیلم‌سازان خلاق و آوانگارد، معرفی فیلم‌سازان جدید به جامعه‌ سینمایی کشور و همراهی با آنها برای فعالیت بیش‌تر و حضور فیلم هایی با موضوع عکس و عکاسی و عکاسانی که به فیلمسازی کوتاه علاقه دارند، تدارک یافته است.فیلم‌های ارسالی می‌تواند در دو ژانر داستانی و مستند باشد و اولویت با فیلم‌هایی است که کارگردان آنها عکاس یا یکی از عوامل فنی، جزء جامعه عکاسان است.رقابتهای بخش مسابقه مالتی‌مدیا (چند رسانه ای) بنا به ضرورت در فضای رسانه ای برگزار می شود، جهان امروز جهان تک بعدی نیست. مخاطب امروزی بر خلاف گذشته علاقه مند به شنیدن و دیدن داستان های جدید و روایت های متفاوتی از قصه های پیرامون خود است.امروزه آثار تک بعدی جای خود را به تولیدات میان رشته ای و چند رسانه ای داده اند و همانطور که مخاطب علاقه مند است داستانی را در قالبهای مختلف ببیند و بشنود پدیدآورندگان هم با تلفیق مدیوم های مختلف آثاری برای روایت متفاوت اثر خود برگزیده و مخاطبان خود را به تسخیر آثارشان در آورده اند.(Digital Storytelling)، گونه ای از ارائه داستان است که پدیدآورندگان در قالب آن به داستان سرایی خود از موضوعاتی که دغدغه روایت آن را دارند روی آورده‌اند. احسان رأفتی داریان رئیس برگزاری سیزدهمین جشنواره عکس خبری دوربین.نت است و محمد نوروزی: دبیر بخش عکس، احمد حجارزاده: دبیر بخش فیلم،امیر نریمانی: دبیر بخش مالتی مدیا؛ سعید عرب زاده: دبیر بخش شهرستان، حمید مهدوی: دبیر بخش تورها، رامین کاکاوند: مشاور حقوقی جشنوارهمحمود خستو: مدیر تبلیغات و گرافیک و ابراهیم حیدری: مدیر ارتباطات و اطلاع رسانی هستند.داوران بخش عکس؛ علی آقا ربیع، مجید عسگری پور و جاوید نیکپور هستند، داوری بخش فیلم را احسان صفاپور، رضا کمالی و هانیه یوسفیان انجام می دهند  و همچنین داوری بخش مالتی مدیا به عهده ابوالفضل نسایی و روح الله وحدتی است.علاقه مندان برای دریافت جزییات این رویداد می توانند به سایت جشنواره به نشانی festival.doorbin.net مراجعه کنند و یا با تلفن دبیرخانه 9192053009تماس بگیرند.فراهنگ **9031 ** 1055            "}