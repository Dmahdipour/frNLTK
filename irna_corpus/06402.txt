{"onTitr":"","titr":" استاندار ایلام: توسعه هلیلان شتاب می گیرد","describe":" ایلام - ایرنا - استاندار ایلام در جمع مردم هلیلان گفت: بیش از 360 میلیارد ریال در مجموع برای کمک به توسعه زیرساخت های بخش هلیلان از توابع شهرستان چرداول اختصاص می یابد.", "text":"به گزارش ایرنا، قاسم سلیمانی دشتکی عصر شنبه در سفر به بخش هلیلان و در جمع مردم این بخش افزود: بهسازی و آسفالت و تکمیل راه های روستایی، گازرسانی به 32 روستای بخش، آبرسانی به روستاها، ایستگاه های پمپاژ از جمله پروژه هایی است که در این بخش اجرایی می شود.وی با اشاره به تلاش برای ارتقاء بخش هلیلان تاکید کرد: تلاش ما این است که برای ارتقاء این بخش از همه توان، نیروها و ظرفیت های انسانی برای این امر استفاده کنیم و در این رابطه اگر با هم افزایی و همیاری اقدام کنیم موفق خواهیم شد.استاندار ایلام ادامه داد: تلاش ما این است که علاوه بر گازدار کردن روستاهای این بخش نسبت به آبرسانی به روستاها و اراضی کشاورزی اقدام کنیم.سلیمانی دشتکی از دیگر اقدامات دولت در بخش هلیلان را تلاش و پیگیری برای راه اندازی پتروشیمی عنوان کرد و گفت: این بخش جوانان بسیار پرشور و پرتوانی دارد ولی باید برنامه ریزی هایی در بحث های فرهنگی و مبارزه با مواد مخدر در این بخش صورت گیرد چرا که اعتیاد و سلامت جوانان برای ما از هر جنگی پر اهمیت تر است و در راه مبارزه با مواد مخدر و حفظ سلامت جوانان از هیچ کاری فروگذار نخواهیم کرد.وی در بخش دیگری از سخنان خود به خصومت ها و تحریم هایی که بر علیه جمهوری اسلامی از طرف ابرقدرتها اعمال شده اشاره داشت و گفت: ما در طول 40 سال عمر پربرکت نظام انواع و اقسام توطئه ها، دشمنی ها، جنگ ها و تحریم ها را پشت سر گذاشته ایم و اکنون هم با همدلی و همیاری مردم در مقابل جنگ روانی و اقتصادی که بر علیه نظام اسلامی صورت گرفته سربلند بیرون خواهیم آمد.7172/6119            "}