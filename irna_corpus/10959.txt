{"onTitr":"","titr":" نشست اورژانس هوایی شمال شرق کشور در نیشابور برگزار شد","describe":" مشهد- ایرنا- سومین نشست هماهنگی اورژانس هوایی قطب شمال شرق کشور روز سه شنبه با حضور نمایندگان اورژانسهای مشهد، بیرجند، بجنورد، سبزوار، گناباد، تربت جام، اسفراین، تربت حیدریه و هوانیروز مشهد در نیشابور برگزار شد.", "text":"رئیس مرکز مدیریت حوادث و فوریتهای پزشکی نیشابور در این خصوص به خبرنگار ایرنا گفت: هم اینک در گستره شمال شرق کشور شهرهای بیرجند، طبس، گناباد، سبزوار، نیشابور و مشهد دارای اورژانس هوایی هستند. در این چارچوب نقاط همپوشانی هر پایگاه برای انتقال بیماران و مجروحان 150کیلومتر است.قاسم مشارموحد افزود: در نشست نیشابور راهکارهای هماهنگی بین پایگاههای اورژانس هوایی توسط برج کنترل مشهد برای اعزامهای بین بیمارستانی بررسی شد. همچنین به منظور ارتقا سطح آمادگی جهت مقابله با بحران 'برنامه مانور مشترک پایگاههای هوایی' شمال شرق کشور در دستور کار قرار گرفت.وی همچنین گفت: 13 محل در نقاط مختلف نیشابور برای فرود موقت و ایمن بالگرد اورژانس پیش بینی شده اما آماده سازی آنها نیاز به همکاری راهداری، شورای شهر، شهرداری و فرمانداری این شهرستان دارد. سی و هفتمین پایگاه اورژانس هوایی کشور و چهارمین پایگاه اورژانس هوایی خراسان رضوی شهریور گذشته با حضور وزیر بهداشت در نیشابور به بهره برداری رسید. نیشابور در فاصله 127 کیلومتری غرب مشهد واقع است. 9869/1858            "}