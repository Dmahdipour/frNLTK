{"onTitr":" دبیر بخش دانش‌آموزی جشنواره ایران‌ساخت بیان کرد:    ","titr":" جریان‌سازیِ حمایت از کالای ایرانی با جشنواره ایران ساخت","describe":" تهران-ایرنا-دبیر بخش دانش‌آموزی دومین جشنواره ایران‌ساخت گفت: برگزاری جشنواره «ایران ساخت» موجب گفتمان سازی و جریان‌سازیِ حمایت از کالای ایرانی در عرصه دانش آموزی می شود.", "text":"به گزارش روز یکشنبه گروه علمی ایرنا از معاونت علمی و فناوری ریاست جمهوری، «منصور مجاوری» با بیان این‌که برای تحقق شعار حمایت از کالای ایران‌ساخت ‌باید تمامی بخش‌های دست‌اندرکار وارد عرصه عمل و اجرا شوند اظهار کرد: حوزه آموزش و پرورش به عنوان یکی از زیرساخت‌های جدی و اساسی برای تحقق و ترویج فرهنگ در جامعه به شمار می‌رود و در این راستا، تمامی تولیدکنندگان با تولیدکالای باکیفیت و رقابتی در کنار دست اندرکاران سیاستگذار و اجرایی و آموزشی باید راه را برای آشنایی جامعه بزرگ دانش‌آموزی با ضرورت حمایت از کالای ایران‌ساخت هموار کنند.مجاوری با تأکید بر این‌که باید با استفاده از جریان‌سازی و کمک به خرید کالای ایرانی، دانش آموزان، مدارس و دیگر بخش‌های عرصه آموزش و پرورش را وارد جریان حمایت از  ایران ساخت کنیم، افزود: با توجه به این‌که جامعه آموزش و پرورش از بُعد دانش آموزی و سازمان اداری و اجرائی بسیار گسترده است، می‌تواند ظرفیت بسیار خوبی را برای حمایت از کالای ایرانی ایجاد کند.وی یادآور شد: همچنین علاوه بر عرصه دانش‌آموزی، دیگر بخش‌های آموزش و پرورش از جمله خانواده‌ها و معلمان نیز می توانند وارد مدار حمایت از کالای ایران‌ساخت شوند.**زیر مجموعه آموزش و پرورش،بزرگ ترین حامیان تولیدات ایران‌ساختدبیر بخش دانش‌آموزی دومین جشنواره ملی فرهنگی و هنری ایران‌ساخت افزود: 13میلیون و 500هزار دانش آموز، نزدیک به یک میلیون نفر از شاغل و حدود 800 هزار نفر از بازنشستگان فرهنگیان به صورت مستقیم با آموزش و پرورش در ارتباط هستند، پس انجام هر کار فرهنگی در کشور با در نظر داشتن نقش آموزش و پرورش، بسیار تأثیرگذار و اثربخش‌تر خواهد بود.مجاوری با اشاره به گام‌های وزارت آموزش و پرورش در تحقق حمایت از کالای ایران‌ساخت، گفت: آموزش و پرورش تقریباً از سال 93 با دستور و حمایت «سید محمد بطحائی» معاونت توسعه مدیریت و پشتیبانی وقت، با بسیاری از تولیدکنندگان کالاهای حوزه آموزش مرتبط و در تعامل هستند و با برگزاری نشست‌ها، نمایشگاه‌ها، جشنواره‌ها و همایش های مختلف، فعالان این عرصه از جمله تولیدکنندگان نوشت‌افزار و لوازم‌التحریر را برای تولید کالای کیفی و تأمین نیاز جامعه آموزش و پرورش ترغیب می کنند.وی افزود: بیش از 100 تولیدکننده در بخش نوشت افزار و لوازم التحریر از مداد، خودکار، خط‌کش، ماژیک و غیره و همچنین تولیدکننده های دفاتر دانش آموزی و لوازم اداری، همگی آمادگی خود را برای حضور پررنگ و تأمین نیازها با برند ایرانی اعلام کردند.وی ابراز خرسندی کرد که با نامگذاری امسال تحت عنوان سال حمایت از کالای ایرانی و با تاکید و دستور وزیر آموزش و پرورش، بسیار فعال تر و با برنامه به جلو خواهیم رفت.مجاوری با بیان این‌که اگر شرایط را برای خرید کالای ایرانی مهیا کنیم، از سوی جامعه استقبال لازم صورت می‌گیرد، اظهار کرد: هم‌راستا با شعار امسال، لازم است که تمام دستگاه های دولتی از جمله وزارت صنعت و معدن، سازمان استاندارد  و سازمان حمایت از تولید کننده ها و مصرف کننده ها در کنار وزارت آموزش و پرورش حضور داشته باشند تا شرایط خوبی برای حمایت از کالای ایرانی فراهم شود.**کیفیت و قیمت، مشوق حمایت از کالای ایرانیمشاور وزیر در امور منابع درآمدی و اقتصادی با بیان این‌که با پویا ساختن حرکت تولیدکنندگان می‌توان ضمن کاهش قیمت ها،موجب افزایش کیفیت کالاهای تولید ایران شد و استقبال گسترده از تولیدات ایرانی را انتظار داشت، اظهار کرد: اگر هر دانش آموزی به طور مثال 10 عدد مداد یا خودکار در طول سال استفاده کند، بیش از 135 میلیون عدد از این اقلام  به چرخه بازار و تولید داخلی کمک می‌شود.وی، قیمت و کیفیت را یکی از مشوق های خرید کالای ایرانی دانست و گفت: اگر بنا داریم کالای ایرانی را وارد بازار کنیم باید  تولید کنندگان کیفیت و قیمت آن را  در نظر بگیرند که خوشبختانه انجمن صنفی موافقت و تاکید  کرده است که قیمت ها از آن‌چه در بازار ارائه می‌شود، پایین‌تر باشد و همچنین کیفیت کالا ها را حفظ نموده و شرایطی را مهیا  کند که دانش‌آموزان و خانواده‌ها را به خرید این کالاها ترغیب کند.دبیر بخش دانش‌آموزی دومین جشنواره ملی ایران‌ساخت گفت: همچنین حضور شرکت‌های تولید کننده نوشت افزار در جشنواره ملی ایران ساخت می‌تواند گام مهمی را در جهت حمایت از کالای ایران ساخت بردارد.**ضرورت تدوین و اجرایی کردن منشور حمایت از کالای ایرانیمجاوری اظهار داشت: بر اساس تصمیم شورای حمایت از کالای ایرانی در وزارت آموزش و پرورش،تدوین و ابلاغ منشور حمایت از کالای ایرانی به کلیه ادارات کل آموزش و پرورش استانها ابلاغ شده است.وی افزود: استان ها موظف هستند طی این روزها اقدامات و هماهنگی های لازم را انجام دهند تا به این ترتیب فاز اول جشنواره ایران ساخت که همواره در دی ماه برگزار می شود، در مهرماه برگزار شود.به گفته مجاوری، به این ترتیب می‌توان دستاوردی برای حمایت از کالای ایران‌ساخت داشت و وزارت آموزش و پرورش به عنوان یک دستگاه همراه در حمایت از کالای ایرانی در جشنواره ایران ساخت نقش آفرین خواهد بود و از طریق تشویق و ترغیب دانش آموزان، حضوری پررنگ در جشنواره ایران ساخت داشت.دبیر بخش دانش‌آموزی ایران‌ساخت همچنین با اشاره به نقش جشنواره ملی، فرهنگی و هنری ایران ساخت در گفتمان‌سازی و جریان سازی حمایت از کالای ایرانی در عرصه دانش آموزی گفت: در بعد گفتمان‌ حمایت از خرید کالای ایرانی وفرهنگ سازی ، باید تمامی دستگاه‌ها ی اجرائی، نهادها و فعالان این حوزه از دست اندرکاران اجرایی با حمایت از مصرف کالای ایران ساخت، تولید کننده ها را مجبور به با تولید کالای با کیفیت نموده و راه را برای رونق کالای ایران ساخت هموار سازند.وی یادآور شد: باید کالاهای ایرانی از کیفیت و مزیت رقابتی مناسب نسبت به تولیدات رقبای خارجی برخوردار باشند. دومین جشنواره ملی فرهنگی، هنری «ایران ساخت»با اهداف «جریان سازی و تولید محتوا برای فضای مجازی مرتبط با چرخه تجاری سازی، کارآفرینی و اقتصاد دانش بنیان»، «حمایت از خدمات و تولیدات دانش بنیان ساخت ایران»، «ساماندهی واردات بی‌رویه و ارج نهادن به کالاها و محصولات ایرانی با کیفیت» و همچنین «کمک به برجسته سازی (نشان تجاری) کالاهای مرغوب ایرانی»، در بخش ادبیات، هنرهای تجسمی، رسانه های دیداری و شنیداری، رسانه‌های دیجیتال و ایده بازار و بخش دانش آموزی به همت ستاد فرهنگسازی اقتصاد دانش بنیان معاونت علمی و به دبیر کلی «پرویز کرمی» و با شعار «فناوری ایرانی، کسب و کار ایرانی» در دی‌ماه سال جاری برپا می‌شود. آخرین مهلت ارسال آثار به جشنواره «ایران ساخت»، 15 آبان ماه 1397 است.علمی**9294**2017            "}