{"onTitr":"","titr":" ظریف: ایران حمله به غیرنظامیان را محکوم می کند","describe":" تهران - ایرنا - وزیر امور خارجه ایران در گفت و گویی با شبکه الجزیره انگلیسی، هرگونه حمله به غیرنظامیان و همچنین استفاده از غیرنظامیان به عنوان سپر انسانی را محکوم کرد.", "text":"به گزارش روز جمعه ایرنا، محمد جواد ظریف در پاسخ به پرسش مجری الجزیره مبنی بر اینکه دولت سوریه از سوی برخی گروه ها متهم به جنایات جنگی شده، گفت: ایران در هیچ فعالیتی در هیچ منطقه مسکونی مشارکت نداشته و در آینده نیز نخواهد داشت. ایران هرگونه حمله به غیرنظامیان را از سوی هر کسی که باشد، محکوم می کند.وی همچنین تاکید کرد که گروه هایی که از غیرنظامیان نیز به عنوان سپر انسانی استفاده می کنند، محکوم هستند.وزیر امور خارجه ایران تصریح کرد: در جنگ سوریه مقصر کسانی هستند که از راه حل سیاسی پیشگیری کردند با این توهم که می توانند بشار اسد را از قدرت برکنار کنند.ظریف در پاسخ به تلاش این مجری برای متهم کردن دولت سوریه به حمله به مناطق غیرنظامی، گفت: من درباره مسئولیت ایران صحبت می کنم؛ من برای دفاع از هیچ کسی اینجا نیستم. من برای دفاع از ایران اینجا هستم.وی افزود: ایران خواستار حل و فصل سیاسی بود. آن ها (معارضان و شورشیان) نپذیرفتند. آن ها مزدوران خود و این جنگجویان خارجی را می خواستند.ظریف تاکید کرد: سوریه یک دولت دارد و آخرین بار که من بررسی کردم، این دولت یک کرسی در سازمان ملل دارد؛ و آن هایی که تلاش کردند این دولت را با استفاده از داعش و جبهه النصره کنار بزنند، کسانی هستند که این آشفتگی را ایجاد کردند.مهدی حسن مجری شبکه الجزیره بخش هایی از این گفت و گو را در حساب توئیتری خود منتشر کرد و نسخه کامل آن ساعت 11 جمعه شب از این شبکه پخش خواهد شد.شبد**9416**1379            "}