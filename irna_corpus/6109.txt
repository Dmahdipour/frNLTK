{"onTitr":"","titr":" خیابان یا معبری به نام «کیوان مزدا» نام گذاری شود","describe":" تهران -ایرنا- عضو کمیسیون سلامت، محیط زیست و خدمات شهری شورای اسلامی شهر تهران، پیشنهاد کرد که یک خیابان با معبر بنام دکتر «کیوان مزدا» نامگذاری شود.", "text":"به گزارش خبرنگارایرنا ناهید خداکرمی روز یکشنبه در نود و دومین جلسه شورای شهر با تسلیت درگذشت کیوان مزدا (پدر ستون فقرات ایران) اظهار کرد: انتظارمی‌رود که کمیته نام‌گذاری، برای ماندگار شدن نام این بزرگ و احترام به خدمات داوطلبانه، مکان یا معبری را به نام  دکتر کیوان مزدا مزین کند.وی گفت:وظیفه می‌دانم به عنوان نماینده مردم تهران درگذشت دکتر کیوان مزدا، جراح نیکوکار آبادانی که در فرانسه بزرگ شد و یکی از جراحان شهیر ستون فقرات دنیا بود را تسلیت عرض کنم. وی گفت: دکتر مزدا همواره به فکر وطن و الگویی ماندگار در خدمات داوطلبانه بود.خداکرمی تاکید کرد:  در 11 سال گذشته بدون نمایش و به دور از دوربین‌ها و عکس گرفتن با این و آن، اعمال جراحی بسیار پیچیده‌ای را روی کودکان بی‌بضاعت انجام می‌داد و در آخرین سفر خود به ایران در شهریور ماه 97 ، 28 کودک تحت عمل جراحی وی قرار گرفتند.خداکرمی اظهار داشت: ایشان  در همه این سال‌ها داوطلبانه به جراحان ایرانی آموزش داد.عضو شورای شهر تهران تأکید کرد: دکتر مزدا می‌تواند الگویی مناسب برای همه آن‌هایی باشد که مشتاق مشارکت اجتماعی، همکاری با سمن‌ها و  کار داوطلبانه هستند.پروفسور کیوان مزدا در 31 مرداد 1328 در شهر آبادان به دنیا آمد و از 7 سالگی در فرانسه بزرگ شد. او رشته پزشکی جراحی ارتوپدی و فلوشیپ جراحی ستون فقرات را در پاریس آموخت و روش‌های جدید و نوین جراحی ستون فقرات را بنا نهاد و در انتقال علم، دانش روز و نوآوری به ایران همواره کوشا بود.تهرام/7244/1109 / 1539            "}