{"onTitr":"","titr":" تشخیص سرطان ریه در مراحل اولیه امکان پذیر شد","describe":" تهران – ایرنا – محققان دانشکده پزشکی دانشگاه کالیفرنیا موفق به توسعه روشی شده اند که قادر به تشخیص سرطان ریه در مراحل اولیه است.", "text":"به گزارش گروه اخبار علمی ایرنا از پایگاه خبری ساینس دیلی، سرطان ریه سلول غیر کوچک یا NSCLC مرگبارترین نوع سرطان ریه است؛ چراکه تا مراحل پیشرفته تشخیص داده نمی شود و امکان جراحی و درمان را در اختیار پزشک قرار نمی دهد. محققان برای حل این مشکل موفق به توسعه یک آزمایش خون شده اند که بیماری را در مراحل بسیار اولیه تشخیص می دهد. در این روش که EFIRM نام دارد، جهش های پروتئین گیرنده فاکتور رشد اپیدرمی (EGFR) با دقت و سرعت بالا قابل شناسایی است. این جهش در بیماران مبتلا به سرطان ریه سلول غیر کوچک بوجود می آید. این روش بسیار دقیق و ارزان قیمت است و می تواند بیماری را در مراحل اولیه تشخیص دهد. در صورت تشخیص بیماری در مراحل اولیه، امکان جراحی و درمان وجود دارد.این روش همچنین برای نظارت بر درمان و تشخیص عود بیماری نیز قابل استفاده است.محققان در تحقیقات قبلی موفق به اندازه گیری دو جهش EGFR در نمونه خون بیماران مبتلا به سرطان ریه سلول غیر کوچک شدند. این دو جهش p.L858R و Exon 19del نام دارد. در این مطالعه جدید شناسایی این دو جهش در مراحل بسیار اولیه امکان پذیر شده است. دقت این روش بیش از 90 درصد است.بر اساس آمار مرکز کنترل و پیشگیری از بیماری ها، سرطان ریه علت اصلی مرگ و میر ناشی از سرطان و دومین سرطان شایع است. از هر چهار مرگ ناشی از سرطان، یک مورد به دلیل سرطان ریه است. مطالعات نشان می دهد تشخیص و درمان سریع بیماری موثرترین روش در افزایش طول عمر بیمار است.سرطان ریه معمولا در افراد سالمند دیده می شود. از هر سه بیمار مبتلا به سرطان ریه، دو مورد بالای 65 سال سن دارند و کمتر از دو درصد مبتلایان کمتر از 45 سال سن دارند. میانگین سن مبتلایان 70 سال است. از هر 14 مرد، یک نفر به سرطان ریه مبتلا می شود و این آمار در میان زنان، یک از 17 زن است.نتایج این مطالعه در نشریه The Journal of Molecular Diagnostics منتشر شده است.علمی (6)**9259*2017            "}