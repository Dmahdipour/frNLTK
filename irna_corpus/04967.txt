{"onTitr":"","titr":" چین: رییس اینترپل به اتهام «رشوه خواری» بازداشت شده است","describe":" پکن- ایرنا- وزارت امنیت عمومی چین با انتشار بیانیه ای اعلام کرد: 'منگ هونگوی' رئیس چینی پلیس بین الملل به اتهام «رشوه خواری» بازداشت و تحت بازجویی قرار گرفته است.", "text":"به گزارش ایرنا در این بیانیه که امروز دوشنبه منتشر شد آمده است دستگیری و بازجویی 'منگ' به اتهام دست داشتن در «رشوه خواری» و «نقض قانون چین» کاملا به موقع و هوشمندانه بوده است.شب گذشته کمیسیون ملی نظارتی چین با صدور بیانیه‌ای اعلام کرد که «مِنگ هونگوِی» رئیس چینی پلیس بین‌الملل (اینترپل) برای بازجویی در خصوص «نقض احتمالی قانون» این کشور بازداشت شده است.منگ که همزمان سمت معاونت وزیر امور امنیت عمومی چین را در اختیار دارد، در بازداشت نیروهای امنیتی است.وی کمتر از 10 روز پیش و پس از بازگشت از فرانسه به چین، ناپدید شده بود.همسر منگ گفته بود او آخرین بار در زمان خروج از اداره مرکزی اینترپل در «لیون» فرانسه دیده شده و پس از آن اطلاعی از وی در دسترس نبوده است.پیش از این برخی رسانه‌ها گزارش داده بودند که منگ در بدو ورود به پکن، در فرودگاه بازداشت شده است.اینترپل روز شنبه با صدور بیانیه ای از چین خواسته بود تا درباره مفقود شدن رئیس این نهاد و احتمالا دستگیری او، شفاف سازی کند.پلیس بین‌الملل (اینترپل) نیز امروز اعلام کرد که «مِنگ هونگوِی» رئیس این نهاد که در بازداشت آژانس عالی ضد فساد چین است، از سمت خود استعفا کرده است و استعفای وی به قید فوریت اجرایی شده است.**آساق**1904**            "}