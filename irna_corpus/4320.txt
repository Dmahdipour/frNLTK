{"onTitr":" رئیس صندوق رفاه دانشجویان:    ","titr":" اقلام اساسی دانشگاه ها تا پایان سال تامین است","describe":" تهران - ایرنا - رئیس صندوق رفاه دانشجویان وزارت علوم، تحقیقات و فناوری از تامین کالاهای اساسی مورد نیاز دانشگاه ها با حمایت شرکت بازرگانی دولتی ایران خبر داد.", "text":"به گزارش روز دوشنبه گروه دانشگاه ایرنا، ذوالفقار یزدان مهر افزود: به منظور تامین و تهیه اقلام اساسی نظیر برنج، روغن، شکر و جلوگیری از بروز بحران در این زمینه، جلسه ای با معاون وزیر و مدیر عامل شرکت مادر تخصصی بازرگانی دولتی ایران تشکیل شد.به گزارش صندوق رفاه دانشجویان، وی ادامه داد: در این جلسه ضمن توافق با شرکت مادر تخصصی بازرگانی دولتی ایران مقرر شد، اقلام مورد نیاز از طریق هر استان توزیع و دانشگاه های دولتی می توانند از این طریق  نیاز خود را تامین کنند. رئیس صندوق رفاه دانشجویان افزود: با توجه به پیگیری های شرکت پشتیبانی امور دام وزارت جهاد کشاورزی، در اوایل مهرماه هزار تُن گوشت مورد نیاز غذاخوری دانشگاه های دولتی کشور تامین و به استان ها ارسال شده است. صندوق رفاه دانشجویان به نقل از یزدان مهر اعلام کرد: با پیگیری های صندوق رفاه و سازمان امور دانشجویان و با حمایت شرکت های خدمات رسان مشکلی در نحوه تامین و تهیه اقلام اساسی آشپزخانه های دانشگاه ها وجود ندارد.رئیس صندوق رفاه دانشجویان با اشاره به مدیریت روند تهیه و توزیع کالاهای اساسی مورد نیاز تا پایان سال تحصیلی، یادآور شد: اقلام به صورت ماهانه و بر اساس نیاز دانشگاه ها، از طریق مراکز استانی شرکت های تامین کننده به دانشگاه های هر استان اختصاص داده می شود. یزدان مهر افزود: مسئولان دانشگاه ها و دانشجویان هیچ‌گونه نگرانی در این زمینه نداشته باشند.ش .ع ** 1200            "}