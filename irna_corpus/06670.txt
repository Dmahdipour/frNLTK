{"onTitr":"","titr":" دومین جشنواره طبخ غذاهای دریایی در تهران برگزار شد","describe":" تهران- ایرنا- در حاشیه سومین دوره نمایشگاه بین الملی شیلات، آبزیان و صنایع وابسته دومین جشنواره طبخ غذاهای دریایی در نمایشگاه بین المللی تهران برگزار شد.", "text":"به گزارش عصر شنبه خبرنگار ایرنا، به منظور ترویج در طبخ غذاهای دریایی به همت سازمان جهاد کشاورزی و امور شیلات استان تهران دومین جشنواره طبخ غذاهای دریایی در محل نمایشگاه بین المللی تهران برگزار شد.در مراسم اختتامیه این جشنواره معاون وزیر جهاد کشاورزی و رئیس سازمان شیلات ایران در سخنانی اظهار داشت: در سال 57 تولید آبزیان در کشور 32 هزار تن و جمعیت کشور نیز در حدود 32 میلیون نفر بود و متوسط سرانه مصرف آبزیان در کشور به حدود یک کیلوگرم می‌رسید اما این رقم در سال 96 به همت تولیدکنندگان کشور به یک میلیون و 200 هزار تن رسیده که 137 هزار تن آن نیز به ارزش 500 میلیون دلار صادر شده و مصرف سرانه آبزیان به 11.2 کیلوگرم رسیده است.وی تصریح کرد: مصرف سرانه آبزیان در کشورهای توسعه‌یافته 32 تا 35 کیلوگرم و متوسط مصرف جهانی این محصول 21 کیلوگرم است که هنوز سرانه مصرف ما در کشور نصف جهان است.رئیس سازمان شیلات ایران خاطرنشان کرد: در استان تهران به عنوان الگوی مصرف سایر کشورها انتظار می‌رود میزان عرضه مستقیم آبزیان افزایش یابد که این امر با حذف دلالان می‌تواند سرانه مصرف را افزایش قابل توجهی داد.وی با بیان اینکه بازار عرضه محصولات آبزی در استان تهران نمونه است تاکید کرد: انتظار می رود سالانه 20 تا 30 مرکز عرضه مستقیم محصولات آبزی و همچنین مرکز طبخ غذاهای دریایی در استان تهران و سایر استان های کشور ایجاد شود.** تولید میگو به 40 هزار تن میرسدرئیس سازمان شیلات کشور در بخش دیگری از سخنان خود اظهار داشت: در حال حاضر 32 هزار تن میگو در کشور تولید می شود که 26 هزار تن آن به کشورهای دیگر صادر می شود.وی یادآور شد: با برنامه ریزی انجام شده امسال تولید میگو در کشور به 40 هزار تن خواهد رسید.صالحی همچین با تاکید بر پرورش ماهیان در قفس یادآور شد: امسال پرورش ماهیان در قفس را در دستور کار خود قرار دادیم و قرار شده پرورش ماهیانی از جنوب و شمال کشور در قفس در استان های سراسر کشور توسعه یابد.وی با بیان اینکه در بسیاری از استان های کشور از جمله آذربایجان غربی، شرقی و مازندران عرضه مراکز کباب ماهی در ساحل و مراکز پرورش ماهی وجود دارد گفت: با همکاری ادارات میراث فرهنگی و گردشگری تلاش می کنیم این مراکز تفرجگاهی را در سراسر کشور توسعه دهیم.** 60 درصد آبزیان کشور در استان تهران عرضه می‌شودهمچنین در این مراسم رئیس سازمان جهاد کشاورزی استان تهران نیز در سخنانی با بیان اینکه بازار فروش محصولات عرضه محصولات آبزی در استان تهران با یک جمعیت 15 میلیون نفری و با حدود 8 هزار نیروی کار قابل مقایسه با سایر استان های کشور نیست گفت: حدود 60 درصد محصولات تولیدی آبزی کشور در بازار استان تهران عرضه می شود.کریم ذوالفقاری با بیان اینکه استان تهران یک استان غیر ساحلی و کم آب است افزود: با همین منابع محدود آبی توانسته‌ایم 6 هزار و 200 تن محصولات گرمابی و سردآبی، 32 میلیون قطعه ماهیان زینتی و 30 میلیون بچه ماهی تولید کنیم.وی با بیان اینکه سرانه مصرف محولات آبزی هر فرد ایرانی سالانه 10.1 کیلوگرم است تاکید کرد: مصرف سرانه هر فرد در کشورمان و استان تهران سالانه کمتر از یک سوم است و اگر بتوانیم در ایجاد فضای فروش و طبخ محصولات آبزی گام برداریم به افزایش سرانه مصرف کمک کرده ایم.**ایجاد مراکز عرضه مستقیم آبزیان در استان تهران توسعه می یابدهمچنین معاون اقتصادی استاندار تهران نیز در این مراسم افزود: برای عرضه مستقیم آبزیان در استان تهران همکاری مناسبی با شهرداری تهران صورت گرفته و اکنون در چند نقطه تهران عرضه محصولات آبزی به همراه پخت آن در حال انجام است و در ماه های آینده این مراکز در مناطق مختلف شهر تهران توسعه می یابد.محمد امامی امین با بیان اینکه توسعه مراکز مستقیم فروش محصولات آبزی دست دلالان و واسطه گران را کوتاه می کند گفت: نفوذ دلالان و واسطه‌گری از محل تولید تا مصرف باعث افزایش قیمت این محصولات شده که با توسعه عرضه مستقیم به دنبال حذف این واسطه‌ها هستیم.همچنین مدیر امور شیلات استان تهران نیز عصر شنبه در گفت و گو با خبرنگار ایرنا افزود: در دومین جشنواره طبخ غذاهای دریایی 70 اثر توسط آشپزان خانگی، رستوران داران و موسسات آشپزی در این جشنواره ارائه شد.نغمه نظری ادامه داد: داوران این جشنواره در زمینه ارزش غذایی، تزئینات غذاها و طعم و مزه 5 غذای برتر را معرفی و به آشپزان برتر جوایز نقدی اهدا شد.وی خاطرنشان کرد: این جشنواره به منظور ترویج مصرف محصولات آبزی و آموزش در نحوه پخت غذاهای آبزی انجام شد که اولین جشنواره طبخ غذاهای دریایی تهران سال گذشته در برج میلاد برگزار شده بود و دومین جشنواره آن امروز (شنبه) در حاشیه سومین نمایشگاه بین المللی شیلات، آبزیان و صنایع وابسته در محل نمایشگاه بین المللی تهران برگزار شد.تهرام/7243//1348            "}