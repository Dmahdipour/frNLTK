{"onTitr":"","titr":" 300 کوهنورد پیشکسوت کشور در مراغه گردهم می آیند","describe":" مراغه – ایرنا – رئیس اداره ورزش و جوانان مراغه از برگزاری چهارمین گردهمایی پیشکسوتان کوهنوردی و صعودهای ورزشی کشور به میزبانی این شهرستان خبر داد و گفت: این گردهمایی با حضور 300 کوهنورد برگزار می شود.", "text":"به گزارش ایرنا، مهدی نوایی روز سه شنبه در جلسه هماهنگی چهارمین گردهمایی پیشکسوتان کوهنوردی کشور گفت: این گردهمایی به مناسبت تبریز 2018 پایتخت گردشگری کشورهای اسلامی از فردا 18 مهرماه و به مدت سه روز برگزار می شود.وی افزود: 18 مهرماه ورزشکاران وارد مراغه می شوند و در 19 و 20 مهرماه به ترتیب همایش گردهمایی و صعود به قله سهند برگزار می شود.نوایی اعلام کرد: تجلیل از پیشکسوتان کوهنورد منتخب و نمونه کشوری، هیات های برتر استان، صعود سراسری به قله سهند، مراغه گردی و بازدید از غار هامپوئیل از مهمترین برنامه های این گردهمایی سه روزه است.به گزارش ایرنا، کوه سهند با سه هزار و 707 متر ارتفاع در 34 کیلومتری شمال شرق شهرستان مراغه است.سهند، نام قله و رشته ‌کوهی آتشفشانی در جنوب تبریز، شمال مراغه و هشترود، غرب بستان‌ آباد و شرق آذرشهر، عجب‌شیر و اسکو در آذربایجان شرقی است.این رشته ‌کوه دارای 17 قله با ارتفاع بیش از 3000 متر است که بلندترین آنها قله کمال (قوچ‌گلی داغی) 3707 متر بلندی دارد و مرتفع‌ ترین نقطه استان محسوب می ‌شود.رشته ‌کوه سهند به دلیل انبوه گیاهان، چمنزارها، گلزارها و مراتع در آن به عروس کوه‌‌های ایران مشهور ‌است چرا که سطح تمام مناطق این رشته ‌کوه پوشیده از سبزه ‌است.کوه ‌های کمال، جام، سهند، سلطان، دمیرلی، آغ‌ داغ، موتال داغی، شیر داغی، حرم داغی، گیرو داغی، آتاشان و درویش از مهم‌ ترین قلل رشته ‌کوه سهند محسوب می‌ شوند.شهرستان مراغه با حدود 263 هزار نفر جمعیت در 127 کیلومتری جنوب غربی تبریز، مرکز آذربایجان شرقی واقع است.9880/3071            "}