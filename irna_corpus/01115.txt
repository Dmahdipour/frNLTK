{"onTitr":" نماینده مجلس:    ","titr":" مدیریت خردمندانه بر رودخانه های غرب مازندران وجود ندارد","describe":" نوشهر – ایرنا – نماینده مردم شهرستان های تنکابن، رامسر و عباس آباد در مجلس شورای اسلامی با انتقاد از نبود مدیریت خردمندانه برای رودخانه های غرب مازندران گفت: باید نگاه جدیدی در این زمینه ایجاد شود تا در آینده با کمترین آسیب ها مواجه شویم.", "text":"شمس اله شریعت نژاد روز پنجشنبه در حاشیه بازدید از مناطق آسیب دیده ناشی از سیل اخیر در غرب مازندران به خبرنگاران، افزود : زیر ساخت های این منطقه تحمل دبی طغیانی رودخانه ها را ندارند و متاسفانه بسیاری از آنها بر اثر سیل اخیر تخریب شده اند و یا در شرف تخریب هستند. وی با انتقاد از تخریب بند های انحرافی کشاورزی ساخته شده توسط وزارت نیرو ، اظهار داشت: تخریب این سازه ها که به تازگی احداث شده نشان می دهد که هیچگونه مطالعات کارشناسی از رودخانه های این منطقه صورت نگرفته و مردم حق دارند که اعتراض کنند.شریعت نژاد خاطرنشان کرد : هم اکنون کیفیت پل ها و راه های ارتباطی احداث شده توسط وزارت راه و شهرسازی در این منطقه زیر سوال رفته و تخریب این سازه های جدید مایه خجالت و شرمساری است.نماینده مردم شهرستان های تنکابن، رامسر و عباس آباد همچنین با زیر سوال بردن مدیریت منابع جنگل ها تصریح کرد: طرح تنفس جنگل که به پیشنهاد دولت و توسط مجلس مصوب گردید اقدامی غیر کارشناسی بود که در سیل اخیر تاثیر منفی خود را نشان داد.وی افزود: درختان پیر، فرسوده و آفت زده جنگل های منطقه در مسیر سیلاب قرار داشتند که قدرت تخریب را افزایش داد و اگر آنها جمع آوری شده بودند این خسارت ها به حداقل می رسید.به گفته شریعت نژاد، ساحل دریا و رودخانه های شمال کشور مملو از تنه درخت شده و این مسئله نشان می دهد که باید طرح تنفس جنگل مورد بازنگری قرار گیرد.وی یادآور شد: قوانین باید در جهت رفاه و آسایش مردم باشد تا میزان رضایتمندی آنها به حداکثر برسد.بارش شدید باران به همراه سیل اوایل هفته جاری در استان مازندران خسارات زیادی به زیرساخت های شهرهای مختلف استان خصوصا غرب مازندران وارد کرده است.استاندار مازندران پیش از این گفته بود که سیل اخیر حدود هفت هزار میلیارد ریال به تاسیسات زیربنایی، کشاورزی، واحدهای مسکونی و تجاری و راههای اصلی و فرعی مازندران خسارت وارد کرد. 1899/1602/7513/            "}