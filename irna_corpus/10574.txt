{"onTitr":" مدیرکل دفتر اجتماعی و فرهنگی استانداری:    ","titr":" سمن‌ها ظرفیت خوبی برای ساماندهی متکدیان در یزد دارند","describe":" یزد - ایرنا - مدیرکل دفتر امور اجتماعی و فرهنگی استانداری یزد با اشاره به وجود متکدیان در برخی مناطق استان گفت: باید از ظرفیت سازمان‌های مردم‌نهاد (سمن‌ها) و مؤسسه‌های خیریه برای ساماندهی آنها و کاهش انواع آسیب‌های اجتماعی استفاده کرد.", "text":"به گزارش ایرنا، فخرالسادات خامسی هامانه، عصر سه‌شنبه در بازدید از اداره پیشگیری و رفع تخلفات شهری شهرداری یزد افزود: حضور متکدیان علاوه بر تغییر چهره شهر، آسیب‌های اجتماعی را نیز به دنبال دارد که باید ساماندهی آنها به عنوان مهمترین اقدامات در دستور کار مسئولان امر باشد. وی خاطرنشان کرد: دفتر امور اجتماعی و فرهنگی استانداری از سمن‌ها و تشکل‌های اجتماعی در خصوص کاهش آسیب‌ها حمایت می‌کند. مدیرکل دفتر امور اجتماعی و فرهنگی استانداری یزد ادامه داد: تعامل سازمان‌های مردم‌نهاد با دستگاه‌ها و نهادهای اجرایی کلید رفع بسیاری از آسیب‌های اجتماعی است. **خط قرمز شهرداری یزد حضور متکدیان است همچنین مدیر اداره پیشگیری و رفع تخلفات شهری شهرداری یزد گفت: جمع‌آوری متکدیان در سطح شهر خط قرمز این اداره است و به‌محض اعلام وجود متکدی نسبت به جمع‌آوری آن اقدام می‌شود. امرالله سیف‌الدینی ادامه داد: درصورتی‌که متکدی غیربومی باشد، فقط برای تکدی‌گری آمده باشد به شهرش بازگردانده می‌شود. وی گفت: اگر از کودک متکدی اطلاعاتی در دست نباشد، ضمن هماهنگی با مراجع قضایی و نامه دادستانی، پسران به مرکز « ترنم باران» و دختران به « خانه امن» منتقل می‌شوند. پیشتر اعلام ‌شده بود، 51 درصد متکدیان در شهر یزد اتباع بیگانه هستند، کودکانی که اقدام به گدایی می کنند غیرایرانی و متکدیان غیر کودک هم غیربومی هستند. استان یزد بر پایه سرشماری آبان سال 1395، یک‌میلیون و 138 هزار نفر جمعیت دارد که 85 درصد در 21 شهر و بقیه در روستاها ،آبادی‌ها و مناطق عشایری زندگی می‌کنند. 2088/ 2047/            "}