{"onTitr":"","titr":" پیکر مرحوم استاد دبیر سیاقی در قزوین تشییع شد","describe":" قزوین - ایرنا - پیکر استاد مرحوم دکتر محمد دبیر سیاقی نویسنده، شاعر و لغت شناسی مطرح کشور روز پنجشنبه با حضور جمعی از مسئولان و دوستداران عرصه فرهنگ و ادب در قزوین زادگاه وی تشییع و به خاک سپرده شد.", "text":"به گزارش ایرنا، پیکر آن مرحوم از مدرسه امید محل تحصیل وی در دوره نوجوانی به امامزاده حسین ابن علی ابن موسی الرضا (ع) تشییع شد.پیکر مرحوم دبیر سیاقی در مقبره خانوادگی در بهشت فاطمی قزوین خاکسپاری شد. آیت الله عبدالکریم عابدینی نماینده ولی فقیه در استان و امام جمعه قزوین، عبدالمحمد زاهدی استاندار، داوود محمدی و سیده حمیده زرآبادی نمایندگان قزوین، آبیک و البرز در مجلس شورای اسلامی و علیرضا آشناگر معاون سیاسی، امنیتی و اجتماعی استاندار قزوین به همراه مدیران کل فرهنگ و ارشاد اسلامی، میراث فرهنگی و بنیاد شهید و امور ایثارگران، جمعی از روحانیون و اساتید دانشگاه و دوستداران فرهنگ و ادب در آیین تشییع پیکر استاد دبیر سیاقی حضور داشتند.اقامه نماز بر پیکر مرحوم استاد دبیر سیاقی نیز در این مراسم توسط آیت الله عبدالکریم عابدینی نماینده ولی فقیه در استان و امام جمعه قزوین انجام شد.دکتر دبیر سیاقی شانزدهم مهر ماه جاری  در سن 99 سالگی به دلیل بیماری ناشی از کهولت سن در زادگاه خود قزوین درگذشت.وی در سال 1298 هجری شمسی در قزوین بدنیا آمد.استاد دبیر سیاقی دکترای خود را در رشته ادبیات فارسی در سال 1334 از دانشگاه تهران دریافت کرد و سپس به تدریس این رشته در دانشگاه های کشور و خارج پرداخت. از این لغت شناس، پژوهشگر، شاعر و نویسنده قزوینی که در گردآوری لغت نامه دهخدا نقش داشته است، دهها اثر ادبی و هنری به جا مانده است.6101*3013            "}