{"onTitr":"","titr":" پویش سه شنبه های بدون خودرو با حضور آتش نشانان برگزار شد","describe":" مشهد- ایرنا- پویش سه شنبه های بدون خودرو روز سه شنبه با حضور جمعی از آتش نشانان مشهدی در این شهر برگزار شد.", "text":"به گزارش ایرنا، در این گردهمایی تعدادی از آتش نشانان به همراه مدیرعامل سازمان آتش نشانی و جمعی از شهروندان مشهدی از مسیر چهارراه خیام تا ایستگاه شماره 3 آتش نشانی این شهر واقع در بلوار فلسطین رکاب زدند.مدیرعامل سازمان آتش نشانی مشهد در حاشیه این گردهمایی به خبرنگار ایرنا گفت: با توجه به تقارن سه شنبه های بدون خودرو با هفته ایمنی و آتش نشانی، آتش نشانان مشهدی پیام استفاده ازدوچرخه و حمل و نقل سالم  و پاک را با رکاب زدن در این مسیر به شهروندان منتقل کردند.آتشپاد حسن جعفری افزود: دوچرخه سواری نقش مهمی در سلامت افراد دارد که البته وجود زیرساختهای لازم نیز برای توسعه این فرهنگ در کلانشهر مشهد ضروری است.هفتم مهر ماه روز ایمنی و آتش نشانی نام گرفته است. هزار و 300 آتش نشان در قالب 49 ایستگاه در شهر مشهد خدمت می کنند.پویش سه شنبه های بدون خودرو با محوریت هیات دوچرخه سواری خراسان رضوی از سال 1395 در مشهد آغاز شد.7505/1858            "}