{"onTitr":" رییس شورای راهبردی روابط خارجی:    ","titr":" اقدام‌های ترامپ سیاست‌های استقلال طلبانه کشورها را تقویت کرد","describe":" تهران - ایرنا - رییس شورای راهبردی روابط خارجی گفت: اقدام‌های دونالد ترامپ رییس جمهوری آمریکا سیاست‌های استقلال طلبانه کشورها را تقویت کرد.", "text":"به گزارش خبرنگار سیاسی ایرنا، کمال خرازی عصر  امروز - شنبه - در نشست مشترک با ورنر فاسلابند رئیس موسسه مطالعات امنیتی و اروپایی اتریش، افزود: استقلال اروپا و تلاش آن‌ها برای این موضوع همواره مورد تاکید و حمایت ایران بوده و خواهد بود و خوشحال هستیم که اروپا هم به این نتیجه رسیده که آینده اروپا در گرو استقلال از آمریکا و کاری است.وی با بیان این که چینی‌ها هم چنین سیاستی را دنبال می کنند، گفت: چینی ها بر این اعتقاد هستند کشوری که 200 سال بیشتر عمر ندارد نمی تواند برای جهان تعیین تکلیف کند و این حرف حکیمانه ای است.خرازی اضافه کرد: چینی ها در نبرد با آمریکا پیروز خواهند شد و برنامه های بسیار بلند مدتی دارند که چین را به عنوان قدرت اول جهان کند.وی یاد آور شد: سیاست های ترامپ کمک کرده که کشورهای دیگر به فکر این باشند که سیاست های مستقلی داشته باشند و راه خود را از آمریکایی ها جدا کنند. وی گفت: کشورهایی که روابط اقتصادی گسترده و عمیقی با آمریکا دارند راه دشواری برای استقلال از آن دارند ولی نفس گرایش به سیاست استقلال طلبانه امر مبارکی است.رییس شورای راهبردی روابط خارجی ادامه داد: وقتی بحران سوریه آغاز شد برخی گفتند دولت بشار اسد یک ماه بیشتر دوام نمی آورد این اظهارات ناشی از شناخت ضعیف آن ها از منطقه داشت که تاکنون هم ادامه دارد و قطعا اگر خواست آنها محقق می شد بیش از هر کس به سود رژیم صهیونیستی بود. خرازی تصریح کرد: ما از ابتدا می دانستیم که اسرائیل پشت این بحران است و برخی کشورهای عربی که وارد این ماجرا شدند فریب اسراییل را خوردند و این بحران را ایجاد کردند.خرازی گفت: نتیجه این شد که امروز پس از سال ها جنگ دولت سوریه بر بیشتر خاک این کشور حاکم است، حزب الله لبنان نمایندگان بیشتری را به پارلمان خود فرستاد و عراق امروز دولت جدید خود را تشکیل می دهد و اینها نشان دهنده موفقیت های ایران در منطقه است.رئیس شورای راهبردی روابط خارجی درباره استانداردهای دوگانه در برخورد با تروریسم از سوی برخی کشورهای اروپایی اظهار داشت: اروپا ادعا می کند که مخالف تروریسم است، در عین حال می بینیم که برخی از کشورهای اروپایی خودشان پناهگاه تروریست ها هستند از جمله این کشورها فرانسه است که مدعی مبارزه با تروریسم است اما یک سازمان تروریستی بزرگ را در خود جای داده و امکانات لازم را در اختیار آنها قرار داده تا علیه ایران اقدام کنند. وی با بیان این که این استاندارها دوگانه است و قابل قبول نیست؛ تصریح کرد: برخی کشورها چطور می گویند مخالف تروریسم هستند اما به رهبران تروریست ها مجال می دهند تا در تلویزیون صحبت های خود را مطرح کند؟ لذا به این نتیجه می رسیم که تروریسم بد است اگر علیه اروپا باشد و اگر علیه دیگران کار کند پدیده بدی نیست. خرازی گفت: نمونه این کشورها، آمریکا است که دوگانگی را به حد اعلا رسانده و از تروریست ها به عنوان ابزاری علیه کشورهای دیگر استفاده می کند بخصوص علیه ایران، اما وقتی خودشان گرفتار عملیات های تروریستی می شوند صدایشان بلند می شود که تروریست ها به منافع آنها ضربه زدند‌.رئیس شورای راهبردی روابط خارجی در پایان خاطر نشان کرد: اگر مخالف تروریسم هستید در هر کجای دنیا که عملیاتی می شود باید موضع گیری در قبال آن داشته باشید و با تروریسم مبارزه کنید.سیام**2021**1751**1535            "}