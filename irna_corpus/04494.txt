{"onTitr":" معاون استاندار قزوین:    ","titr":" قانون رفع موانع تولید ضمانت اجرایی ندارد","describe":" قزوین - ایرنا - معاون هماهنگی امور اقتصادی استاندار قزوین گفت: قانون رفع موانع تولید که در سال 94 به تصویب رسیده است، ضمانت اجرایی لازم را ندارد.", "text":"به گزارش ایرنا، منوچهر حبیبی روز دوشنبه در نشست شورای گفت وگوی دولت و بخش خصوصی استان قزوین که با حضور اعضای کمیسیون ویژه حمایت از تولید ملی مجلس شورای اسلامی برگزار شد، افزود: در خصوص کاربردی کردن این قانون باید تدابیر لازم اتخاذ شود.وی بر لزوم افزایش اختیارات مدیران استانی تاکید کرد و اظهار داشت: مدیران استانی برای حل مسایل و مشکلات حوزه تولید از احتیارات لازم برخوردار نیستند.معاون هماهنگی امور اقتصادی استاندار قزوین با بیان اینکه متاسفانه فشارهای مالیاتی، تامین اجتماعی و بانک ها به صنایع از تحریم ها بیشتر است، گفت: نیازمند دستور العمل های جدید مطابق با شرایط اقتصادی کشور هستیم.حبیبی در ادامه به ظرفیت های اقتصادی قزوین اشاره کرد و افزود: در این استان سالیانه حدود پنج میلیون تن انواع محصولات کشاورزی و همچنین 1300 نوع محصول صنعتی تولید می شود که بیانگر قابلیت های فراوان و بالای تولیدی این سرزمین هستند.وی به رشد صادرات کالا از قزوین به خارج طی سال های اخیر اشاره کرد و گفت: سال گذشته 760 میلیون دلار و طی نیمه نخست امسال نیز 400 میلیون دلار صادرات داشتیم که نسبت به مدت مشابه سال قبل 41 درصد رشد داشته است. 6104*3013            "}