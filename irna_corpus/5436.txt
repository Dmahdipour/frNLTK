{"onTitr":"","titr":" ورزش کنگاور در عرصه ملی و بین المللی صاحب نام است","describe":" کرمانشاه - ایرنا - فرماندار کنگاور با اشاره به درخشش قهرمانان ورزشی این شهرستان در میادین ملی و بین المللی گفت: این شهرستان در رشته های مختلف ورزشی صاحب نام است که باید به جایگاه اصلی خود دست پیدا کند.", "text":"به گزارش ایرنا، خیراله خزایی روز یکشنبه در نشست مشترک هیات های ورزشی که با حضور مدیرکل ورزش و جوانان کرمانشاه در سرسرای فرمانداری این شهرستان برگزار شد، افزود: کنگاور همیشه در مباحث حرفه ای ورزشی و فضاهای ورزشی حرفی برای گفتن دارد.خزایی با اشاره به مشکلات مجموعه ورزشی شهید قلیوند کنگاور گفت: این مجموعه نیازمند توجه ویژه است و امیدواریم با نگاه ویژه مدیرکل ورزش و جوانان این مکان به یک مجموعه مناسب تبدیل شود.وی اجاره دادن سالن های ورزشی را یکی دیگر از مشکلات موجود ذکر کرد و گفت: جوانان آسیب پذیر کنگاوری باید شرایط استفاده رایگان از اماکن ورزشی را داشته باشند.وی با تاکید بر اینکه هدف نهایی ما سلامت جامعه است، یادآور شد: همین فعالیت های ورزشی مانع از ایجاد ناهنجاری هاست که باید بیش از پیش به آن اهمیت داد.** 3 زمین چمن مصنوعی در کنگاور احداث می شود.مدیرکل ورزش و جوانان کرمانشاه نیز از تخصیص اعتبار لازم برای احداث سه زمین چمن مصنوعی در سطح شهرستان کنگاور برای استفاده مردم و بخصوص جوانان خبر داد.صابر رحیمی با بیان اینکه در بخش عمرانی اعتبارات مناسبی به حوزه ورزش اختصاص یافته است، افزود: زمین های چمن مصنوعی در نقاط روستایی احداث خواهد شد.وی اضافه کرد: این آمادگی را داریم در صورت واگذاری زمین مناسب در زمینه احداث زمین های روباز ورزشی اقدام کنیم.وی با تقدیر از حمایتهای ارزشمند تیم ‌مدیریتی استان از ورزش افزود: استاندار کرمانشاه نسبت ‌به توسعه ورزش نگاه ویژه ای دارند و در سه ماه گذشته با حمایت های مهندس بازوند، اعتبارات بسیار خوبی در راستای ورزش و‌ توجه به قهرمانان توسط این اداره کل جذب شده است.رحیمی در ادامه از عزم جدی اداره کل ورزش و جوانان در راستای اشتغالزایی جوانان خبر داد و گفت: در بخش روستایی تسهیلات با بهره بسیار پایین پیش بینی شده و از جوانان جویای کار درخواست می کنیم برای استفاده از این تسهیلات به اداره کل ورزش و جوانان استان مراجعه کنند.مدیرکل ورزش و جوانان کرمانشاه خاطرنشان ساخت: این یک ‌فرصت بسیار مناسب برای جوانان جویای کار است تا با استفاده از آن بر بیکاری چیره شوند.سرانه فضای ورزشی کنگاور با 59 فضای ورزشی فعال، بیش از 2 متر مربع است که از سرانه کشوری بالاتر است.شهرستان کنگاور با جمعیتی افزون بر 76 هزار نفر در 94 کیلومتری شرق کرمانشاه واقع شده و دروازه ورودی این استان غربی است.8066/7447            "}