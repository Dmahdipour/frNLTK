{"onTitr":" فرمانده انتظامی مرکزی:    ","titr":" خیران در ایجاد اردوگاه ترک اعتیاد استان مرکزی پیشتاز باشند","describe":" اراک - ایرنا - فرمانده انتظامی استان مرکزی گفت: خیران در کنار دستگاه های متولی برای ایجاد اردوگاه ترک اعتیاد و ساماندهی معضلات این قشر آسیب دیده در این استان پیشتازی کنند.", "text":"به گزارش ایرنا، سردار «کیومرث عزیزی» روز سه شنبه در شورای اداری شهرستان اراک افزود:  70 معتاد متجاهر در هر روز از سطح استان جمع آوری می شود اما به علت نبود مکانی برای نگهداری و ساماندهی آنان به سطح شهرها باز می گردند.وی اظهار داشت: در صورتی که اردوگاه ترک اعتیاد برای معتادان دایر شود، نیروی انتظامی استان می تواند ظرف مدت یک هفته تمامی معتادان متجاهر را از سطح شهرها جمع آوری و ساماندهی کند.فرمانده انتظامی استان مرکزی گفت: مسئولان برای ایجاد این اردوگاه از تجربه تبریز که به عنوان شهر بدون معتاد و گدا در کشور شناخته شده است، استفاده کنند.سردار عزیزی در ادامه افزود: مرکزی نوزدهمین استان از نظر جمعیت و چهاردهمین استان از نظر وسعت جغرافیایی است اما در امنیت با تلاش نیروهای انتظامی در جایگاه یازدهم است.وی در بخش دیگری از سخنانش اظهار داشت: استان مرکزی به علت قرار گرفتن در مسیر ارتباطی اصلی کشور و ثبت روزانه 500 هزار تردد خودرو در محورهای استان درحوادث رانندگی جاده ای جایگاه 9 را دارد.فرمانده انتظامی استان مرکزی گفت: 65 درصد از تلفات جاده ای که در راه های استان مرکزی ثبت می شود مربوط به خودروهایی است که از این استان عبور می کنند.سردار عزیزی افزود: میزان سرقت در استان در نیمه نخست امسال نسبت به مدت مشابه قبل  75 درصد افزایش یافته و این درحالیست که اغلب سرقت ها از نوع خرد و  توسط افراد معتاد انجام گرفته است.مدیرکل بهزیستی استان مرکزی نیز گفت: این استان با  155 هزار سالمند به عنوان سومین استان پیر کشور بعد از گیلان و مازنداران معرفی شده است.«زهرا امینی» افزود: 10 و 89 درصد جمعیت اراک سالمند هستند و با توجه به نرخ بالای سالمندی در این کلانشهر، برنامه ریزی متولیان برای داشتن زیرساخت های این مهم ضروری است.وی اظهار داشت: راه اندازی طب سالمندی در دانشگاه های اراک و علوم پزشکی استان مرکزی ضروری است تا بخشی از زیرساخت های مورد نیاز دهکده سلامت در این شهرستان فراهم شود.مدیرکل بهزیستی استان مرکزی گفت: نگهداری سالمند در خانواده، سیاست بهزیستی برای افزایش جایگاه سالمندان است و این نهاد حمایتی برنامه ای برای افزایش شمار مراکز نگهداری از سالمندان ندارد.امینی افزود: پنج هزار سالمند در بهزیستی استان از مراکز خدماتی این نهاد بهره مند می شوند.فرماندار اراک نیز گفت: کلانشهر اراک با فراهم شدن زیرساخت های لازم به عنوان شهر دوست دار سالمند به عنوان نمونه ( پایلوت) معرفی می شود.«حسین بختیاری» افزود: به منظور تبدیل شدن به شهر دوستدار سالمند، باید امکانات مناسب این قشر در استان با همکاری دستگاه های متولی ایجاد شود.وی در بخش دیگری از سخنانش اظهار داشت: پاییز پربارشی پیش بینی شده است و باید ستاد بحران شهرستان هرچه سریعتر تشکیل و اقدامات پیشگیرانه برای کاهش خسارت احتمالی تدبیر شود.فرماندار اراک گفت: اکنون فصل مناسب برای بیمه محصولات کشاورزی است و باید جهاد کشاورزی اراک به زودی آماری از وضعیت بیمه محصولات کشاورزی را تهیه و دلایل بی رغبتی کشاورزان به بیمه محصولات را شناسایی کند.مدیرعامل سازمان آتش نشانی شهرداری اراک نیز در این نشست آمار عملکرد نیمه نخست امسال را ارایه کرد.کلانشهر اراک 600هزار نفر جمعیت دارد.6991/6013/            "}