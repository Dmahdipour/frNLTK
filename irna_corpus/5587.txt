{"onTitr":"","titr":" 343 دستگاه اتوبوس شهری مردم ارومیه را جابجا می کند","describe":" ارومیه- ایرنا- شهردار ارومیه با بیان اینکه اتوبوس های درون شهری ارومیه سهم 20 درصدی در حمل و نقل دارند، گفت: 343 اتوبوس شهری مردم این شهر را جابجا می کند.", "text":"محمد حضرت پور روز یکشنبه در گفت و گو با خبرنگار ایرنا افزود:  امسال 110 دستگاه اتوبوس شخصی از این تعداد بازسازی شده است؛ این بازسازی شامل صافکاری،  نقاشی، تعمیرات موتور، پمپ و تعویض صندلی هاست.وی ادامه داد: روند بازسازی اتوبوس ها در تعمیرگاه مرکزی سازمان حمل و نقل و بار مسافر شهرداری ارومیه و توسط پیمانکاران بخش خصوصی و نیروهای فنی و خدماتی با هزینه بسیار پایین و بدون تحمیل هزینه اضافی برای شهرداری انجام می شود.شهردار ارومیه گفت: بازرسان ویژه فنی برای کنترل وضعیت فنی اتوبوس ها و جلوگیری از فعالیت اتوبوس های دارای نقص فنی مشغول به کار هستند.وی بیان کرد: توسعه ناوگان حمل و نقل عمومی یکی از دغدغه های اساسی شهرداری ارومیه است و با توسعه و بازسازی ناوگان اتوبوسرانی شهر ارومیه توانسته ایم میانگین عمر ناوگان را به 10سال یعنی استاندارد کشوری برسانیم.حضرت پور با تاکید بر اینکه میانگین عمر ناوگان اتوبوسرانی شهر ارومیه  11 سال است، گفت: با برنامه ریزی های انجام شده تا سال 1404 عمر ناوگان اتوبوسرانی شهر ارومیه به چهارسال خواهد رسید.به گزارش ایرنا، اتوبوس های درون شهری ارومیه سهم 20 درصدی در حمل و نقل درون شهری ارومیه دارد.پیش از این نیز مدیرعامل سازمان تاکسیرانی شهرداری ارومیه از فرسوده بودن چهار هزار دستگاه تاکسی در این شهر خبر داده بود. به گفته مسوولان، خودروهای فرسوده به ویژه خودروهای عمومی عامل مهمی در بروز آلودگی هوای ارومیه به شمار می رود.8137/3072            "}