{"onTitr":"","titr":" آتش سوزی هفت هکتار از منطقه شکار ممنوع ستبله را نابود کرد","describe":" اصفهان- ایرنا - رئیس اداره حفاظت محیط زیست شهرستان بوئین میاندشت گفت: سهل انگاری و افروختن آتش در روزهای اخیر به  نابودی  حدود هفت هکتار از اراضی منطقه شکار ممنوع ستبله منجر شده است.", "text":"حسین خلیلی روز دوشنبه در گفت وگو با ایرنا افزود : این آتش سوزی  به دلیل سهل انگاری و بی توجهی انسانی  در محدوده منطقه شکار ممنوع ستبله صورت گرفت که  توسط محیط بانان  و با همکاری فرمانداری و منابع طبیعی شهرستان خاموش شد.وی خواهان رعایت موازین ایمنی  گردشگران  هنگام حضور در مناطق حفاظت شده و مراتع شد و گفت: در برخی موارد این آتش سوزی ها به دلیل سخت گذر بودن، تراکم بالای پوشش گیاهی و غیر قابل عبور بودن برای  خودروها و تجهیزات آتش نشانی با تاخیر خاموش می شود.خلیلی افزود: در بررسی های کارشناسی بعمل آمده ، آتش سوزی اخیر  به نابودی حدود هفت هکتار مرتع  و گون زار درجه یک منجر شده و به  تنوع زیستی منطقه آسیب زده است.وی همچنین اظهار داشت:  از بین رفتن گونه های جانوری شامل خزندگان و پستانداران کوچک و تخریب و فرسایش خاک در اثر بارندگی و سیل نیز از اثرات ماندگار این خسارت ها در آینده است.رئیس اداره حفاظت محیط زیست شهرستان بوئین میاندشت گفت: منطقه شکار ممنوع ستبله دارای  تنوع زیستی غنی گونه های گیاهی و جانوری است  که در سال های اخیر نیز به مشاهده و کشف گونه های نادر و کمیاب نیز منجر شده است.بوئین میاندشت در سال 1392 براساس تقسیمات کشوری از فریدن جدا و به شهرستان تبدیل شد.این شهرستان که بیش از 26 هزار نفر جمعیت دارد در فاصله 177 کیلومتری غرب اصفهان واقع است.  منطقه شکارممنوع ستبله در شهرستان‌های بوئین و میاندشت و فریدون‌شهر استان اصفهان قرار دارد. این منطقه با وسعت 21 هزار و 850 هکتار دارای گونه‌های حیات وحش از قبیل بز وحشی، خرس قهوه‌ای، گرگ، روباه، شغال، گراز، کبک، عقاب، شاهین، دلیجه، کفتار و راسو است.8114/  6022            "}