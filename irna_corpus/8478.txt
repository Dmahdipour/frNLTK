{"onTitr":" نتایج یک نظرسنجی در کره جنوبی؛    ","titr":" تهدید واقعی نه کره شمالی بلکه چین است","describe":" پکن- ایرنا- نتایج یک نظرسنجی صورت گرفته در کره جنوبی نشان می دهد بیشتر مردم این کشور نه کره شمالی بلکه اصلی ترین تهدید در برابر صلح شبه جزیره را چین می دانند.", "text":"به گزارش ایرنا نتایج نظرسنجی موسسه گالوپ سئول که امروز پنجشنبه منتشر شد نشان می دهد بیشتر مردم بر این باورند کره شمالی به دنبال صلح است اما چین تمایلی برای آن نشان نمی دهد.بر اساس این نظر سنجی 91 درصد از افراد مورد نظرخواهی تصریح کرده اند اصلی ترین تهدید برای صلح در شبه جزیره و اتحاد کره، چین است و پکن اساسا نمی خواهد چنین اتفاقی بیفتد.این اولین بار است که در یک نظرسنجی چین به عنوان یک تهدید پیشاپیش کره شمالی ایستاده است.کسانی که مورد نظرسنجی قرار گرفته اند می گویند: چین مانع بزرگ صلح است.این نظرسنجی با نظرخواهی قبلی در سال 2016 میلادی تفاوت زیادی دارد در آن زمان فقط 17 درصد بر این باور بودند که چین مانع بزرگ وحدت و صلح شبه جزیره کره است.در سال 2017 میلادی نظرخواهی دیگری صورت گرفت که بر اساس آن 64 درصد گفته بودند کره شمالی بزرگترین تهدید است اما اکنون این رقم به 33 درصد کاهش یافته است.این نظرسنجی را موسسه گالوپ بین یکهزار و 200 نفر از زنان و مردانی که بین 19 تا 74 سال سن داشته اند، در دو ماه گذشته انجام داده است و در رده های بعدی تهدیدهای صلح و وحدت، نام کشورهای ژاپن، روسیه و آمریکا به چشم می خورد.گزارش رسانه های کره ای حاکی است تلافی جویی های اقتصادی که چین در دو سال گذشته به دلیل استقرار سامانه موشکی تاد علیه کره جنوبی انجام داده در نتایج این نظرسنجی تاثیرگذار بوده است.آساق**231**1904**            "}