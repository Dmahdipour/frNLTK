{"onTitr":"","titr":" 83 واحد مسکن روستایی در شیروان ساخته شد","describe":" بجنورد- ایرنا- رئیس بنیاد مسکن انقلاب اسلامی شیروان گفت: در 6 ماهه نخست امسال ساخت و تکمیل 83 واحد مسکونی روستایی در سه بخش مرکزی، سرحد و قوشخانه شیروان به پایان رسید.", "text":"عزیز ابراهیمی روز سه شنبه به خبرنگار ایرنا گفت: در مجموع برای ساخت واحدهای مزبور 15 میلیارد و 770 میلیون ریال اعتبار هزینه شده است.وی اظهار داشت: عملیات اجرایی طرح ها از دهه فجر پارسال آغاز شده بود که در پایان شهریور امسال به اتمام رسید.وی مساحت هر واحد مسکونی روستایی را 70 مترمربع عنوان کرد و گفت: همچنین برای ساخت و تکمیل هر واحد 200 میلیون ریال تسهیلات به روستاییان پرداخت شد.ابراهیمی افزود: از ابتدای اجرای طرح مزبور تاکنون بیش از 7 هزار واحد مسکن روستایی در این شهرستان ساخته شده است.هم اکنون از جمعیت 157 هزار نفری شیروان، 68 هزار نفر در قالب 18 هزار خانوار در نواحی روستایی سکونت دارند. مرکز این شهرستان در 60 کیلومتری شرق بجنورد واقع است. 7186/5132            "}