{"onTitr":"","titr":" 2 اقامتگاه بوم گردی در همدان بهره برداری شد","describe":" همدان - ایرنا- معاون گردشگری اداره کل میراث فرهنگی، صنایع دستی و گردشگری همدان گفت: به مناسبت هفته جهانی گردشگری 2 اقامتگاه بوم گردی در روستاهای امزاجرد و یکن آباد با اعتبار چهار میلیارد ریال بهره برداری شد.", "text":"علی خاکسار روز سه شنبه در گفت و گو با ایرنا افزود: اقامتگاه بومگردی «شبستان» با اعتبار سه میلیارد ریال و در زمینی به مساحت 460 متر مربع در روستای یکن آباد از توابع شهرستان همدان بهره برداری شد.وی اظهار داشت: این اقامتگاه دارای سه سوئیت است که هر کدام 10 نفر ظرفیت دارد و برای پنج نفر اشتغالزایی کرده است.معاون گردشگری اداره کل میراث فرهنگی، صنایع دستی و گردشگری استان با اشاره به اینکه اقامتگاه بوم گردی مزداگرد2 نیز با یک میلیارد ریال اعتبار راه اندازی شد عنوان کرد: این اقامتگاه گنجایش اسکان 40 گردشگر را دارد و برای چهار نفر اشتغالزایی کرده است.وی تاکید کرد: با بهره برداری از این 2 اقامتگاه تعداد خانه های بوم گردی استان به 30 واحد افزایش یافت که 12 واحد آن فعال هستند.استان همدان با بیش از یک هزار و 800 جاذبه گردشگری در بین پنج شهر فعال در حوزه گردشگری کشور رتبه بندی می شود.9904/2087            "}