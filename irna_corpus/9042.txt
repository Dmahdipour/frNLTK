{"onTitr":"","titr":" 334 کیلوگرم تریاک در دامغان کشف شد","describe":" سمنان - ایرنا - فرمانده انتظامی استان سمنان گفت: یک محموله 334 کیلوگرمی تریاک توسط ماموران پاسگاه انتظامی سرکویر شهرستان دامغان کشف شد.", "text":"به گزارش ایرنا، سردار روح الامین قاسمی روز پنجشنبه با اعلام این خبر به خبرنگاران اظهار داشت: ماموران پاسگاه انتظامی سرکویر در شهرستان دامغان هنگام اجرای طرح ایست و کنترل در محورهای مواصلاتی و برقراری نظم و امنیت به یک دستگاه زانتیا مشکوک شده و دستور ایست خودرو را صادر می کنند.وی ادامه داد: راننده خودرو زانتیا بدون توجه به دستور پلیس، با سرعت از صحنه فرار می کند که ماموران بلافاصله طرح مهار برای متوقف کردن خودرو را در دستور کار قرار داده و به تعقیب آن می پردازند.قاسمی با اشاره به این که پس از عملیات تعقیب و گریز، سواری زانتیا در گردنه رشم پس از دقایقی متوقف می شود گفت: راننده نیز که در دل کویر متواری و بین بوته های کویری مخفی شده بود پس از ساعتی جستجو، دستگیر شد.وی با بیان این که یک محموله 334 کیلوگرمی تریاک در بازرسی ماموران از خودروی زانتیا کشف شد بیان داشت: راننده نیز که 40 ساله و سابقه دار است پس از تکمیل پرونده به مراجع قضایی معرفی شد.فرمانده انتظامی استان سمنان با قدردانی از دقت نظر و اقدام به موقع ماموران پاسگاه انتظامی سرکویر دامغان تاکید کرد: با تمام توان و اجرای برنامه های ضربتی، مبارزه همه جانبه خود با سوداگران مرگ را ادامه می دهیم.9856/7408            "}