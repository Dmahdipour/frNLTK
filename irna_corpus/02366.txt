{"onTitr":"","titr":" پلیس البرز امسال 111 میلیارد تومان کالا کشف کرد","describe":" کرج-ایرنا- فرمانده انتظامی البرز گفت: 111میلیارد و 975 میلیون تومان انواع کالاهای قاچاق امسال توسط ماموران انتظامی در این استان کشف شده است.", "text":"سردارعباسعلی محمدیان روز چهارشنبه درگفت و گو با خبرنگارایرنا افزود: هشت میلیون و231هزار قلم دارو، 6 میلیون و 888 هزار نخ سیگار، 527 هزار لیتر انواع سوخت، 446 هزار قلم انواع لوازم آرایشی و بهداشتی  و 24هزار ثوب انواع پوشاک  از جمله کالای مکشوفه است .وی اضافه کرد: دراین مدت تعداد قابل توجهی خودرو، موتورسیکلت، لوازم یدکی خودرو، گوشی تلفن همراه، انواع پارچه، لوازم صوتی و تصویری کشف و ضبط شد.محمدیان افزود: تاکنون 248 پرونده کالای قاچاق دراستان البرز تشکیل شده که 192 فقره آن بالای10میلیون تومان، 37 فقره بالای 100میلیون تومان و 19 فقره بالای 500 میلیون تومان بوده است.وی خاطرنشان کردکه در این مدت 294 متهم و قاچاقچی کالا دستگیر و 208 وسیله نقلیه سبک و سنگین مربوط به متهمان توقیف شده است.فرمانده انتظامی البرز یادآورشد: کالای قاچاق، اقتصاد و بازار را تحت الشعاع قرار می دهد و در زمینه مبارزه با کالای قاچاق عزم ملی و فرهنگ سازی و مشارکت گسترده مردم لازم است.وی افزود: مبارزه با قاچاق، یکی از مهم ترین الزامات تحقق سیاست های اقتصاد مقاومتی در سالی است که از سوی مقام معظم رهبری به عنوان سال حمایت ازکالای ایرانی نام گذاری شده است.فرمانده انتظامی استان البرز بیان داشت: تاکیدات مقام معظم رهبری (مد ظله العالی) در خصوص مبارزه با کالای قاچاق مسئولیت پلیس در این خصوص بیش از پیش بوده و برابر دستور العمل ها و ابلاغیه های صادره به صورت کاملا فعال و جهادی با این پدیده شوم برخورد و فعالیت قاچاقچیان کالا رصد می شود.نوسان در قیمت ارز سبب شد تا برخی افراد سودجو به قاچاق و احتکار کالا روی بیاورند که با همکاری مردم و پلیس اخلالگران نظم اقتصادی یکی پس از دیگری در چنگ قانون گرفتار می شوند.2098/ 6155            "}