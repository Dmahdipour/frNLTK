{"onTitr":"","titr":" مدیرعامل پرسپولیس: افراد غیرفنی پاداش زیادی نگرفته اند","describe":" تهران- ایرنا- مدیرعامل باشگاه پرسپولیس گفت: خبر پرداخت پاداش هنگفت به نفرات غیرفنی باشگاه صحت ندارد. آنها حتی نصف نفرات اصلی هم پاداش نگرفته اند.", "text":"حمیدرضا گرشاسبی روز چهارشنبه در گفت‌وگو با خبرنگار ایرنا در رابطه با شرایط ارزی باشگاه پرسپولیس اظهار داشت: خوشبختانه توانستیم این موضوع را تا حدودی حل کنیم. مسعود سلطانی فر وزیر ورزش و جوانان هم در این مدت پیگیری زیادی انجام داد که باید از او تشکر ویژه ای کنم.وی افزود: البته برای تامین هزینه سفر، مبلغی را قرض کردیم که باید بخشی از مبلغ دریافتی را جایگزین آن کنیم و با باقی مانده پول، بخش دیگری از مشکلات را حل کنیم.مدیرعامل باشگاه پرسپولیس در مورد ناراحتی خارجی‌های پرسپولیس از تعویق دریافت مطالبات آنها، خاطرنشان کرد: مربیان و بازیکنان خارجی پرسپولیس کاملا شرایط را درک کردند. متاسفانه برخی افراد خارج از تیم به این مسئله پر و بال می‌دادند و آن را بزرگ می‌کردند. نمی‌دانم این بحث ها از کجا مطرح می‌شود اما تلاش می‌کنیم با ارزی که در چند روز آینده به حساب باشگاه می آید، به این بازیکنان و مربیان پرداختی داشته باشیم. متاسفانه در این میان بعضی حرف ها مطرح شد که خارجی‌ها می‌توانند از پرسپولیس جدا شوند اما تمرکز تمام نفرات ما کامل به بحث فنی معطوف بود.وی در مورد این موضوع که گفته می شود برخی افراد غیر فنی باشگاه پس از نتایج این تیم در لیگ قهرمانان پاداش هنگفتی دریافت کرده اند، اظهار داشت: این موضوع صحبت ندارد. لیستی از اعضای تیم داریم که به صورت پلکانی پاداش بین نفرات تقسیم می‌شود که در این لیست تمام نفرات زحمت کش مانند ماساژورها، مدیر رسانه ای و مسئول امنیتی نیز جای دارند اما به صورت پلکانی پاداش دادیم. پاداش پرداختی از 7 تا 70 میلیون تومان بود که بالاترین مبلغ به بازیکنان اصلی پرداخت شد. سایر نفرات حتی نصف نفرات فنی هم پاداش نگرفتند.گرشاسبی در رابطه با خبر درگیری 2 بازیکن در رختکن پرسپولیس گفت: تیم بزرگتر دارد و این بازیکنان جوان جرات ندارند در حضور بزرگترهای تیم درگیری یا مسائل حاشیه ای ایجاد کنند. این موضوع را پیگیری کردم اما اصلا مساله خاصی نبود که به این شکل در رسانه ها مطرح شود.ورزشی**ع.ک**            "}