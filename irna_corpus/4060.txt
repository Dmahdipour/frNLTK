{"onTitr":"","titr":" میزگرد&#39; چالشهای بخش کشاورزی &#39; در ایرنا برگزار شد","describe":" اصفهان - ایرنا - میزگرد ' چالش های بخش کشاورزی در ایران و اصفهان ' روز دوشنبه با حضور جمعی از استادان دانشگاه، مسوولان و کارشناسان در خبرگزاری جمهوری اسلامی(ایرنا)  این استان برگزار شد.", "text":"به گزارش ایرنا، در این میزگرد، جهانگیر عابدی رییس دانشکده کشاورزی دانشگاه صنعتی اصفهان، علی یوسفی مسوول کمیته آب اتاق بازرگانی اصفهان و استاد دانشگاه، اسفندیار امینی دبیر اجرایی نظام صنفی کشاورزی استان اصفهان، غلامرضا عشاقی مسوول دفتر آب سازمان جهاد کشاورزی اصفهان و ابراهیم مرادیان بازرس صنف کشاورزی استان حضور داشتند.این کارشناسان به لزوم اجرای قوانین مربوط ، آمایش سرزمین، انسجام و هماهنگی های لازم در بخش کشاورزی و تامین  زیرساختها برای اجرای رویکردهای جدید در این بخش تاکید کردند.این کارشناسان گفتند اجرای سیاست های منطقه ای ، برنامه ریزی مدون و جامع برای تغییر الگوی کشت و ایجاد هم افزایی سازنده بین بخش اجرا و تحقیقات و حمایت های همه جانبه دولت از جمله راه برون رفت از معضلات فراروی بخش کشاورزی است .در سال های اخیر خشکسالی گریبان همه حوزه ها از جمله کشاورزی و صنعت را گرفته است که به نظر می رسد با ارایه راهکارها توسط کارشناسان و اجرای طرح های پیشنهادی دولت می توان به نوعی از این معضل عبور کرد.گزارش تکمیلی این میزگرد روزهای آینده در سایت ایرنا قرار می گیرد.11 درصد از اشتغال و هشت درصد از تولید ناخالص ملی اصفهان به بخش کشاورزی اختصاص دارد.مساحت اراضی کشاورزی این استان 569 هزار هکتار است.9913/6026/            "}