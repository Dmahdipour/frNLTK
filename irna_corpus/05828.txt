{"onTitr":"","titr":" عمر طرح هادی در هر روستا 10 سال است","describe":" مشهد- ایرنا- معاون عمران روستایی اداره کل بنیاد مسکن انقلاب اسلامی خراسان رضوی گفت: عمر مفید طرح هادی برای هر روستا 10 سال است و بعد از این مدت طرح هادی روستا نیاز به اجرای مجدد دارد.", "text":"مجید معصومی روز یکشنبه در گفت و گو با خبرنگار ایرنا افزود: بر این اساس تاکنون طرح هادی 420 روستای بالای 20 خانوار در خراسان رضوی بازنگری و دوباره اجرا شده است.وی اظهار داشت: تکلیف دولت برخوردار شدن همه روستاهای بالای 20 خانوار خراسان رضوی از طرح هادی است. دو هزار و 596 روستا در این استان وجود دارد.او ادامه داد: تاکنون طرح هادی برای دو هزار و 524 روستا در خراسان رضوی تهیه شده و تقریبا شاخص برخورداری روستاهای بالای 20 خانوار جمعیت این استان از تهیه طرح هادی 97 درصد است.معاون بنیاد مسکن انقلاب اسلامی خراسان رضوی گفت: طرح هادی روستایی تاکنون در 800 روستای بالای 20 خانوار جمعیت این استان معادل 31 درصد از کل روستاها اجرا شده است.وی افزود: برای اجرای هر طرح هادی روستایی بین پنج تا هشت میلیارد ریال اعتبار هزینه می شود و سالانه اعتبار اختصاص یافته به استان برای اجرای طرح هادی در 100 روستا است.معصومی در مورد سهمیه قیر رایگان بکار رفته در طرح هادی روستایی هم گفت: طی سالهای 94 تا 96 تقریبا 70 هزار تن قیر رایگان از سوی دولت به روستاهای خراسان رضوی اختصاص یافت. همچنین تاکنون با همکاری اداره کل ثبت اسناد و املاک 210 هزار جلد سند ملک برای خانه های روستایی در این استان صادر شده است.7489/1858            "}