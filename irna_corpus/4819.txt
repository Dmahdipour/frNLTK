{"onTitr":"","titr":" 454 پرونده قضایی در حوزه منابع طبیعی تشکیل شد","describe":" همدان- ایرنا- رئیس اداره حقوقی منابع طبیعی و آبخیزداری همدان گفت: 454 فقره پرونده مرتبط با تخلف از قوانین حوزه حفاظت از اراضی ملی این استان نیمه نخست سال جاری در محاکم قضایی تشکیل شده است.", "text":"علیرضا قاسمی مجاهد روز دوشنبه در گفت و گو با ایرنا بیان کرد: 82 فقره پرونده از این تعداد مربوط به تخریب و تصرف عدوانی اراضی ملی است.وی اضافه کرد: 95 پرونده چرای غیرمجاز دام و یک پرونده متعلق به قطع درخت و بوته کنی بوده که پس از تشکیل و تکمیل پرونده قضایی و انجام مراحل مقدماتی، برای تعقیب کیفری متخلفان و جبران خسارات وارده به محاکم قضایی ارسال شده است.رئیس اداره حقوقی منابع طبیعی همدان گفت: همچنین 284 فقره پرونده قضایی در زمینه خلع ید و ابطال اسناد مالکیت اشخاص نیز تشکیل شده است.قاسمی مجاهد افزود: قضات دادگستری، نیروی انتظامی و مردم تعامل مناسبی برای شناسایی، دستگیری و صدور احکام قضایی برای متجاوزان به عرصه های منابع طبیعی استان داشتند.وی با بیان اینکه بیش از 98 درصد از آرای قضایی به نفع منابع طبیعی است اضافه کرد: برخورد قضایی با متخلفان و افراد سود جو درعرصه های منابع طبیعی آخرین اقدام در مسیر حفاظت از انفال است.وی فرهنگ سازی، آموزش، اطلاع رسانی، حفاظت و بهره برداری صحیح از این منابع ارزشمند الهی را از اولویت های اصلی و اثرگذار منابع طبیعی در حفظ انفال برشمرد.وسعت اراضی منابع طبیعی همدان 905 هزار هکتار است.2087/7526            "}