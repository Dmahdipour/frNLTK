{"onTitr":" فرمانده انتظامی قزوین هشدار داد    ","titr":" جرایم سایبری رو به افزایش است","describe":" قزوین - ایرنا - فرمانده نیروی انتظامی استان قزوین هشدار داد که جرایم فضای سایر رو به افزایش است و شهروندان باید حین حضور در این فضا بیشتر مراقبت باشند.", "text":"به گزارش ایرنا، سردار مهدی محمودی به مناسبت هفته ناجا در جمع نمازگزاران نماز جمعه قزوین افزود: امسال شاهد رشد 106 درصد جرایم سایبری در استان و همچنین رشد 53 درصدی کشفیات در این حوزه بوده ایم.وی در ادامه با اشاره به شناسایی و انهدام باند کلاهبرداری اینترنتی در قزوین، گفت: در این پرونده شاهد 240 مورد کلاهبرداری اینترنتی بوده ایم که وقوع آنها به توجهی به نکات ایمنی و هشدارهای پلیسی بوده است.سردار محمودی به وضعیت استان قزوین در حوزه جرایم اشاره کرد و گفت: به لحاظ فراوانی وقوع جرایم در رده بیست و سوم کشور قرار داریم و در حوزه فراوانی نزاع و درگیری رتبه سوم و در حوزه تصادفات رانندگی نیز در جایگاه سی و سوم هستیم.وی اظهار داشت: شاهد تردد 157 میلیون دستگاه خودرو طی نیمه نخست امسال در مسیرهای ارتباطی استان بوده ایم که نشان گر اهمیت راه های قزوین و حساسیت کار پلیس راه است.سردار محمودی همچنین گفت: در بخش تصادفاتی فوتی رتبه سیزدهم بوده ایم و در نیمه نخست امسال همچنین با افزایش هشت درصدی دستگیری خرده فروشان و 23 درصدی سارقان روبرو بوده ایم.وی در ادامه به تشریح برنامه های هفته ناجا پرداخت و افزود: برنامه های این هفته با شعار ' پلیس مقتدر، امین مردم' برگزار می شود.13 تا 19 مهر ماه به عنوان هفته گرامیداشت نیروی انتظامی نام گذاری شده است.3013            "}