{"onTitr":"","titr":" هشت طرح مخابرات در بروجرد اجرا شد","describe":" بروجرد - ایرنا - مدیرشرکت مخابرات بروجرد با اشاره به اینکه 92 درصد این شهرستان تحت پوشش شبکه همراه اول است، گفت: هشت طرح مخابراتی با اعتبار 28 میلیارد و 400 میلیون ریال امسال در این شهرستان اجرا شد.", "text":"اکبر شیخی روز سه شنبه در گفت و گو با خبرنگار ایرنا افزود: شرکت مخابرات شهرستان با توجه به ظرفیت های موجود این آمادگی را دارد که تعداد مشترکان adsl را تا 100 هزارمشترک افزایش دهد.وی اظهارداشت: از مجموع 52 روستای دارای اینترنت شهرستان 37 مورد به طورمستقیم و 15 روستا نیز از طریق روستاهای همجوار به صورت اقماری متصل به شبکه هستند.  مدیرشرکت مخابرات بروجرد بیان کرد: هم اکنون 100 هزار مشترک تلفن ثابت شهری و 15 هزارمشترک تلفن ثابت روستایی و20 روستا برخوردار از شبکه موبایل روستایی( wll ) دراین شهرستان وجود دارد.شیخی اضافه کرد: با توجه به رشد و توسعه سریع مخابرات و نیاز مشتریان برای دسترسی هر چه سریع تر به سرویس های جدید، در برنامه ریزی های کلان توسعه مخابرات کشور، قابلیت انعطاف پذیری برای هماهنگی با این تغییرات و جلب رضایت مشتریان مورد توجه قرار دارد. وی ادامه داد: شبکه مخابرات به گونه ای طراحی می شود که با صرف حداقل هزینه ها و اعمال کمترین تغییرات، بتوان تکنولوژی های جدید این حوزه را پوشش داده و سرویس های متنوع مورد نیاز مشتریان را که روز به روز درحال گسترش هستند، به سرعت ارائه کرد. وی اظهارداشت: امسال طراحی و جابه جایی سایت همراه اول روستای گیجالی، نصب و راه اندازی تجهیزات اینترنت پرسرعت نسل چهارم همراه اول معروف به 4g در قالب سه سایت در مناطق پارک فدک، ترمینال شرق داملران، نصب و راه اندازی تجهیزات اینترنت شبکه شهری که در مرکز مخابرات بروجرد نصب شده و راه اندازی اینترنت همراه اول معروف به 3g دانشگاه آزاد اسلامی واحد بروجرد می باشد.مدیر شرکت مخابرات بروجرد گفت: هم اکنون 110 هزار مشترک تلفن ثابت در بروجرد وجود دارد که ازاین تعداد 15هزار مشترک روستایی و95 هزار مشترک شهری است. شیخی افزود: هم اکنون 150هزار تلفن همراه و اعتباری در بروجرد فعال است. وی اظهار داشت: چهارمرکز پرظرفیت در بروجرد و 33 مرکز روستایی در این شهرستان وجود دارد. 7273/6052            "}