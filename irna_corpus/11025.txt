{"onTitr":" یک مسوول:    ","titr":" قانون امر به معروف و نهی از منکر باید در جامعه عملیاتی شود","describe":" بندرعباس- ایرنا - معاون امر به معروف و نهی از منکر دستگاههای قضایی هرمزگان گفت: امر به معروف و نهی از منکر وجهه قانونی دارد که باید در جامعه عملیاتی و اجرا شود.", "text":"به گزارش ایرنا، ابوالفتح ابوالهادی عصر سه شنبه در نشست دبیران شوراهای امر به معروف و نهی از منکر سازمان قضایی استان افزود: بعد از شکل گیری قانون حمایت از امربه معروف و نهی از منکر، در ماده 9 این قانون تاکید شده که هیچ مدیر و یا مسوولی نمی تواند در اجرای این قانون دخالت یا ممانعت داشته باشد.دادستان بندرعباس بیان داشت: یکی از ویژگی های نظام مقدس جمهوری اسلامی این است که قوانین و مقررات منطبق با موازین اسلامی است و بر همین اساس جدایی بین شرع و قانون را نداریم.معاون امر به معروف و نهی از منکر دستگاه های قضایی هرمزگان یاد آورشد: در حوزه دستگاه های قضایی استان باید از طریق ستاد امر به معروف و نهی از منکر هماهنگی، انسجام بخشی و نظم دهی به کارهای فرهنگی با رویکرد امر به معروف در تمامی دستگاه های متولی صورت گیرد.ابوالهادی گفت: در این صورت می توان معروف ها و منکرها را شناخت و در راستای آن برنامه ریزی های لازم را انجام داد.وی اضافه کرد: دستگاه های قضایی همواره در مواجهه با منکرها بوده و تا حدودی آن ها را در جامعه شناسایی کرده اما انتظار می رود از طریق کمیته امر به معروف و نهی از منکر نیز به صورت ویژه در شناسایی معروف ها اقدام شود.7195/ 6048            "}