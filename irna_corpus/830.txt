{"onTitr":"","titr":" 44 فقره پرونده مربوط به احتکار در آذربایجان شرقی مختومه شد","describe":" تبریز - ایرنا - مدیرکل تعزیرات حکومتی آذربایجان شرقی گفت: 44 فقره پرونده مربوط به احتکار اقلام مختلف در این استان پس از رسیدگی و صدور حکم مختومه شد.", "text":"میراحد یوزباشی روز پنجشنبه در گفت و گو با ایرنا افزود: از اول سال جاری 64 فقره پرونده در خصوص احتکار اقلام گوناگون از جمله مواد غذایی، لوازم خانگی، میلگرد به شعب تعزیرات حکومتی وارد شده است.وی اظهار داشت: برای باقی مانده پرونده های احتکار نیز دستور موقت عرضه با قیمت مصوب صادر شده است.مدیرکل تعزیرات حکومتی آذربایجان شرقی اظهار داشت: در راستای اجرای احکام صادره در پرونده های مختومه شده مقدار 6 هزار تن میلگرد، 850 دستگاه انواع لوازم خانگی و حدود یک هزار تن برنج با نظارت سازمان صنعت معدن و تجارت در فروشگاه های بزرگ با قیمت مصوب عرضه شد.یوزباشی از عرضه 4 هزار تن برنج خارجی احتکار شده در فروشگاه های بزرگ و محلات به صورت تدریجی خبر داد و افزود: شهروندان از خرید هر نوع کالا به قیمت بالای درج شده بر روی آن ها خودداری کرده و هرگونه تخلف را با شماره های 124 و 135 به ماموران اطلاع دهند.8023/518            "}