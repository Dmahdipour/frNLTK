{"onTitr":"","titr":" فرماندار ری: مدیران از پرداختن به حاشیه ها پرهیز کنند","describe":" شهرری- ایرنا- فرماندار ویژه شهرستان ری بر رعایت حقوق بیت‌المال، صرفه جویی هزینه‌ها و پرهیز از دوباره ‌کاری در طرح‌ها تاکید کرد و گفت: مدیران باید از پرداختن به حاشیه ها پرهیز و وقت خود را در امور مهم کشور صرف کنند.", "text":"به گزارش ایرنا، هدایت الله جمالی پور روز یکشنبه در جلسه شورای آموزش و پرورش شهرستان ری اظهار داشت: یکی از چالش های امروز در بخش مدیریت اتلاف وقت آنها در حاشیه های بی ارزش و بی اهمیت است.وی یادآور شد: بی اخلاقی و پرداختن به امور بی اهمیت، کشور را از اهداف مهم و اساسی باز می دارد و تهدید و خطرات عدیده ای را به همراه دارد.جمالی پور افزود: بزرگ نمایی کردن عیب ها از سوی مدیران و مسئولان نه تنها پیشرفتی ندارد بلکه کشور را با بحران و چالش های جدی مواجه می کند.معاون استاندار به اهمیت حوزه آموزش و پرورش در جوامع امروز اشاره کرد و گفت: کشور دارای سه وجه خانواده، جامعه و مدرسه است که هر سه رکن در کنار یکدیگر نقش موثری را ایفا می کنند.وی تصریح کرد: توجه به نظام آموزشی و اهمیت در انتخاب معلم در ساخت جامعه ای توسعه یافته بسیار اهمیت دارد به گونه ای که در کشور ژاپن برای انتخاب و استخدام معلم همه جوانب ریشه یابی و سنجیده می شود.فرماندار ویژه شهرستان ری تاکید کرد: نظام استخدامی و جذب معلم باید با نکته سنجی و دقت انجام شود چرا که آموزش و پرورش در ساختن جامعه نقش مهم و موثری را دارد.وی با بیان اینکه ارتباط گسترده بین خانواده و نظام آموزشی اثرات مطلوبی را به همراه دارد، افزود: استفاده از ظرفیت های اولیای دانش آموزان سبب رفع بسیاری از معضلات و مشکلات می شود.جمالی پور در ادامه با بیان اینکه 70 درصد افراد مستخدم کشور ناکارآمد هستند، گفت: متاسفانه در جذب این افراد دقت کافی نشده و هم اکنون مشکلات زیادی را ایجاد کرده اند.وی افزود: تعهد و وجدان کاری موجب پیشرفت و توسعه می شود و بایستی ترویج فرهنگ تعهد پذیری از دوران ابتدایی در نظام آموزشی عملیاتی شود.فرماندار ویژه شهرستان ری افزود: متاسفانه امروزه اشرافی گری بدون حساب در جامعه ترویج یافته واین معضل نیاز به فرهنگ سازی دارد و اصلاح این امور نیز به برنامه ریزی و مدیریت همه جانبه نیاز دارد.شهردار منطقه 20 (شهرری) نیز در ادامه این جلسه گفت: نگاه شهرداری به آموزش و پرورش انتفاعی نیست چرا که این نظام برای آینده کشور تاثیرگذار و مهم است.فرهاد افشار با اشاره به اینکه توجه به نظام آموزش و پرورش سبب کاهش آسیب های اجتماعی می شود، یادآور شد: کاهش آسیب های اجتماعی نیازمند همراهی و همکاری همه دستگاه ها در کنار آموزش و پرورش است.وی افزود: ورود دانش آموزان به عرصه فضای مجازی موجب تبادل اطلاعات در بین آنها شده و دانسته های آنها در هر زمینه ای نسبت به والدینشان بیشتر است.افشارعنوان کرد: حضور مشاوران آموزشی در کنار خانواده ها یک نیاز و ضرورت به شمار می رود تا والدین بتوانند فرزندان خود را در حوزه فضای مجازی کنترل کنند./6003/1970            "}