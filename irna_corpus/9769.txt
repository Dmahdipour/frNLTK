{"onTitr":"","titr":" رئیس گروه هنرهای سنتی فرهنگستان هنر منصوب شد","describe":" تهران- ایرنا- حسن بلخاری، نویسنده و پژوهشگر فلسفه هنر به سمت ریاست گروه هنرهای سنتی و صنایع دستی فرهنگستان هنر منصوب شد.", "text":"به گزارش روز چهارشنبه ایرنا از روابط عمومی فرهنگستان هنر، علیرضا اسماعیلی، سرپرست این فرهنگستان در احکامی جداگانه، رییس و اعضای گروه هنرهای سنتی و صنایع دستی فرهنگستان هنر را منصوب کرد.به موجب این حکم، حسن بلخاری نویسنده و پژوهشگر در زمینه فلسفه هنر و زیبایی‌شناسی و حکمت هنر شرق، به سمت ریاست گروه هنرهای سنتی و صنایع دستی این فرهنگستان منصوب شد.بلخاری استاد تمام و مدیر گروه مطالعات عالی هنر در پردیس هنرهای زیبای دانشگاه تهران و نیز عضو هیات علمی دانشگاه تهران است که آذرماه 1394 به عنوان پژوهشگر برتر کشوری در رشته هنر و معماری و نیز در آذرماه 1395 به عنوان پژوهشگر نمونه دانشگاه تهران برگزیده شد، وی همچنین ریاست انجمن آثار و مفاخر فرهنگی ایران را عهده‌دار است.همچنین استادان محمود فرشچیان، نقاش و نگارگر؛ غلامحسین امیرخانی، خوشنویس و محمدعلی رجبی نگارگر، از اعضای پیوسته فرهنگستان هنر به عنوان اعضای دائم گروه هنرهای سنتی و صنایع دستی منصوب شدند.گروه هنرهای سنتی و صنایع دستی فرهنگستان هنر با حضور رئیس و اعضای جدید تشکیل جلسه داد.همچنین مجید مهرگان نگارگر، محمدمهدی هراتی، نقاش، نگارگر و پژوهشگر هنرهای سنتی، محسن محسنی، کارشناس و پژوهشگر حوزه فرش، بهمن نامور مطلق، استاد دانشگاه شهید بهشتی و رئیس دانشگاه هنرهای اسلامی - ایرانی استاد محمود فرشچیان، عبدالمجید شریف‌زاده دکترای پژوهش هنر و رئیس پژوهشکده هنرهای سنتی پژوهشگاه میراث فرهنگی و گردشگری، مهدی مکی ن‍ژاد، پژوهشگر هنرهای سنتی و عضو هیات علمی فرهنگستان هنر و حسین یاوری استاد دانشگاه و پژوهشگر حوزه صنایع دستی و هنرهای سنتی ایران به مدت دو سال به عضویت گروه هنرهای سنتی فرهنگستان هنر منصوب شدند.فراهنگ** 9031** 1055            "}