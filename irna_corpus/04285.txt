{"onTitr":"","titr":" 49 کامیون حامل گوجه فرنگی در مرز شلمچه توقیف شد","describe":" آبادان - ایرنا - مدیر کل گمرک خرمشهر گفت: 49 دستگاه کامیون حامل گوجه فرنگی توسط گمرک در مرز شلمچه توقیف شد.", "text":"عارف باوی دوشنبه در گفت و گو با خبرنگار ایرنا اظهار داشت: افراد قاچاقچی قصد داشتند محموله های گوجه فرنگی را در پوشش گل کلم، فلفل دلمه ای و پیاز با بارنامه جعلی از کشور صادر کنند. وی افزود:کامیون های حامل گوجه فرنگی با دستور مقام قضایی توقیف شده و محموله آنها در اختیار تعزیرات حکومتی شهرستان خرمشهر قرار می گیرد.باوی ارزش ارزی محصول گوجه فرنگی کشف شده را در به ازای هر تن 200 دلار اعلام کرد و بیان داشت:به طور متوسط هر کامیون حامل هفت تا هشت تن گوجه فرنگی بوده است.به گزارش ایرنا هفته گذشته نیز 14 کامیون حامل گوجه فرنگی از مرز شلمچه عودت داده شد.بر اساس بخشنامه هیات وزیران و به منظور کاهش قیمت این محصول در بازار صادرات گوجه فرنگی به خارج از کشور ممنوع است.3015/6068            "}