{"onTitr":" میزگرد ایرنا(قسمت سوم)    ","titr":" ضرورت حذف پیچ واسطه ها در جاده توزیع تایر","describe":" تهران- ایرنا- کمبود تایر سنگین، جولان واسطه ها، شکل گیری بازار سیاه و بی ثباتی  قیمت ها، دولت را بر آن داشت تا سازمان راهداری و حمل و نقل جاده ای را متولی حذف واسطه ها و رساندن تایر به مصرف کنندگان واقعی قرار دهد.", "text":"به گزارش گروه تحلیل، تفسیر و پژوهش های خبری ایرنا، از آنجایی که بیش از 80 درصد نیاز کشور به تایرهای کامیونی و اتوبوسی از طریق واردات تأمین می شود، نوسانات شدید بازار ارز، تهیه، توزیع و قیمت این کالا را به تحت تأثیر قرار داده است. به دلایل یاد شده، بازار با کمبود تایرهای خودروهای سنگین مواجه شده و در نتیجه قیمت ها به شدت افزایش پیدا کرده است. در این میان فرایند توزیع به هم خورده و با ورود واسطه ها بازار سیاهی شکل گرفته که ناوگان حمل و نقل جاده ای کشور را با مشکل جدی مواجه کرده است.به منظور مقابله با شرایط یاد شده، دولت سازمان راهداری را متولی صدور حواله و یا معرفی نامه برای معرفی مصرف کنندگان به عاملین فروش قرار داده است تا از این طریق با حذف واسطه ها ثبات و آرامش به جامعه ناوگان حمل و نقل جاده ای باز گردد.نظر به اهمیت و پیچیدگی موضوع مشکلات و چالش های صنعت تایر، خبرگزاری جمهوری اسلامی میزگردی با حضور &#39;مصطفی تنها&#39; سخنگوی انجمن صنعت تایر کشور، احمدرضا متقی نایب رئیس انجمن واردکنندگان تایر، محمد میر عابدینی دبیر انجمن وارد کنندگان تایر، محسن حاج اسماعیلی مدیر کل دفتر حمل و نقل مسافر سازمان راهداری و حمل و نقل جاده ای وزارت راه و شهرسازی برگزار کرد. محمد کریمی دبیر کانون انجمن های صنفی کامیون داران کشور نیز به دلیل عدم امکان حضور در این میزگرد، از طریق تماس تلفنی به مهمترین مشکلات و چالش های تهیه و تأمین تایر مورد نیاز کامیون داران پرداخت.در این میزگرد  مدیر کل دفتر حمل و نقل مسافر سازمان راهداری و حمل و نقل جاده ای وزارت راه و شهرسازی چگونگی ورود و ایفای نقش این سازمان در موضوع تایر سنگین را مورد بررسی قرار داد. **لزوم نظارت تولید کنندگان تایر بر عاملین فروش«محسن حاج اسماعیلی» گفت: واقعیت این است که در این سه یا چهار ماه اخیر که رانندگان دچار مشکل شدند، جلسات متعددی را با همکاران مان در صمت برگذار کردیم. از انجمن وارد کنندگان و تولید کنندگان هم در این جلسات می آمدند. مدیر کل دفتر حمل و نقل مسافر سازمان راهداری و حمل و نقل جاده ای وزارت راه و شهرسازی افزود: همانطور که اشاره شد، در این اواخر با کمبود تایر در بازار مواجه شدیم. آنچه که می گویم برداشت ما از موجودی در بازار است نه در سطح واردات یا تولید. طبیعتا خواهان این بودیم که شرایط بسیار عادی بود و رانندگان در شهر خودشان یا هر جایی که هست مراجعه می کردند. و با هر نوع رابطه مالی با فروشندگان، تایر مورد نیازش را تأمین می کردند. اما در عمل این اتفاق نیفتاد شاید بخشی از این امر طبیعی باشد. در واقع این نوسانات ارزی که به وجود آمد خیلی از فروشندگان کالاهای مختلف به تصور اینکه ممکن است این کالا در آینده گران تر بشود. از توزیع آن سرباز زدند و این خودش عامل افزایش قیمت شد.وی بیان داشت: تشخیص بنده این است که صنعت تایر مقداری با خیلی از کالاها یک تفاوت اصلی دارد. هر نوع کالایی که می بینید، در سطح کشور در انواع و اقسام مغازه ها توزیع می شود ولی در مورد تایر، تولید کنندگان هر کدام تعداد مشخصی عامل توزیع در کشور دارند. یعنی اگر من الآن برای تهیه تایر به یک کارخانه تولیدی مراجعه کنم به من نمی دهند. طبیعی است که باید از طریق عاملین توزیع تهیه بکنیم. ما هم مخالف این رویه نیستیم. اما اینکه عاملین توزیع ارتباط مستقیم با تولید کننده دارند. نمایندگان فروش تولید کننده هستند. انتظار ما این بود که قاعدتا باید تولید کننده نظارت بهتری  روی توزیع داشت. این بحث که تولید و توزیع دوتا مقوله کاملا جدا هستند و ارتباطی با هم ندارند و هیچ نظارت یا حاکمیتی از طریق تولید کننده بر توزیع کننده وجود ندارد، خیلی قانع کننده نیست. قاعدتاً باید این اتفاق می افتاد. ** ورود سازمان حمل و نقل جاده ای خواسته رانندگان بودحاج اسماعیلی افزود:  سازمان راهداری و حمل و نقل جاده ای به عنوان حامی رانندگان از نظر قانونی، جزو وظایفش نیست که در حوزه تایر ورود پیدا کند. وزارت صمت هم بر تولید کننده و هم بر وارد کننده و توزیع کننده نظارت دارد و باید مدیریت کند. و بر اساس این بسته ارزی که اخیرا ابلاغ شد در مورد کالاهای اساسی که لاستیک سنگین هم جزو این کالاها هست، از صفر تا صد بر عهده وزارت صمت است. ما به عنوان خواهان وارد این بحث شده ایم. وی گفت: وقتی رانندگان این مشکلات را به ما انتقال دادند، ما متولی این بودیم که این تقاضا را منتقل بکنیم. در جلسات، مکاتبات و سطوح مختلف این کمبود و این نیاز رانندگان کامیون و اتوبوس کشور را منتقل کردیم و گفتیم که رانندگان به هر مغازه داری که مراجعه می کنند می گویند که لاستیک نداریم. با قیمت هایی خارج از نرخ متعارف و با کلی منت  به آنها تایر داده می شود.  ما مطالبه گری کردیم گفتیم که اگر این رانندگان قرار است بخش حمل و نقل جاده ای را انجام بدهند، به لاستیک نیاز دارند.**حذف واسطه ها با صدور حواله تایر وی درباره صدور حواله گفت: از ابتدا بحث حواله وجود نداشت. ما در عمل با این مواجه شدیم که در شبکه تولید و توزیع واسطه هایی وجود دارند که باعث می شوند، لاستیک به دست راننده نرسد و یا اگر برسد با قیمت غیر متعارف برسد. در این شرایط مجموعه دولت به این فکر افتادیم که چکار بکنیم که این واسطه را حذف بکنیم. طبیعتا بایستی لاستیک در اختیار مصرف کننده واقعی قرار بگیرد. مصرف کننده واقعی رانندگان و مالکین کامیون ها و اتوبوس ها هستند. که بایستی با قیمت مصوب لاستیک در اختیار آنها قرار بگیرد. جلسات متعددی را با دوستانمان در وزارت صمت داشتیم. در مورد یک سری اقداماتی برای بهبود فرایند کار و پایین آوردن قیمت تمام شده با یکدیگر هماهنگ شدیم. از جمله اینکه پیشنهاد دادیم این کالا جزو کالاهای اساسی قرار بگیرد. این پیگیری ها و پیشنهادات ما بود. حاج اسماعیلی افزود: در نهایت ما با وزارت صمت هماهنگ شدیم، مقداری که تولید می شود یا وارد می شود و در اختیار عاملین فروش قرار می گیرد، اطلاعاتش را به ما بدهند؛ یعنی اینکه چقدر تایر در اختیار هر عامل فروش قرار گرفته است. معرفی رانندگان و مالکان را ما بر عهده می گیریم. چون تمام رانندگان ما، تمام ناوگان حمل و نقل عمومی کشور همه دارای کارت هوشمند یونیک هستند و برای ما قابل شناسایی هستند. قرار شده که بر اساس موجودی لاستیک در فروشگاه های فروش در هر استان توزیع انجام بدهیم. حتی برنامه ریزی کردیم و اطلاعات ناوگانمان را دادیم. اینکه هر کدام از اینها چند درصدش در کدام استان وجود دارد. که اگر می خواهند برنامه ریزی برای توزیع داشته باشند بتوانند خوب برنامه ریزی بکنند. قرار بر این است که هر تعداد لاستیک که در اختیار عاملین فروش قرار می گیرد وقتی به ما اعلام کردند ما معرفی نامه بدهیم که این راننده با این مشخصات و این کامیون با این مشخصات می تواند لاستیک تحویل بگیرد. **برآورده کردن حداقل نیاز رانندگان به تایروی در ادامه گفت: از آنجایی که رانندگان در چند ماه اخیر به شدت با کمبود لاستیک مواجه بودند، به همین خاطر تصمیم گرفتند که به هر ناوگان حداقل یک جفت تایر تعلق بگیرد. رانندگان ما جزو ناوگان فعال هستند و دارند کار می کنند. در فاز اول قرار بر این شد تا با توجه به اینکه خیلی وقت بود که تایر در اختیارشان قرار نگرفته بود حداقل یک جفت در اختیار آنها قرار بگیرد. ما اطلاعات دقیق ناوگان ها را هم داریم و می توانیم مشخص کنیم که هر کدام در ماه چند کیلومتر کار کرده، چند تا بارنامه گرفته و آیا لاستیک دریافت کرده است یا نه. بعلاوه این اطلاعات را هم دادیم که بر اساس نوع ماشین و میزان کارکرد در مراحل بعدی لاستیک در اختیارشان قرار بگیرد. حاج اسماعیلی افزود: آمار و ارقام نشان می دهد که دست کم در سه ماه گذشته باید 250 هزار حلقه توزیع می شد. یا حداقل به ما اعلام می کردند که ما حواله را صادر بکنیم اما این عدد تحقق پیدا نکرد. به همین خاطر از وزارت صمت خواستیم که نظارت بکند و این مقدار در شبکه توزیع قرار بگیرد. قول همکاری دادند. و اینکه تولیدات اضافه بشود و هم نظارت بیشتری بر شبکه توزیع داشته باشند. تصمیمات خوبی هم در بخش واردات هم در مورد نرخ ارز و هم کاهش تعرفه و سایر مشکلات مربوط به ترخیص کالا گرفته شده است. مدیر کل دفتر حمل و نقل مسافر سازمان راهداری و حمل و نقل جاده ای وزارت راه و شهرسازی افزود: امیدواریم با این روند و با کمک وزارت صمت این مشکلات روز به روز کمتر بشود.  مجددا تأکید می کنم تنها وظیفه سازمان راهداری معرفی مصرف کننده واقعی به این سیستم است.پژوهشم**س-م**1552            "}