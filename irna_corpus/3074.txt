{"onTitr":"","titr":" 5 مجموعه ورزشی شمال غرب تهران پلمپ شد","describe":" تهران- ایرنا- رئیس اداره ورزش و جوانان شمال غرب تهران گفت: در شش ماهه نخست امسال 5 مجموعه ورزشی فاقد مجوز و متخلف در غرب پایتخت پلمپ شد.", "text":"علی ایلکا روز سه شنبه در گفت و گو با خبرنگار ایرنا افزود: گروه نظارت و بازرسی حوزه شمال غرب تهران در شش ماه گذشته 120 بازرسی از مجموعه های ورزشی دولتی و خصوصی انجام داد که مدیران باشگاه ها  41 تذکر کتبی و 60 مورد تذکر شفاهی برابر شکایت مردمی دریافت کردند و 5 مجموعه ورزشی نیز پلمپ شد. وی با بیان اینکه بیش از 700 مجموعه ورزشی و خصوصی در حوزه شمال غرب تهران فعال هستند، گفت: در این بازه زمانی نیز مجوز فعالیت 40مجموعه ورزشی صادر شد. رئیس اداره ورزش و جوانان شمال غرب تهران تصریح کرد: از طریق ماده 27(بی او تی)، زمین فوتبال شهید حیدرنیا و مجموعه شهدای کن با همکاری بخش خصوصی تکمیل و به بهره برداری رسید. وی ادامه داد: مجموعه ورزشی شهید خوراکیان (دارای استخر تفریحی، آب درمانی و سالن چند منظوره، آقایان و بانوان) ظرف 2 ماه آینده با حضور مسئولان افتتاح می شود. وی با اشاره به اینکه پیشرفت فیزیکی این پروژه بیش از 70درصد است ادامه داد: با تکمیل این طرح های و طبق قیمت گذاری کارشناس این نهاد کاربری آنها به ترتیب 10، سه و چهار سال در اختیار سرمایه گذاران قرار خواهد گرفت. ایلکا گفت: طبق ماده 88 قانون مبنی بر واگذاری کاربری اماکن دولتی به بخش خصوصی 20 مجموعه ورزشی تحت اختیار این اداره به اجاره داده شد که سه میلیارد و 500میلیون تومان به خزانه دولت واریز می شود. *22هزار ورزشکار بیمه شدند ایلکا با بیان اینکه در شش ماهه نخست امسال 22 هزار نفر تحت پوشش بیمه ورزشی قرار گرفتند، افزود: کاهش این حجم بیمه به دلیل اینکه باشگاه های دولتی و خصوصی بیمه های خود را از سوی فدراسیون پزشکی و ورزشی انجام می دهند. وی با بیان اینکه در سال گذشته 65 هزار نفر از ورزشکاران تحت پوشش بیمه ورزشی قرار گرفتند، گفت: پیش بینی می شود که این رقم امسال از مرز 100هزار نفر عبور کند. رئیس اداره ورزش و جوانان شمال غرب تهران به برنامه های هفته تربیت بدنی در سطح استان تهران اشاره کرد و گفت: به مناسبت هفته تربیت بدنی (26 مهر ماه) بیش از 40عنوان برنامه فرهنگی و ورزشی، همچنین افتتاح سالن جلسات و دفاتر هیاتهای ورزشی در این منطقه تهران در نظر گرفته شده است. گفتنی است در حوزه جوانان نیز در شش ماه نخست امسال دوره های آموزشی پیشگیری از آسیب های اجتماعی و دوره قبل و حین و بعد از ازدواج برگزار شد و همچنین در هفته دفاع مقدس بیش از 10برنامه تجلیل از خانواده ایثار گران و رونمایی از یادمان مصطفی حیدرنیا انجام شد. اداره ورزش و جوانان شمال غرب تهران دارای هشت منطقه شهری از جمله مناطق 2، 5، 6، 9، 10، 11، 21 و 22 پایتخت است. تهرام/7247//1348//9129            "}