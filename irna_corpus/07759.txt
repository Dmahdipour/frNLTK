{"onTitr":"","titr":" پارس جنوبی برای قهرمانی در جام حذفی تلاش می کند","describe":" بوشهر-ایرنا- سرمربی تیم فوتبال پارس جنوبی بوشهر گفت: با توجه به اینکه رسیدن به قهرمانی در جام حذفی از لیگ برتری راحت تر است، این تیم برای قهرمانی در این جام تلاش می کند.", "text":"به گزارش ایرنا، مهدی تارتار جمعه شب در نشست خبری پیش از دیدار تیمش مقابل تیم فوتبال ماشین‌سازی تبریز در مرحله یک‌هشتم نهایی جام حذفی در جمع خبرنگاران افزود: در این راستا فردا بازی دشواری برابر تیم ماشین سازی تبریز داریم و باید در طول 90 دقیقه کار را تمام کنیم.وی بیان کرد: در بازی‌های جام حذفی استراتژی‌ها متفاوت است و حق اشتباه نداریم.تارتار ادامه داد: باخت پارس جنوبی به تیم ماشین سازی تبریز در لیگ برتر به دلیل اشتباه خودمان بود و در بازی فردا باید این شکست تلخ جبران شود.وی اضافه کرد: با توجه به شناختی که از تیم ماشین‌سازی تبریز دارم این تیم بسیار قابل احترام است ولی با این وجود برابر آنها باید به پیروزی برسیم.تارتار یادآور شد: تیم ماشین سازی تبریز همواره فضا را در بازی کم و منتظر اشتباه تیم حریف می ماند که باید با هوشیاری خود از دادن فرصت به آنها خودداری کرد.وی تاکید کرد: تمامی بازیکنان تیم پارس جنوبی جم با انگیزه هستند و امید می رود این انگیزه بالا در دیدار حساس فردا به کار آید.تارتار افزود: برابر تیم ماشین سازی بازیکن محروم نداریم و تنها 'رحمان احمدی' دروازه بان تیم را به دلیل مصدومیت در اختیار نداریم.وی ادامه داد: از هواداران ‌تیم فوتبال پارس جنوبی جم می‌خواهیم به ورزشگاه بیایند و ما را در این دیدار حساس تنها نگذارند.تارتار یادآور شد: با توجه به اینکه بازی های حذفی مساوی ندارد انتظار می رود هواداران استقبال پرشوری از بازی فردا داشته باشند.7212/6047/6045            "}