{"onTitr":"","titr":" 7 میلیارد ریال به سینما کوچک امید گناوه اختصاص یافت","describe":" گناوه- ایرنا- مدیرکل فرهنگ و ارشاد اسلامی استان بوشهر گفت: 7 میلیاردریال اعتبار بلاعوض برای احداث فاز اول طرح سینما کوچک امید شهر گناوه این استان از محل اعتبارات ملی اختصاص یافته است.", "text":"حمیده ماحوزی روز دوشنبه در گفت وگو با خبرگزاری جمهوری اسلامی افزود: براساس توافق و تفاهم سازمان مدیریت و برنامه ریزی کشور و وزارت فرهنگ و ارشاداسلامی، مرحله اول این طرح در 3 شهر از استان های کشور با جمعیت بالای 50 هزار نفر و هدف ایجاد امید و نشاط اجرایی می شود که در استان بوشهر، شهر گناوه به لحاظ جمعیتی، هنرخیز و گردشگرپذیر بودن به عنوان پایلوت انتخاب شده است.وی اظهارداشت: اعتبار فاز اول این طرح به شهرداری گناوه به عنوان بهره بردار واگذار و بودجه فازهای بعدی توسط بخش خصوصی و شهرداری تامین و این مدیریت نیز کمک های ویژه ای خواهد کرد.وی گفت: مکان سینما به زمینی به مساحت 800 تا یکهزار مترمربع نیاز دارد که در آن 3 تا 4 سالن احداث و  هر سالن ظرفیت 50  تا 150 صندلی دارد و همزمان فیلم های روز سینماهای کشور به اکران در می آید.ماحوزی گفت: مکان این سینما باید در فضای یکی از بوستان های این شهر احداث شود که پس از جانمایی در هفته آینده قرارداد آن با حضور نمایندگان وزارت فرهنگ و ارشاداسلامی و شهرداری گناوه منعقد و عملیات اجرایی آغاز می شود.مدیرکل فرهنگ و ارشاداسلامی استان بوشهر یادآورشد: این طرح باید در مدت 3 تا 4 ماه آینده تکمیل و بهره داری  شود.شهرستان گناوه از نقاط گردشگر پذیر استان بوشهر است.6164/6043            "}