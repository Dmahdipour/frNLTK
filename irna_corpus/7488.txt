{"onTitr":"","titr":" شمار جانباختگان الکل در بندرعباس به 22 نفر رسید","describe":" بندرعباس - ایرنا - رییس روابط عمومی و امور بین الملل دانشگاه علوم پزشکی هرمزگان گفت: مجموع جانباختگان مشروبات الکلی در بندرعباس با فوت یکی دیگر از مسمومان بستری در بیمارستان شهید محمدی بندرعباس به 22 نفر رسید.", "text":"«فاطمه نوروزیان» روز شنبه در گفت و گو با ایرنا افزود: از زمان آغاز موج مسمومیت الکلی در بندرعباس (چهارم مهر جاری) 268 نفر در بیمارستان بستری شدند که تاکنون 240 نفر از آنان ترخیص شده اند.وی تعداد دیالیزشدگان ناشی از مسمومیت الکلی را 132 نفر و مسموم شدگان زن بستری شده را 10 نفر اعلام کرد.به گفته این مقام پزشکی، یک نفر از این افراد نیز نابینا شده و از شش بیماری که هنوز بستری هستند، حال دو نفر وخیم است.هفت نفر به اتهام ساخت و عرضه مشروب الکلی دست ساز در بندرعباس که تاکنون منجر به مرگ 22 نفر و مسمومیت 268 نفر شده است، دستگیر شده اند.2094/6033            "}