{"onTitr":" عضو کمیسیون انرژی مجلس خبر داد:    ","titr":" 2 عضو کمیسیون انرژی از پاسخ های وزیر نفت قانع شدند","describe":" تهران- ایرنا- عضو کمیسیون انرژی مجلس شورای اسلامی از حضور وزیر نفت در نشست عصر سه شنبه این کمیسیون برای پاسخ به سوالات سه نماینده خبر داد و گفت: پاسخ های زنگنه نمایندگان را قانع کرد.", "text":"هدایت الله خادمی روز سه شنبه در گفت و گو با خبرنگار سیاسی ایرنا، افزود: سوال اول توسط قاضی پور حول محور سرمایه گذاری، کیفیت و کمیت برداشت از ذخایر و میعانات گازی بود که در این خصوص آقای وزیر با ارائه آمار و ارقامی پاسخ داد و نماینده سوال کننده قانع شد.عضو کمیسیون انرژی مجلس شورای اسلامی ادامه داد: سالک دیگر نماینده مجلس نیز سوالی درخصوص انتصابات در صنایع پتروشیمی داشت و معتقد بود انتصاب و بکارگیری نیروی کار در صنایع و کارخانجات پتروشیمی مطابق اساسنامه نیست و پرسید که چرا چنین انتصاباتی انجام می شود که آقای سالک هم از پاسخ وزیر قانع شد.نماینده ایذه و باغ ملک اظهار داشت: سوال من نیز درخصوص سیاست های گازی وزارت نفت بود که در این باره از وزیر پرسیده شد که میزان سرمایه گذاری شرکت فرانسوی توتال، نوع قرارداد، پیش بینی کیفیت و کمیت خسارات از طرف کارفرما و تضمین هایی که توتال در صورت ترک قرارداد، داده است، به چه صورت بوده و اگر تضمین هایی وجود داشته آیا خسارات از توتال گرفته می شود؟وی یادآور شد: معتقدم که توتال آمد، اطلاعات را گرفت و رفت. ما بعد از برجام از ورود و سرمایه گذاری شرکت های خارجی خوشحال شدیم ولی به دلیل نگرفتن تضمین های کافی دچار مشکل شدیم، به همین دلیل شرکت های خارجی ایران را ترک کردند.عضو کمیسیون انرژی مجلس شورای اسلامی تصریح کرد: درخصوص سیاست های گازی، داخلی و خارجی وزارت نفت نیز از وزیر سوال شد که تمرکز سوال درخصوص تبعیض در امر گازرسانی و انشعاب در شهرهای کوچک و روستاهای دور افتاده بود که چرا گازرسانی در شهرهای کمتربرخوردار و روستاها به کندی پیش می رود.نماینده ایذه و باغ ملک گفت: درخصوص قرارداد گازی ایران و پاکستان نیز از وی سوال کردم که چرا بعد از گذشت این همه سال و با وجود هزینه های زیادی که وزارت نفت در آن حوزه متقبل شده، این قرارداد به نتیجه نرسیده است، همچنین درخصوص قرارداد کرسنت هم دغدغه های خود را مطرح کردم. وی در ادامه خاطرنشان کرد: در مجموع جلسه امروز سه شنبه از طرح سوال سه نماینده سوال کننده، نتیجه ای که حاصل شد به این صورت بود که دونماینده قانع و اینجانب از پاسخ هایی که وزیر در قالب اعداد و آمارها به سوالات و پیگیری های اینجانب ارائه دادند، بنده قانع نشدم. لذا قرارد شد ظرف 10 روز آینده وزیر با پاسخ های قانع کننده در این خصوص به کمیسیون انرژی مراجعه کنند.سیام*3061*1535            "}