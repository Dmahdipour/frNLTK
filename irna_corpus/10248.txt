{"onTitr":"","titr":" آتش سوزی در ینبع عربستان یک کشته بر جای گذاشت","describe":" دوحه – ایرنا – تلویزیون الاخباریه عربستان اعلام کرد، آتش سوزی در شهر صنعتی ینبع که از دیروز آغاز شده بود، مهار شد که در جریان آن یک نفر کشته و 11 نفر نیز زخمی شدند.", "text":"به گزارش روز چهارشنبه ایرنا، این شبکه به نقل از 'عبدالرحمن عبدالقادر' سخنگوی هیات پادشاهی مناطق صنعتی جبیل و ینبع اعلام کرد : بررسی های اولیه نشان می دهد که بروز این آتش سوزی به دلایل فنی به ویژه عملیات ساختمانی بوده که در داخل این شهرک در حال انجام است .وی با بیان اینکه از ابتدای وقوع حادثه تیم مقابله با حوادث غیر مترقبه برای اطفای حریق کارخانه شرکت صنایع پتروشیمی «ناتبت» وارد عمل شدند ، افزود : تاسیسات شرکت نفتی آرامکو در شهر ساحلی ینبع به فعالیت طبیعی خود ادامه می دهد و آسیبی ندیده است .منابع خبری سعودی پیشتر از وقوع انفجار شدید و آتش سوزی گسترده در شهر صنعتی ینبع مشرف به ساحل دریای سرخ و در حومه پالایشگاه نفتی آرامکو خبر دادند.ینبع بعد از جده یکی از بنادر مهم صنعتی و نفتی عربستان در غرب این کشور محسوب می شود.خاورم**1508**1144            "}