{"onTitr":" رییس لیگ فوتبال مکزیک:    ","titr":" لیگ مشترک آمریکای شمالی، دستاورد عمده جام جهانی 2026 است","describe":" تهران- ایرنا- رییس لیگ فوتبال مکزیک اظهار داشت: لیگ مشترک آمریکای شمالی متشکل از کانادا، مکزیک و آمریکا می تواند عمده ترین دستاورد جام جهانی 2026 باشد، رقابتی که به طور مشترک توسط همین 3 کشور برگزار خواهد شد.", "text":"به گزارش ایرنا، خبرگزاری رویترز روز چهارشنبه نوشت: ژوئن سال جاری، پیشنهاد مشترک سه کشور آمریکا، مکزیک و کانادا برای میزبانی جام جهانی 2026 با شکست پیشنهاد مراکش در کنگره فیفا، امتیاز میزبانی جام جهانی 2026 را که با شکل جدید 48 تیمی برگزار خواهد شد، به دست آورد.با این حال، اگرچه بیشتر ورزشگاه های پیشنهاد شده در آمریکا واقع شده است، اما این تیم های مکزیکی هستند که قاره آمریکای شمالی را به تسخیر خود در آورده اند، تیم هایی که عنوان قهرمانی تمام 10 رقابت لیگ قهرمانان کونکاکاف (جام باشگاه‌های سالانهٔ فوتبال کنفدراسیون های آمریکای شمالی، آمریکای مرکزی و حوزهٔ دریای کارائیب) را از آن خود کرده اند.در واقع، لیگ برتر فوتبال مکزیک همچنان پر مخاطب ترین لیگ فوتبال در کشور آمریکا بوده و به طور میانگین بیش از 26 هزار و 500 نفر را به خود جذب کرده است.با این حال، درآمد های حاصل از حق پخش جهانی و اسپانسرینگ این لیگ در مقایسه با لیگ های معتبر فوتبال اروپا ناچیز است.این موضوع، چیزی است که به اعتقاد «انریکه بونیلا» رییس سازمان لیگ برتر مکزیک می تواند از طریق برگزاری لیگ مشترک قاره ای تغییر یافته و بهبود پیدا کند.وی در این باره اظهار داشت: لیگ آمریکای شمالی! احتمالی که دور از انتظار نیست. باید مزایا و معایب این موضوع را بررسی کنیم اما فکر می کنم این راهی است که به پیشرفت فوتبال و رقابتی تر شدن آن کمک خواهد کرد.بونیلا در مصاحبه با خبرنگاران در نشست سران فوتبالی در استمفورد بریج لندن تصریح کرد: اگر قادر به برگزاری جام جهانی هستیم، پس می توانیم لیگ آمریکای شمالی یا جامی با همین عنوان برگزار کنیم. در واقع ایده اصلی این پیشنهاد به دست آوردن قدرت رقابت از طریق همبستگی است؛ به عبارت بهتر اگر نتوانیم چنین رقابتی را به طور مشترک برگزار کنیم، آن زمان دنیای فوتبال به دو دسته تقسیم خواهد شد؛ یک طرف بچه پولدارهای اروپایی و طرف دیگر هم باقی دنیا.وی افزود: ما تصور می کنیم که جام جهانی 2026 فرصتی است که درهای پیشرفت و تغییر را به روی ما باز خواهد کرد.گفتنی است اوایل سال جاری، لیگ برتر فوتبال آمریکا (ام ال اس) با همکاری لیگ برتر مکزیک، اقدام به برگزاری و معرفی جامی موسوم به «کمپئونز کاپ» کردند، جامی که از مابین تیم های نخست این دو لیگ برگزار شد و در نهایت تیم تورنتو آمریکا با نتیجه 3 – 1 مغلوب تیم تایگرز مکزیک شد.رییس لیگ فوتبال مکزیک در پایان تصریح کرد: بر این اساس ما می توانیم بازار قدرتمندی را به وجود بیاوریم، بازاری که منابع مورد نیاز را برای رقابت با بازار مالی قدرتمند اروپا در اختیارمان قرار خواهد داد.ورزشی**3991**9129            "}