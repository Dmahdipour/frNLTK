{"onTitr":" مدیر کل امور عشایری سیستان و بلوچستان :    ","titr":" 980 خانوار عشایری استان تسهیلات ارزان قیمت دریافت کردند","describe":" زاهدان - ایرنا -  مدیر کل امور عشایری سیستان و بلوچستان گفت: 980 خانوار عشایری این استان امسال در راستای طرح زنجیره تولید گوشت قرمز تسهیلات ارزان قیمت دریافت کردند.", "text":"حمید طوقی روز دوشنبه در گفت و گو با خبرنگار ایرنا اظهار داشت: عشایر مصداق بارز اقتصاد مقاومتی هستند که بخش مهمی از تولیدات دامی سیستان و بلوچستان را با تمامی ناملایمات ناشی از بحران خشکسالی تامین می کنند.وی ادامه داد: تسهیلات ارائه شده به مبلغ 100 میلیون ریال و با هدف افزایش و حفظ تولیدات دامی و همچنین افزایش درآمد خانوارهای عشایری از محل اعتبارات خشکسالی تامین شده است.مدیر کل امور عشایری سیستان و بلوچستان گفت: سال گذشته 151 طرح در قالب تامین آب با اعتبار افزون بر چهار میلیارد و 600 میلیون تومان در مناطق عشایری استان اجرا شد.وی ادامه داد: با توجه به استمرار بحران چند ساله خشکسالی در سیستان و بلوچستان و تاثیر آن بر مرتع و زندگی عشایر نیاز ضروری و عمده خانوارهای عشایری در 2 بخش تامین آب و علوفه دامی است.طوقی تصریح کرد: اختصاص اعتبارات مناسب در این راستا و همکاری سایر دستگاهها در خصوص اجرای طرح در مناطق عشایری امکان گذر از این بحران را میسر می کند.به گزارش ایرنا جمعیت عشایری سیستان و بلوچستان افزون بر 19 هزار خانوار است که دارای 900 هزار راس دام هستند که از 60 درصد مراتع استان بهره برداری می کنند.7316**3213            "}