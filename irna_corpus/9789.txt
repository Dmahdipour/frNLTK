{"onTitr":" استاندار خراسان شمالی:    ","titr":" کمک به دانش آموزان نیازمند نباید به جشن عاطفه ها محدود شود","describe":" بجنورد- ایرنا- استاندار خراسان شمالی گفت: کمک به دانش آموزان نیازمند نباید تنها منحصر به جشن عاطفه ها باشد بلکه باید همیشه استمرار داشته باشد.", "text":"به گزارش ایرنا محمدرضا خباز روز چهارشنبه در آیین جشن عاطفه ها در دبیرستان محمودیه بجنورد، با اشاره به اهمیت توجه به دانش آموزان نیازمند، گفت: نباید هیچ دانش آموزی به دلیل ناتوانی مالی والدین از تحصیل بازبماند.وی افزود: همه ما پیرو دینی هستیم که کمک به همنوع را اصلی مهم می داند و آیات قرآن و روایات بر آن تاکید کرده اند.خباز از دانش آموزان به عنوان آینده سازان کشور یاد کرد و گفت: نباید از هیچ تلاشی برای تحصیل موفق فرزندان کشور که حاصل آن پیشرفت و تعالی است، فروگذار باشیم.وی در ادامه میزان کمک های جمع آوری شده در جشن عاطفه های پارسال را بیش از 15 میلیارد ریال عنوان و ابراز امیدواری کرد که این میزان امسال با همت مردم خیراندیش به 25 میلیارد ریال برسد.مدیرکل کمیته امداد امام خمینی (ره) خراسان شمالی نیز در این آیین اظهار کرد: مرحله دوم جشن عاطفه ها، امسال در بیش از 900 مدرسه استان برگزار می شود.عباس اهرابی افزود: در مرحله نخست برگزاری این جشن حدود 12 میلیارد و 600 میلیون ریال جمع آوری شد که با توجه به جهش صورت گرفته نسبت به پارسال، پیش بینی می شود این میزان در سال جاری افزایش قابل توجهی داشته باشد.وی اظهار کرد: در مجموع 100 هزار پاکت در قالب جشن عاطفه‌ها بین دانش آموزان توزیع شده تا هدایای خود را به همکلاسی های نیازمند خود اهدا کنند.اهرابی اظهار کرد: این نهاد اکنون حدود 6 هزار دانش آموز و بیش از هزار و 700 دانشجوی نیازمند را زیر پوشش دارد که در انتظار برخورداری از کمک های خیرین و مردم نیکوکار هستند.ط/5132            "}