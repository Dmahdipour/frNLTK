{"onTitr":" استاندار اصفهان:    ","titr":" مهردشت اصفهان نمونه تبدیل تهدید دشمن به فرصت است","describe":" اصفهان- ایرنا- استاندار اصفهان گفت: فعالیت کوشندگان صنعتی در مهردشت (شهرهای علویجه و دِهَق ) مصداق واقعی تبدیل تهدیدهای دشمن به فرصت است.", "text":"به گزارش ایرنا، محسن مهرعلیزاده روز سه شنبه در حاشیه بازدید از واحدهای تولیدی فعال در شهرک صنعتی علویجه و دِهَق به خبرنگاران گفت: کارخانه ها در این شهرک صنعتی علاوه بر تولید، زمینه اشتغال 500 تا 800 نفر را فراهم کرده اند. وی ادامه داد: شرایط کنونی ما، شرایط تحریم و رو به تحریم است اما مسئولان و سرمایه گذاران این منطقه می گویند ما هیچ نگرانی از تحریم ها نداریم بلکه تحریم ها فرصتی برای بازیابی قابلیت های داخلی است. وی افزود: بدلیل افزایش قیمت دلار، اکنون فعالیت در عرصه قاچاق صرف نمی کند و این امر باعث شده که تولید داخلی صرف بیشتری داشته باشد. استاندار اصفهان گفت: من به عنوان فردی آشنا با مسائل اقتصادی، حرکت تولیدکنندگان علویجه را مصداق واقعی تبدیل شدن تهدیدهای دشمن به فرصت می دانم.مهرعلیزاده تاکید کرد: افزایش نرخ دلار از فعالیت های دشمن است اما این تهدیدها اکنون به فرصت هایی تبدیل شده است که امکان افزایش اشتغال و توزیع و صادرات بیشتر را برای کشور فراهم می کند.  استاندار اصفهان در سفر امروزش به مهردشت (شهر علویجه و دهق) از توابع شهرستان نجف آباد از پروژه های عمرانی و چند واحد تولیدی  این منطقه بازدید کرد. مهرعلیزاده صبح امروز با حضور در گلستان شهدای علویجه ضمن ادای احترام به مقام شهدای این شهر در جمع مسئولان و مردم حضور یافت و از نزدیک با مشکلات منطقه آشنا شد. بازدید از پروژه نیمه تمام یک واحد آموزشی، دو واحد ساخت قطعات خودرو و کارخانه تولید شمش فولاد واقع در شهرک صنعتی علویجه که از سوی کارآفرینان تاسیس شده است از مهمترین برنامه های استاندار اصفهان در این شهر بود.وی سپس در دهق حضور یافت و از کلینیک تخصصی امام سجاد(ع) این شهر بازدید کرد.مهرعلیزاده در ادامه از واحد تولیدی نساجی و پارچه بافی و همچنین یک پروژه سرمایه گذاری گردشگری نیز بازدید کرد.بازدید از کارگاه قلمزن استاد حاج رجبعلی راعی از دیگر برنامه های سفر استاندار اصفهان به دهق بود.منطقه مهردشت در شهرستان نجف آباد دارای دو شهر و 10 روستا می باشد که شهر دهق با 15 هزار نفر پر جمعیت ترین شهر منطقه و پس از آن علویجه با جمعیت 12 هزار و 500 نفر دومین شهر منطقه است. همچنین هشت روستا در تابعه شهر دهق و 2 روستا در تابعه شهر علویجه می باشد که شهرک های صنعتی دهق و علویجه و ناحیه صنعتی حسین آباد ، هسنیجه، خونداب و اشن از قطب های اقتصادی این منطقه می باشد. منطقه مهردشت ( دهق و علویجه) در 80 کیلومتری غرب اصفهان است. 7141/6027            "}