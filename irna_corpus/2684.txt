{"onTitr":"","titr":" حوادث رانندگی جاده ای در استان مرکزی افزایش یافت","describe":" اراک - ایرنا - رئیس پلیس راه فرماندهی انتظامی استان مرکزی گفت: حوادث رانندگی در جاده های مختلف این استان  در نیمه نخست امسال نسبت به مدت مشابه سال قبل 6 درصد افزایش یافته است.", "text":"سرهنگ «ایرج کهریزی» روز چهارشنبه در گفت و گو با ایرنا افزود: 71 درصد از کشته شده های حوادث ترافیکی استان در این مدت مرد و 29 درصد زنان بوده است.وی بیان کرد: 45 درصد کشته شده های این حوادث رانندگی در این مدت سرنشینان خودرو بوده اند و بیشتر این افراد کمربند ایمنی عقب را نبسته بودند که  می طلبد فرهنگ سازی لازم در این خصوص بیش از پیش مورد توجه قرار گیرد.رئیس پلیس راه فرماندهی انتظامی استان مرکزی ادامه داد: 33 درصد کشته شدهای حوادث ترافیکی امسال نیز رانندگان خودروها، 12 درصد موتورسیکلت سواران یا ترک نشینان و 10 درصد  عابران پیاده بوده اند..سرهنگ کهریزی اظهار داشت: 58 درصد از علل وقوع حوادث درون شهری استان مرکزی در نیمه نخست امسال به دلیل توجه نکردن رانندگان به جلو به دلیل خستگی و خواب آلودگی، 20 درصد به علت تجاوز و انحراف به چپ، هفت درصد به دلیل رعایت نکردن حق تقدم عبور، 6 درصد به علت تخطی از سرعت مطمئنه و 9 درصد به دلیل سایر علل بوده است.وی گفت: 37 درصد حوادث جاده ای استان در این مدت در محورهای اصلی، 18 درصد در محورهای آزادراهی، 17 درصد در بزرگراه ها و 28 درصد در محورهای فرعی و روستایی رخ داده است.رئیس پلیس راه فرماندهی انتظامی استان مرکزی افزود: بیشترین حوادث رانندگی این استان امسال در ساعات 12 ظهر تا 16 عصر، 24  تا چهار صبح، هشت صبح تا 12 ظهر و چهار صبح تا هشت صبح رخ داده است.سرهنگ کهریزی تصریح کرد: 64 درصد مقصران حوادث جاده ای استان مرکزی در این مدت مربوط به خودروهای سواری، 16 درصد کامیون، 10 درصد وانت، 9 درصد موتورسیکلت و یک درصد اتوبوس بوده است.وی گفت: بیشتر حوادث رانندگی منجر به فوت این استان امسال در آزاد راه ساوه - همدان، اراک - قم، ساوه - تهران، محور قدیم ساوه - همدان و دلیجان - محلات اتفاق افتاده است.رئیس پلیس راه فرماندهی انتظامی استان مرکزی اضافه کرد: بیشترین علت وقوع حوادث رانندگی برون شهری این استان در این مدت با 40 درصد به دلیل واژگونی خودروها، 35 درصد به دلیل برخورد وسیله با وسیله، 11 درصد برخورد وسیله با موتورسیکلت، 10 درصد برخورد خودرو با عابر پیاده و چهار درصد به دلیل برخورد وسیله با شی ثابت بوده است.سرهنگ کهریزی عنوان کرد: خطای انسانی مهمترین عامل وقوع حوادث رانندگی در جاده های استان مرکزی در 6 ماه نخست امسال بوده که می طلبد رانندگان بیش از پیش نسبت به رعایت قوانین راهنمایی و رانندگی حساس باشند و به آن در همه امور توجه کنند.وی گفت: پلیس توان خود را برای کاهش حوادث رانندگی به کار گرفته و به صورت شبانه روزی در جاده های این استان حضور دارد اما به واقع کاهش حوادث رانندگی تنها با توجه مردم به قوانین راهنمایی و رانندگی محقق می شود.بیش از 260 نفر از ابتدای امسال تاکنون در حوادث رانندگی برون شهری استان مرکزی جان خود را از دست داده اند.3005/6013/            "}