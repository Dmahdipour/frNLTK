{"onTitr":"","titr":" ملی پوش کم بینای یزد به مسابقات پاراآسیایی اعزام شد","describe":" یزد - ایرنا - رئیس هیات ورزش های نابینایان و کم بینایان استان یزد گفت: سید سجاد میردهقان از ملی پوشان شنای این استان به مسابقات پاراآسیایی در جاکارتای اندونزی اعزام شد.", "text":"به گزارش ایرنا، حسین دشتی روز چهارشنبه در گفت و گو با خبرنگاران افزود: میردهقان از ورزشکارانی است که توانسته رکودهای مناسبی را در اردوی تیم ملی از خود به جای گذارد.وی با اشاره به تمرینات مستمر و منظم این ورزشکار کم بینای یزدی، ابراز امیدواری کرد تا در مسابقات پاراآسیایی برای ایران و یزد افتخار کسب کند.این مسئول  از فعالیت 80 ورزشکار نابینا و کم بینا در رشته های گلبال، شنا، شطرنج، پرس سینه و دو و میدانی در استان خبر داد.دشتی با اشاره اینکه 300 نفر عضو جامعه نابینایان و کم بینایان یزد هستند بر جذب همه آنها به فعالیت های ورزشی تاکید کرد.به گفته وی هم اکنون سه نفر از ورزشکاران یزد عضو تیم های ملی گلبال و شنای کشور هستند که تاکنون در مسابقات حضور فعالی داشته اند.رئیس هیات نابینایان و کم بینایان یزد ، اولویت مهم این هیات در سال 1397 را برگزاری دوره های آموزشی و فرهنگی و حضور فعال در رقابت های ملی ذکر کرد.وی تصریح کرد: همکاری مسوولان ورزشی و اجرایی با مشارکت خیران در تقویت ورزش نابینایان و کم بینایان استان ضروری است .سومین دوره بازی های پارا آسیایی از 14 تا 21 مهر امسال در شهر جاکارتا پایتخت اندونزی برگزار می شود. استان یزد با یک میلیون و 138 هزار نفر جمعیت 47 هیات ورزشی و 65 هزار ورزشکار زیرپوشش بیمه دارد.7536/ 6197            "}