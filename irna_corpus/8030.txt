{"onTitr":" نوبخت:    ","titr":" سیره شهدا شاخص مناسبی برای عملکرد مسئولان است","describe":" قزوین - ایرنا - معاون رییس جمهوری با تاکید بر اینکه مدیران به برکت خون شهدا فرصت خدمت در نظام جمهوری اسلامی را پیدا کرده اند، گفت: سیره شهدا شاخص مناسبی برای بررسی و ارزیابی عملکرد مسئولان به شمار می رود.", "text":"به گزارش ایرنا، محمد باقر نوبخت روز جمعه در یادواره شهدای روستای خیارج از توابع بخش رامند در شهرستان بویین زهرا با تسلیت ایام ماه محرم الحرام افزود: در یادواره های شهدا به مهر و عشق شهدا مسئولان گرد هم می آیند تا نشان دهند هنوز راه و شیوه شهدا در جامعه ادامه دارد.وی خاطرنشان کرد: تکریم و تجلیل از مقام شامخ شهدا اساس و فلسفه وجودی همه مسئولان است که باید توجه ویژه به آن داشته باشند.     رییس سازمان برنامه و بودجه، شهدا و سیره آنان را ملاک مناسبی برای ارزیابی عملکرد مسئولان دانست و افزود: با این ملاک می توان عملکرد مسئولان را به خوبی ارزیابی و قضاوت کرد و از هرگونه انحراف و خطا در مسیر خدمتگذاری جلوگیری نمود. این مسئول ادامه داد: مسیر شهدا و ایثارگران همان مکتب امام حسین علیه السلام است که در برابر خواسته های نامعقول و نامشروع یزیدیان ایستادگی و مقاومت کردند. نوبخت خاطر نشان کرد: یزیدیان می پنداشتند که با تحریم عنصر حیاتی آب حتما لشگر ابا عبدالله الحسین(ع) مرعوب شده و تسلیم می شود درحالی که امام فرمود اگر اسلام با شهادت من پابرجا خواهد ماند پس شمشیرها من را دریابید. این مسئول گفت: بعد از 14 قرن از واقعه عاشورا مرد پلید دیگری از سرزمین عراق همان روش بین امیه و یزیدیان را در پیش گرفت و برای بمباران شهرها و روستاهای کشور اقدام کرد. وی افزود: صدام بعثی با پاره کردن قرارداد 1975 الجزایر حمله هوایی به کشور را آغاز کرد اما رزمندگان اسلام با اقتدار و صلابت به رهبری امام راحل مقابل وی ایستادگی کردند. نوبخت خاطر نشان ساخت: آن روز راه ما یا تسلیم شدن در برابر خواست عنصر پلیدی به نام صدام و یا ایستادگی و مقاومت و در پیش گرفتن راه وشیوه اباعبدالله  الحسین (ع) بود که ما راه دوم را انتخاب کردیم. وی افزود: اگر شهدا این راه را در پیش نمی گرفتند و مقاومت نمی کردند قطعا امروزه وضعیت کشور به این شکل رقم نمی خورد.  روستای خیارج با 32 شهید از توابع شهرستان بویین زهرا در 75 کیلومتری جنوب شهر قزوین قرار دارد.استان قزوین سه هزار شهید تقدیم انقلاب و نظام جمهوری اسلامی کرده است. 6101*3013            "}