به گزارش خبرنگار اعزامی ایرنا از جاکارتا، در ادامه رقابت های پاراوزنه برداری بازی های پاراآسیایی 2018، علی اکبر غریب شی و سامان رضی نمایندگان دسته 107 کیلوگرم کشورمان به مصاف 4 وزنه بردار از کشورهای عراق، قرقیزستان، ازبکستان و مغولستان رفتند و موفق به کسب مدال های نقره و برنز این دسته شدند.غریب شی در نخستین حرکت وزنه 226 کیلوگرمی را مهار کرد. وی در دومین حرکت نیز وزنه 235 کیلوگرمی را به راحتی بالا برد تا مدال نقره اش قطعی شود. غریب شی برای سومین حرکت وزنه 239 را انتخاب کرد و با مهار آن ضمن ارتقا 2 کیلوگرمی رکورد اسیا و بازی های پاراآسیایی مدال نقره را از آن خود کرد.با توجه به رکوردشکنی غریب شی وی حق انتخاب وزنه چهارم را نیز دریافت کرد و برای مهار وزنه 245 کیلوگرمی که یک کیلوگرم بالاتر از رکورد جهان بود روی صحنه آمد، اما باوجود تلاش فراوان موفق به مهار آن نشد تا با همان مدال نقره به کارش پایان دهد.سامان رضی دیگر نماینده ایران در این دسته به ترتیب موفق به مهار وزنه های 224، 228 و 235 کیلوگرمی شد تا مدال برنز این دسته هم به ایران برسد.وزنه بردار مغولستانی با مهار وزنه 240 کیلوگرمی مدال طلا را از آن خود کرد وبا شکستن رکورد این وزن آن را به نام خود ثبت کرد.با توجه به رکوردشکنی این وزنه بردار، وی نیز برای حرکت چهارم وزنه 244 کیلوگرمی که یک کیلوگرم بالاتر از رکورد جهان بود را انتخاب کرد و با مهار آن بار این رکورد را نیز از آن خود کرد.تیم پاراوزنه برداری کشورمان تا امروز و در اوزان برگزار شده موفق به کسب 3 مدال طلا (صلحی پور، جعفری و رستمی)، 3 نقره (یوسفی، مرادی و غریب شی) و 2 برنز (محمدی و رضی) شده است.عصر امروز هم سیامند رحمان و منصور پورمیرزایی در دسته به اضافه 107 کیلوگرم  به مصاف حریفان خواهند رفت تا رقابت های این رشته پایان یابد.ورزشی **2052**1535
      
      