{"onTitr":"","titr":" نخست وزیر پیشین انگلیس خواستار همه پرسی درباره برگزیت شد","describe":" تهران- ایرنا- 'تونی بلر'، نخست وزیر پیشین انگلیس، گفت، باید با برگزاری دوباره همه پرسی درباره برگزیت، به مردم فرصت داد تا بین نه به برگزیت و تایید آن دست به انتخاب بزنند.", "text":"به گزارش خبرگزاری رویترز، در حالی که کمتر از شش ماه به زمان خروج انگلیس از اتحادیه اروپا(برگزیت) باقی مانده است، هنوز تکلیف داد و ستد پنجمین اقتصاد بزرگ دنیا با اتحادیه اروپا پس از برگزیت معلوم نیست.در صورتی که 'ترزا می'، نخست وزیر انگلیس، موفق به امضای توافقنامه ای با اتحادیه اروپا شود، این توافقنامه باید به تصویب پارلمانی در انگلیس برسد که اعضای آن بر سر برگزیت به شدت اختلاف نظر دارند.بلر که طی سال های 1997 تا 2007 نخست وزیر انگلیس بود، در لندن به رویترز گفت: انتظار ندارم 'می' بتواند توافقنامه ای را به تصویب پارلمان برساند. باید برگزیت دوباره در کشور به رای گذاشته شود. در همه پرسی خروج بریتانیا از اتحادیه اروپا که به برگزیت مشهور شده است، بیش از 17 میلیون نفر از مردم بریتانیا در 23 ژوئن 2016 (3 تیر 1395) سال 2016، به خروج این کشور از اتحادیه اروپا رای دادند.اروپام**1088 **1663**            "}