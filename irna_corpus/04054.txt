{"onTitr":" در جمع روسای کانون های بسیج اساتید دانشگاه های تهران ؛    ","titr":" زاهدی: بسیج اساتید شورای نگهبان را در باره FATF توجیه کند","describe":" تهران - ایرنا - محمد مهدی زاهدی نماینده مجلس با بیان این جمله که از بسیج اساتید می خواهم در باره ضررهای FATF به شورای نگهبان تحلیل دهد، افزود: برای مخالفت باید مطالبه نخبگانی شکل دهیم .", "text":"به گزارش خبرنگار گروه دانشگاه ، عضو کمیسیون آموزش مجلس شورای اسلامی  دوشنبه در جمع روسای کانون های بسیج اساتید دانشگاه های تهران در دانشگاه امیرکبیر افزود: FATF حقیقتا موضوع تلخی بود که دیروز در مجلس اتفاق افتاد ،  در این زمینه مرکز پژوهش های مجلس ضعیف عمل کرد و چون رئیس مرکز را رییس مجلس می گذارد آنها هم هر خوراکی را که لاریجانی می خواهد آماده می کنند .وی با بیان اینکه ما به طور جد به دنبال این هستیم که رئیس مرکز پژوهش ها  در صحن علنی انتخاب شود، گفت: انتظار داشتیم مرکز پژوهش ها نمایندگان را توجیه کند و اطلاعات لازم را در اختیار نمایندگان قرار می داد که این اتفاق نیفتاد .زاهدی سپس گفت: آقای لاریجانی دیروز خامی کرد، ما درخواست دعوت از افراد صاحب نظر را داشتیم ، موافقان ما را دعوت کنند تا اینها با هم بحث کنند و نمایندگان به یک جمع بندی برسند من حتی چهار نفر را هم نام بردم و گفتم این افراد را می شناسم .وی در ادامه توضیح داد : روز شنبه به همه نمایندگان لیست امید و مستقلین زنگ زدند و از آنها خواستند هر طور شده یکشنبه در مجلس باشند ، ما نماینده ای داشتیم که عمل چشم کرده بود ، استراحت مطلق بود، وادارش کردند تا در جلسه حضور یابد .زاهدی می گوید : روز یکشنبه صبح جلسه غیرعلنی تشکیل دادند و از برخی منتقدین هم دعوت شده بود .این نماینده مجلس با بیان اینکه حضور 271 نماینده در مجلس بسیار بی سابقه بود ، افزود: حتی در جلسه وزرا هم این تعداد نماینده حاضر نبودند . چون احتمال می دادند دوستان ولایت مجلس را از اکثریت بیندازند ، برای همین برنامه ریزی کرده بوده اند هر طور شده اف ای تی اف تصویب شود.وی با اشاره به اینکه لاریجانی قبل از رای گیری اعلام کرد دولت و مجلس موافق رای گیری است،  نمایندگان اعلام رای بفرمایند  افزود: این چه حرفی است که  رئیس مجلس بیان کرد تا زمانی که مجلس رای نداده ، از کجا معلوم که مجلس موافق است ، لاریجانی باید در مورد تصویب پاسخگو باشد .** روند تشکیل اندیشکده های بسیج اساتید ادامه دارد زاهدی در بخش دیگری از سخنان خود در نشست به موضوع ادامه روند شکل گیری اندیشکده بسیج اساتید پرداخت و افزود: باید برای کمک به سیاست گذاران هیات های اندیشه ورز داشته باشیم .«در دانشگاه علم و صنعت تلاش هایی برای تربیت اندیشه ورزان شروع شده است که خوب است بسیج اساتید هم از این موضوع اطلاع پیدا کند .»این نماینده مجلس افزود : به دلیل نبود حزب در کشور، در تربیت کادر برای نظام هم مشکل داریم ، دولت بعدی نیرو می خواهد ، با این وضعیت نمی توانیم نیروی قوی معرفی کنیم .زاهدی گفت : بسیج اساتید برای کادر سازی نقش اصلی را برعهده دارد و حداقل این است که برای حوزه تخصصی خود یعنی وزارت آموزش عالی ، بهداشت و دانشگاه ها نیرو تربیت کند .ج .ب **1601**            "}