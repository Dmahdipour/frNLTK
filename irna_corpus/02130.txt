{"onTitr":" دستیار وزیر ارتباطات خبر داد:    ","titr":" رایزنی ایران و عراق برای ارایه خدمات ارتباطی به زایران اربعین","describe":" تهران- ایرنا- دستیار وزیر ارتباطات و فناوری اطلاعات در امور ارتباطات مردمی گفت: نمایندگانی از شرکت ارتباطات زیرساخت و سازمان تنظیم مقررات رادیویی با هدف مذاکره با اپراتورهای عراقی برای خدمات ارتباطی مسیر پیاده روی اربعین به بغداد سفر کرده اند.", "text":"به گزارش روز چهارشنبه ایرنا از وزارت ارتباطات و فناوری اطلاعات «سید فرزاد نجات نیا » دستیار وزیر ارتباطات و فناوری اطلاعات در امور ارتباطات مردمی در حاشیه نشست «خیرین عاشورایی و فعالان اربعین حسینی» افزود: تلاش‎های زیادی برای پوشش ارتباطی و اینترنتی زائران از طرف ایران انجام شده است تا برقراری ارتباطات با کمترین مشکل انجام شود.وی افزود: علاوه بر خدمات ارتباطی، اپراتورهای تلفن همراه در راستای انجام مسئولیت های اجتماعی خود خدمات و بسته های فرهنگی رایگان به زائران اربعین ارائه می کنند که شامل اطلاعاتی پیرامون امنیت، بهداشت و سلامت زائران، آشنایی بیشتر با پیاده روی اربعین و تسهیل در امور زائران است.دستیار وزیر ارتباطات و فناوری اطلاعات در امور ارتباطات مردمی درباره طرح های جامع در بخش اربعین افزود: طرح‌هایی مانند اربعین پژوهی، نائب‎الشهید، اپلیکشن‎های راهنمای زائر، راه حسین، گمشدگان توسط تشکل‌های مردم نهاد ارائه شده و مورد بررسی قرار گرفته است که در چند روز آینده حمایت لازم از آنها انجام می شود.سومین جلسه آگاهی بخشی و فرهنگ سازی پیرامون پیاده روی اربعین با هدف ارتقاء فرهنگی، غنی سازی محتوایی و فرهنگی مراسم راهپیمایی اربعین با حضور نمایندگانی از صدا و سیما، وزارت فرهنگ و ارشاد اسلامی، سازمان تبلیغات اسلامی، بعثه مقام معظم رهبری و خیّران عاشورایی، فعالان و تشکل‎های مردم نهاد اربعینی، اپراتورهای تلفن همراه و سازمان های تابعه وزارت ارتباطات و فناوری اطلاعات برگزار شد.بر اساس تقویم رسمی کشور، آیین عزاداری اربعین شهادت سالار شهیدان، امام حسین (ع) امام سوم شیعیان، روز سه شنبه هشتم آبان 1397(20صفر 1440 هجری قمری) است؛ طبق یک سنت دیرینه، شیعیان در چهلمین روز از شهادت آن حضرت در کربلا حضور می یابند که در سال های اخیر این آیین با حضور پرشور شیعیان از کشورهای مختلف جهان از جمله ایران ابعاد سیاسی و اجتماعی یافته است.امسال نیز همچون سال های گذشته ستاد مرکزی اربعین زیر نظر وزارت کشور و مشارکت همه دستگاه های مرتبط تشکیل شده است. اقتصام**2078**2025            "}