{"onTitr":"","titr":" بیش از 2 میلیون مرسوله پستی در استان اردبیل جابجا شد","describe":" اردبیل - ایرنا - مدیرکل پست استان اردبیل گفت: بیش از 2 میلیون مرسوله پستی در 6 ماه اول امسال در این استان جابجا شد.", "text":"به گزارش ایرنا ، علی امدادی روز سه شنبه در گفت و گو با خبرنگاران افزود: از این تعداد 750 هزار مرسوله پستی به خارج از استان ارسال و مابقی وارد و در مناطق مختلف استان توزیع شده است.وی از کاهش مرسولات کاغذی توسط پست در سال های اخیر در کشور خبر داد و اظهار داشت: یکی از دلایل مهم این کاهش توسعه فناوری و استفاده از فضا و شبکه های مجازی توسط مردم است.وی بیان کرد: همچنین در 6 ماه اول سال گذشته 27 هزار بسته خرید اینترنتی توسط پست استان از فروشگاه ها و فروشندگان تحویل و به مقاصد مربوطه داده شد در حالی که این رقم در مدت مشابه سال جاری با کاهش 45 درصدی به 15 هزار بسته رسیده است.وی محدویت های ایجاد شده در فضای مجازی ، مشکلات اقتصادی و کاهش قدرت خرید مردم را از جمله علت های کاهش خرید اینترنتی ذکر کرد.او اضافه کرد: با این حال در این مدت به علت افزایش حجم مرسولات از لحاظ وزنی در آمد پست امسال 10 درصد نسبت به 6 ماه اول پارسال افزایش یافته است.وی ادامه داد: نیمه اول سال گذشته در مجموع در آمد پست استان 66 میلیارد ریال بود که این رقم در مدت مشابه سال جاری به 73 میلیارد ریال افزایش یافته است.امدادی به فعالیت 400 واحد و نقاط پستی در استان اشاره کرد و گفت: 320 دفاتر ICT در روستاها ، 41 دفترنمایندگی پستی ، 25 واحد دفاتر پیشخوان دولت ، 10 اداره پست شهرستان های استان و چهار واحد دفتر پستی دولتی از جمله آنهاست.او با بیان اینکه پارسال در مجموع 37 هزار کارت ملی هوشمند توسط پست در استان توزیع شد، اظهار داشت: در 6 ماه اول پارسال چهار هزار نفر از طریق ادارات پست استان اقدام به دریافت کارت ملی هوشمند کردند که در مدت مشابه امسال نیز این رقم تحقق یافت.مدیرکل پست استان اردبیل بیان کرد: اداره کل پست در همه جای استان حضور دارد و ارتباط خود با مردم را برای ارائه خدمات مطلوب به آنها با شعار سرعت، دقت و ایمنی حفظ کرده است.امدادی از اجرای طرح اساسی ساماندهی نشانی ایرانیان ، 'جی ان ف GNF' پروژه ساماندهی و یکسان ‌سازی نشانی ایرانیان خبر داد و گفت: در این طرح که جز برنامه های مصوب ستاد اقتصاد مقاومتی است و کدینگ محلی محسوب می شود که در آن با استفاده از نقشه های پازل بندی و بر اساس طول و عرض جغرافیایی نقاط به هر زمین یک کد پستی اختصاص می یابد.وی افزود: با اجرای این طرح در استان تاکنون کدپستی 374 هزار مکان در شهرستان اردبیل بهنگام سازی شده است.وی با اشاره به اینکه این طرح امسال در سایر شهرستان های استان اجرا خواهد شد، اظهار داشت: کد پستی اختصاصی در این طرح در واقع هویت مکانی زمین مورد نظر را نشان می دهد که منحصر بفرد است.مدیرکل پست استان اردبیل بیان کرد: همچنین یکی از اولویت های پست اجرای طرح سیماک 'سامانه یکپارچه مدیریت املاک کشور' با هدف جلوگیری از زمین خواری و مشکلات بوجود آمده در این حوزه است. وی اضافه کرد: طرح سیماک هم به عنوان یکی از پروژه ‌های ستاد فرماندهی اقتصاد مقاومتی با هدف برطرف کردن مشکلات استعلامات اماکن ، املاک و با همکاری دستگاه‌ های ذیربط استان اردبیل اجرا می‌ شود.مدیرکل پست استان اردبیل از بین بردن امکان جعل اسناد، کاهش زمان و شفافیت‌سازی مکاتبات و از بین بردن گلوگاه‌ های معطلی پرونده ‌ها ، فساد اداری و زمین ‌خواری را از دیگر مزیت های اجرای طرح سیماک ذکر کرد.وی با بیان اینکه 28 دستگاه اجرایی در ارتباط با نقل و انتقال املاک در کشور درگیر کار هستند، گفت: در طرح سیماک به هر مکان یک کد یکتا 11 رقمی اختصاص می یابد که مردم می توانند بدون مراجعه حضوری و به صورت الکترونیکی از خدماتی مانند در خواست صدور پروانه ساخت و پرداخت عوارض نوسازی و دیگر خدمات بهره مند شوند.امدادی با تقدیر از زحمات شبانه روزی همکاران پستی نامه رسان ها را  پیشانی پست عنوان کرد و ادامه داد: قبولی مرسولات، تجزیه، رهسپاری و توزیع آنها در استان توسط 40 نامه رسان و 175کارشناس و متصدیان باجه ها انجام می گیرد و ارائه این خدمات موجب رضایت مندی مردم شده است.6130/6018            "}