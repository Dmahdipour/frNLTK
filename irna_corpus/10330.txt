{"onTitr":"","titr":" پرونده ابر بدهکار بانکی به دادسرا بازگشت","describe":" تهران-ایرنا- پرونده م.ج ابر بدهکار بانکی که به گفته دادستان تهران هزار و 200 میلیارد تومان بدهی به بانک سرمایه دارد، برای رفع نواقص به دادسرای پولی و بانکی برگشت.", "text":"به گزارش خبرنگار قضایی ایرنا، هفتم دی سال 95 بود که عباس جعفری دولت آبادی با اشاره به پرونده بدهکاران بانک سرمایه گفت: در بانک سرمایه، 10 نفر قریب به چهار هزار میلیارد تومان تسهیلات اخذ کردند و آقای م.ج. که ششم دی 95 بازداشت شد و 1200 میلیارد تومان بدهی دارد.بر اساس اسنادی که در رسانه ها منتشر شده، این فرد در بین 20 شخص حقیقی و حقوقی دریافت کننده وام از بانک سرمایه، با دریافت 6 فقره وام، بیشترین وام را دریافت کرده است. پرونده فرد مزبور که در دستور رسیدگی دادسرای تهران قرار دارد، با صدور کیفرخواست به دادگاه ویژه رسیدگی به امور اقتصادی ارسال شد اما دادگاه نسبت به پرونده نقایصی را مطرح کرد و پرونده را برای رفع نواقص به شعبه دوم دادسرای پولی و بانکی ارسال کرده است.پرونده بانک سرمایه و صندوق ذخیره فرهنگیان ارتباط تنگاتنگی با یکدیگر دارند که اخیراً عباس پوریانی، رئیس کل دادگاه های عمومی و انقلاب تهران در حاشیه بازدید از مجتمع ویژه امور اقتصادی تهران درباره پرونده صندوق ذخیره فرهنگیان گفته است: پرونده متهمان صندوق ذخیره فرهنگیان 70 متهم دارد که مشارکت در تحصیل مال نامشروع و کلاهبرداری از اتهامات متهمان آن است. اجتمام *ع.ی * 3063            "}