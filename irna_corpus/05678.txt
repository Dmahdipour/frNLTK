{"onTitr":"","titr":" استاندار: توسعه اشتغال اولویت مهم خراسان رضوی است","describe":" مشهد- ایرنا- استاندار خراسان رضوی گفت: توسعه اشتغال جهادی مقدس است و به عنوان اولویت مهم کار دستگاههای اجرایی این استان قرار دارد.", "text":"علیرضا رشیدیان روز یکشنبه در نشست کارگروه تخصصی اشتغال خراسان رضوی افزود: این استان طی سالهای گذشته در جهت ایجاد اشتغال و ساماندهی برنامه های اشتغالزایی در شهرها و روستاها  تلاش جدی داشته است. وی بر تداوم تلاش و همکاری دستگاههای اجرایی و فرمانداران برای تحقق هدفگذاری ایجاد 110 هزار شغل در خراسان رضوی تا پایان امسال تاکید و بیان کرد: وجود منابع انسانی و توانمند از جمله مزیتهای این است لذا باید از تمامی ظرفیتها در حوزه جهاد مقدس اشتغال و کارآفرینی استفاده شود.استاندار خراسان رضوی در ادامه این نشست به وجود پنج هزار فرزندان شاهد و ایثارگر جویای کار در استان نیز اشاره و بیان کرد: این قشر باید در حوزه تسهیلات مشاغل حمایتی در نظر گرفته شوند. وی افزود: نگاه ما در حوزه مددجویان زیر پوشش نهادهای حمایتی نیز امدادی نیست بلکه به دنبال توانمندسازی آنها هستیم. به همین منظور پارسال 20 هزار نفر از مستمری بگیران توانمند در خراسان رضوی از ردیف مددجویان خارج شدند.هدفگذاری امسال خراسان رضوی ایجاد 110 هزار فرصت است. از ابتدای امسال تاکنون 64 هزار و 994 فرصت شغلی در این استان محقق شده که 59 درصد تعهد را در بر می گیرد. تا پایان سال 1400 می بایست میزان بیکاری در خراسان رضوی به هفت درصد کاهش یابد. برای رسیدن به این هدف باید سالانه 75 هزار تا 80 هزار فرصت شغلی در خرسان رضوی ایجاد شود. میزان بیکاری در استان شش میلیون و 400 هزار نفری خراسان رضوی بهار امسال به 10.7 درصد رسید که نسبت به مدت مشابه پارسال سه درصد کاهش یافته است.3027/1858            "}