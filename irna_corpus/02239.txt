{"onTitr":" نمایندگان در نامه ای به رییس جمهوری:    ","titr":" امهال وام های کشاورزان به ماه های آینده سال جاری تسری داده شود","describe":" تهران-ایرنا- جمعی از نمایندگان مجلس در نامه ای به رییس جمهوری خواستار این شدند که امهال وام های کشاورزان به ماه های آینده سال جاری تسری داده شود.", "text":"به گزارش خبرنگار پارلمانی ایرنا، اکبر رنجبرزاده در جلسه علنی امروز چهارشنبه مجلس نامه جمعی از نمایندگان خطاب به دکتر حسن روحانی رییس جمهور را قرائت کرد.در این نامه آمده است: حسب مصوبه شماره 49750ط 9755558 مورخ 21 تیر 97 هیات وزیران و دستورالعمل ابلاغی به بانک ها، تسهیلات بانکی آن دسته از کشاورزان که سررسید وام آن ها تا تاریخ 6 شهریور 97 است، مشمول امهال مقرر هستند.در بخش دیگری از این نامه آمده است: با عنایت به این که سررسید وام های قاطبه کشاورزان موکول به بعد از تاریخ مذکور است و اغلب کشاورزان بدهکار طی سه سال گذشته بر اثر حوادث غیر مترقبه درآمدی نداشتند و قادر به پرداخت مطالبات بانکی خود نیستند و در صورت طرح دعوا علیه آنان به صورت زنجیره ای پرونده های عدیده ای در مرجع قضایی تشکیل می شود که به صلاح نیست، لذا نمایندگان ملت انتظار دارند ترتیبی اتخاذ کنید که امهال وام های کشاورزان زحمت کش به ماه های آینده سال جاری تسری داده شود.سلام**9121**1535            "}