{"onTitr":"","titr":" مردم شاهرود روزانه از 15هزار زایر اربعین پذیرایی می کنند","describe":" شاهرود - ایرنا - فرماندار شاهرود گفت: مردم شاهرود در سه وعده غذایی روزانه از 15 هزار زایر اربعین حسینی(ع) در سه موکب که در کشور عراق برپا خواهد شد، پذیرایی می کنند.", "text":"به گزارش ایرنا، محمد کرم محمدی پنجشنبه در نشست هماهنگی اربعین حسینی (ع) افزود: ستاد مردمی اربعین شهرستان شاهرود تشکیل شده و با توجه به تجربه پارسال ، کارها از انسجام بهتری برخوردار است. محمدی گفت: همه اعتبار مورد نیاز برای پذیرایی از زایران توسط مردم تامین می شود و برای این منظور شماره حساب های بانکی و نیز محل جمع آوری نذورات به اطلاع مردم رسانده شده است. وی ادامه داد: امسال سه موکب در عراق برپا می شود که آن ها روزانه به پنج هزار زایر در سه وعده غذایی در 12 روز خدمات می دهند.معاون استاندار سمنان ادامه داد: در آیین اربعین امسال یک موکب فرهنگی سیار هم به موکب های شهرستان شاهرود اضافه شده است. فرماندار شاهرود با بیان اینکه به 2 تن گوشت منجمد و 1.5 تن مرغ نیاز است ،افزود: امسال در راه های استان موکب هایی در ایام محرم برپا شد که فعالیت آن ها باعث کمتر شدن تصادفات جاده ای استان شد. موکب مصباح الهدی ،موکب شهدای گمنام ،موکب شهدا و موکب فرهنگی در اربعین حسینی (ع) به زایران خدمات می دهند.تعداد 6 اتوبوس خدام شاهرودی را به عراق منتقل می کنند. در ایام اربعین حسینی (ع) پارسال هم مردم شاهرود سه موکب برپا کرده بودند که به مدت 10 روز از زایران پذیرایی کردند.1023/6167            "}