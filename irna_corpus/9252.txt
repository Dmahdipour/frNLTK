{"onTitr":"","titr":" 230 میلیارد تومان به زلزله زدگان پرداخت شد","describe":" کرمانشاه - ایرنا - مدیرکل بنیاد مسکن انقلاب اسلامی کرمانشاه اعلام کرد: 230 میلیارد تومان کمک‌های بلاعوض به زلزله ‌زدگان این استان پرداخت شده است.", "text":"به گزارش خبرنگار ایرنا، بابک عاطفی عصر چهارشنبه در نشست ستاد بازسازی مناطق زلزله‌ زده که در استانداری کرمانشاه برگزار شد، اظهار داشت: پس از وقوع زلزله تاکنون یک هزار و 800 میلیارد تومان تسهیلات بازسازی و کمک‌های بلاعوض به زلزله ‌زدگان پرداخت شده است.وی با بیان اینکه 103 هزار و 691 واحد زلزله ‌زده برای دریافت تسهیلات به بانک‌های عامل معرفی شده‌اند، گفت: از واحدهای معرفی شده، 66 هزار و 390 واحد تعمیری و 37 هزار و 301 واحد احداثی هستند.مدیرکل بنیاد مسکن کرمانشاه در بخش دیگری از صحبت های خود با بیان اینکه 33 هزار و 90 واحد زلزله زده آواربرداری شده‌اند، افزود: 25 هزار و 473 واحد به مرحله اجرای اسکلت رسیده و 19 هزار و 866 واحد اجرای سقف شده است.به گفته عاطفی ، اکنون بیش از تعهد و 13 هزار و 288 واحد آماده در مناطق زلزله به بهره برداری رسیده اند.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.7445/8066            "}