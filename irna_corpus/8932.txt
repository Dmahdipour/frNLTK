{"onTitr":"","titr":" چهار نظامی ترکیه بر اثر انفجار بمب کشته شدند","describe":" آنکاراـ ایرناـ رسانه های ترکیه در خبری اعلام کردند که در پی انفجار بمب کنار جاده ای کار گذاشته شده توسط نیروهای حزب کارگران کردستان (پ.ک.ک) در منطقه گرجوش استان باتمان ترکیه، چهار نظامی ارتش این کشور کشته و پنج نفر دیگر به شدت زخمی شدند.", "text":"به گزارش پنجشنبه ایرنا و به نقل از روزنامه کارار، در پی انفجار صبح امروز یک بمب دست ساز و کنترل از راه دور کنار جاده ای متعلق به نیروهای پ.ک.ک در منطقه گرجوش استان باتمان، چهار نظامی ارتش ترکیه کشته شدند و پنج مجروح این حادثه نیز به بیمارستان دولتی منطقه منتقل شدند که بنا بر گزارش های رسیده، حال سه نفر از آنها وخیم است.این رسانه همچنین اعلام کرد که استانداری دیاربکر به منظور تامین امنیت و محافظت مردم از تهدید گروه های تروریستی و تجزیه طلب، 65 نقطه از استان دیاربکر را به عنوان مناطق ویژه امنیتی معرفی کرده است.به گزارش کارار، استانداری دیاربکر در اطلاعیه ای اعلام کرد که به منظور تامین امنیت جانی و مالی شهروندان، برقراری آرامش و اطمینان از ایمنی زندگی مردم منطقه از تهدید گروه های تروریستی و تجزیه طلب، 65 روستا از توابع شهرهای هانی و لیجه استان دیاربکر از تاریخ چهارم ماه جاری میلادی تا اطلاع ثانوی به عنوان مناطق ویژه موقت امنیتی معرفی می شود و شهروندان بدون اجازه مراکز امنیتی حق ورود به این مناطق را ندارند.اعلام مناطق ویژه امنیتی در استان دیاربکر برای جلوگیری از فعالیت گروه پ.ک.ک انجام می شود.استان دیاربکر ترکیه از جمله مناطق مهم حضور و فعالیت عناصر گروه پ.ک.ک محسوب می شود.حزب کارگران کردستان (پ.ک.ک) بیش از 30 سال است که به صورت مسلحانه علیه دولت مرکزی ترکیه می جنگد.این تشکیلات از سوی دولت ترکیه، اتحادیه اروپا و دولت آمریکا به عنوان گروه تروریستی شناخته و معرفی شده است.این تشکیلات از دو سال پیش علیه دولت مرکزی ترکیه و اقلیم کردستان عراق اعلام جنگ تمام عیار کرده است.دولت ترکیه از دو سال پیش عملیات وسیعی را علیه مقرهای پ.ک.ک در مناطق مختلف کوهستانی شرق و جنوب شرق این کشور و همچنین شمال عراق آغاز کرده و بسیاری از محل های استقرار آنها را شناسایی و منهدم کرده است.مناطق کوهستانی شرق و جنوب شرقی ترکیه و نیز ارتفاعات شمال عراق و سوریه محل استقرار عناصر گروه پ.ک.ک است.خاورم/1905**1144            "}