{"onTitr":"","titr":" 53 میلیارد ریال صدقه در همدان جمع آوری شد","describe":" همدان - ایرنا- معاون توسعه مشارکت های مردمی کمیته امداد امام خمینی (ره) همدان گفت: در شش ماه نخست امسال 53 میلیارد ریال صدقه از صندوق صدقات این استان جمع آوری شد.", "text":"جمشید محمدی روز دوشنبه در گفت و گو با خبرنگار ایرنا افزود: صدقات پرداخت شده توسط خیران نیک اندیش، در زمینه های تحصیل، درمان، جهیزیه، تعمیر و ساخت مسکن مددجویان زیر حمایت کمیته امداد استان همدان هزینه می‌شود.وی با اشاره به اینکه شهرستان همدان با پرداخت 22 میلیارد و 350 میلیون ریال بیشترین میزان پرداخت صدقه را داشته است، اظهار داشت: پیش بینی می‌شود تا پایان سال 120 میلیارد ریال صدقه در استان جمع آوری شود. معاون توسعه مشارکت‌های مردمی کمیته امداد امام خمینی(ره) همدان اضافه کرد: این مقدار کمک مالی از پنج هزار و 705 صندوق صدقه بزرگ، چهار هزار و 574 صندوق صدقه متوسط و 237 هزار و 979 صندوق صدقه کوچک جمع‌آوری شده است.وی عنوان کرد: 550 میلیون ریال از صدقات پرداخت شده از طریق روش‌های نوین و الکترونیکی جمع آوری شده است. محمدی با قدردانی از مشارکت خداپسندانه خیران گفت: پرداخت الکترونیکی صدقات باعث صرفه‌ جویی در وقت، کاهش هزینه ها، شتاب گیری در روند جمع آوری صدقات و سهولت در رسیدن این کمک ها به دست نیازمندان می شود.بر اساس آخرین آمارهای منتشر شده، حدود 49 هزار خانواده نیازمند شامل 86 هزار نفر به صورت مستمر از کمیته امداد امام خمینی (ره) استان همدان خدمات دریافت می کنند.9904/2090            "}