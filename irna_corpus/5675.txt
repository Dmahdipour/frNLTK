{"onTitr":"","titr":" رژیم صهیونیستی 5 فلسطینی را در رام الله دستگیر کرد","describe":" تهران - ایرنا - نظامیان رژیم صهیونیستی صبح امروز (یکشنبه) 5 جوان فلسطینی را در اردوگاه 'الجلزون' در شمال شهر 'رام الله' در کرانه باختری دستگیر کرد.", "text":"به گزارش پایگاه خبری 'فلسطین الیوم'، منابع محلی گفتند که نظامیان  صهیونیست با حمله به خانه های فلسطینیان و بازرسی وسائل آنها 5 جوان فلسطینی را دستگیر کردند.به گفته این منابع، نظامیان رژیم صهیونیستی پس از بازرسی منازل فلسطینیان مبالغی پول و دیگر لوازم را از خانه های آنها به سرقت بردند.  مرکز مطبوعاتی اردوگاه الجلزون نیز اعلام کرد که نظامیان صهیونیست با حمله به این اردوگاه و جستجوی خانه به خانه، با جوانان فلسطینی درگیر شدند.** عملیات نظامی پاسخ طبیعی به جنایات رژیم صهیونیستی است 'جنبش حماس' در بیانیه ای عملیات امروز فلسطینیان در جنوب 'نابلس' و کشته شدن دو صهیونیست را پاسخ طبیعی به جنایات رژیم اشغالگر دانست.حماس در این بیانیه ضمن تبریک به اجرای موفقیت آمیز این عملیات، آن را پاسخ طبیعی مردم فلسطین نسبت به تداوم جنایات رژیم صهیونیستی در سراسر سرزمین های فلسطین دانست .این بیانیه تاکید کرد مردم ما در برابر یورش شهرک نشینان صهیونیست به مسجد الاقصی ، هتک حرمت مقدسات، تلاش ها برای تخریب روستای 'الخان الاحمر' و بازداشت فرزندان ما در حمله های روزانه به کرانه باختری، تداوم محاصره نوار غزه و تجاوزهای مکرر به راه پیمایی های مسالمت آمیز بازگشت، ساکت نمی نشینند.این بیانیه خطاب به رژیم صهیونیستی هشدار داد که انفجار فلسطینی در برابر اشغالگران در راه است و گزینه مقاومت و انتفاضه تنها راه حل ما برای دفع تجاوزهای رژیم صهیونیستی است و این رژیم باید بداند هزینه سنگینی برای تداوم جنایاتش در حق مردم فلسطین باید بپردازد.ارتش رژیم صهیونیستی ادعا کرد که در عملیات امروز فلسطینیان در کرانه باختری از سلاح 'کارلو' استفاده شده است .در جریان عملیات امروز فلسطینیان علیه نظامیان رژیم اشغالگر قدس در نزدیکی منطقه 'سلفیت' در کرانه باختری، دو صهیونیست  کشته و دو نفر دیگر زخمی شدند. ** جهاد اسلامی عملیات فلسطینیان را دفاع از خود دانست'جنبش جهاد اسلامی فلسطین' ضمن تبریک عملیات فلسطینیان در اطراف شهرک صهیونیستی ارئیل در نزدیکی سلفیت در کرانه باختری را که منجر به هلاکت دو شهرک نشین صهیونیست و زخمی شدن دو نفر دیگر شد، آن را حق طبیعی مردم فلسطین دانست.     'داوود شهاب' رئیس دفتر مطبوعاتی جنبش جهاد اسلامی در این ارتباط گفت: این حق مردم ماست که از خود در برابر جنایات تروریستی هر روزه رژیم صهیونیستی و شهرک سازی های غیر قانونی در حق مردم فلسطین، دفاع کند. شهاب افزود: مردم فلسطین جز تداوم مقاومت ، انتفاضه ، درگیری، عملیات شهادت طلبانه علیه شهرک نشینان و نظامیان صهیونیست وسیله ای برای دفاع از خود ندارند. وی تاکید کرد که عملیات سلفیت در زمان بسیار مهم و حساسی رخ داد، به طوری که جنایات رژیم صهیونیستی علیه مردم فلسطین همچنان ادامه دارد و آخرین آن شهادت 3 فلسطینی در جمعه گذشته و زخمی شدن 7 تن دیگر در مرزهای شرقی نوار غزه علاوه بر دیگر جنایات رژیم صهیونیستی در کرانه باختری است. وی تاکید کرد که پیام مهم عملیات شهادت طلبانه کرانه باختری اشغالی این است که مردم فلسطین در برابر جنایات رژیم صهیونیستی آرام نخواهند گرفت وساکت نخواهند نشست. وی ادامه داد این عملیات، پاسخ کرانه باختری به جنایات رژیم صهیونیستی در راستای تداوم مقاومت و خشم شدید مردم فلسطین علیه جنایات این رژیم است. ** رژیم صهیونیستی جاده های منتهی به سلفیت را بست نظامیان رژیم اشغالگر صبح امروز پس از عملیات فلسطینیان و به هلاکت رساندن دو شهرک نشین صهیونیست در نزدیکی منطقه سلفیت، ورودی های روستاهای غرب این منطقه را مسدود کرد. نظامیان صهیونیست ورودی روستاهای اطراف سلفیت را بست و اقدام به بازرسی افراد و خودروهای فلسطینیان کردند . خاورم** 1453**1651            "}