{"onTitr":"","titr":" طرح 'ایران مهارت' در مدارس کرمان اجرا می‌ شود","describe":" کرمان - ایرنا - مدیرکل آموزش و پرورش استان کرمان گفت: طرح آموزش حرفه های مهارتی کوتاه مدت با عنوان 'ایران مهارت' در مدارس متوسطه دوره اول این استان اجرا می‌ شود.", "text":"به گزارش دریافتی روز پنجشنبه اداره اطلاع رسانی و روابط عمومی آموزش و پرورش استان کرمان، احمد اسکندری نسب در نشست کمیته استانی ایران مهارت با حضور مدیرکل فنی و حرفه ای افزود: مهارت‌ آموزی افراد نیازمندی جامعه امروزی ما است.وی با اشاره به اینکه طرح 'ایران مهارت' در 10 درصد مدارس دولتی و در تمام مدارس هیات امنایی و غیردولتی استان کرمان اجرا می ‌شود افزود: تمام آموزش های ما باید در قالب مهارت آموزی به دانش آموزان اجرا شود.اسکندری نسب با بیان اینکه طرح ایران مهارت ویژه دانش آموزان متوسطه دوره اول است تصریح کرد: هدایت تحصیلی دانش آموزان به سمت رشته های فنی و حرفه ای و کاردانش باید افزایش پیدا کند.مدیرکل آموزش و پرورش استان کرمان اظهار داشت: طرح ایران مهارت می‌ تواند بخشی از نیازهای کاری جامعه امروزی را برطرف کند.وی به تربیت نیروی انسانی ماهر در جامعه تأکید کرد و گفت: افراد کاربلد به هیچ عنوان بیکار نخواهند ماند و باید ورودی دانش آموزان به هنرستان ها افزایش پیدا کند.اسکندری نسب افزود: باید در راستای تغییر نگرش ها در جامعه حرکت کرد و توجه به آینده کاری جوانان جامعه مورد توجه همه مسئولان و بخصوص دست اندرکاران امر تعلیم و تربیت قرار گیرد.مدیرکل آموزش و پرورش استان کرمان ایجاد زمینه مناسب برای شناسایی استعدادهای مهارتی دانش آموزان و کمک به هدایت تحصیلی آنان را یکی از اهداف این طرح در دوره متوسطه اول عنوان کرد.وی گفت: در راستای سیاست های اقتصاد مقاومتی و اجرایی نمودن منویات مقام معظم رهبری مبنی بر لزوم تحول در نظام آموزشی رسمی دوره متوسطه و تاکید رییس جمهوری  در خصوص ارائه آموزش های مهارت محور به دانش آموزان طرح آموزش حرفه های مهارتی کوتاه مدت ایران مهارت با همکاری وزارت آموزش و پرورش و آموزش فنی و حرفه ‌ای کشور اجرا می‌ شود.وی ایجاد ارتباط بین آموزش رسمی و غیررسمی در دوره اول متوسطه را یکی دیگر از اهداف این طرح عنوان کرد و افزود: به توسعه و تقویت فرهنگ کار و مهارت آموزی در طرح ایران مهارت توجه ویژه ای شده است.3029/ 5054            "}