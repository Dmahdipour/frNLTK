{"onTitr":" برای نخستین بار در شمال غرب کشور    ","titr":" عمل برونوسکوپی ریه در بیمارستان میلاد ارومیه انجام شد","describe":" ارومیه- ایرنا- عمل برونوسکوپی ریه / EBUS – TBNA / برای نخستین بار در شمال غرب کشور با حضور جراحان ارومیه ای در مرکز جراحی بیمارستان میلاد ارومیه انجام شد.", "text":"به گزارش ایرنا فوق تخصص ریه و یکی از پزشکان حاضر در این عمل جراحی به خبرنگار ایرنا گفت: این فناوری قابلیت تشخیص زودهنگام بیماری هایی از قبیل سرطان ریه، بیماری التهابی و عفونی ریه را بدون نیاز به جراحی را دارد.دکتر مهدیا غلام نژاد بیان کرد: با تشخیص زودهنگام بیماری، علاوه بر اینکه اقدامات لازم برای پیشگیری و درمان راحت انجام می شود، هزینه های درمان تا 90 درصد کاهش می یابد.وی ادامه داد: پیش از این، بیماران مجبور بودند برای استفاده از تکنولوژی برونوسکوپی ریه /  EBUS – TBNA / به تهران سفر کنند و راه اندازی این مرکز در بیمارستان بین المللی میلاد ارومیه نویدی برای بیماران و مردم آذربایجان غربی است.وی اضافه کرد: این مرکز قابلیت ارائه خدمات به مراجعه کنندگان داخلی  و خارجی را دارد و بیماران کشورهای همسایه نیز می توانند از خدمات این تکنولوژی بهره مند شوند.به گزارش ایرنا مرکز جراحی بیمارستان بین المللی میلاد حدود یک سال است که با 500 میلیارد ریال سرمایه گذاری بخش خصوصی راه اندازی شده و خدمات لازم را به متقاضیان ارائه می کند.9918/2093            "}