{"onTitr":"","titr":" عروس بامهای ایران مهیای اقامت زمستانی کوهنوردان","describe":" همدان- ایرنا- الوند، عروس بام های ایران این روزها با شروع فصل سرما و سفیدپوش شدن ارتفاعات آن، برای استقرار و اقامت فصلی کوهنوردان تجهیز شده است و آماده میزبانی از کسانی است که فصل سرد را برای رسیدن به قله آن انتخاب می کنند.", "text":"به گزارش ایرنا، رشته کوه الوند با سه هزار و 574 متر ارتفاع از سطح دریا با دره های عمیق، چشمه سارها، چمن زارها، قله ها، پوشش گیاهی و فصول منحصر به فردش در طول ماه های سال میعادگاه خیل عظیمی از کوهنوردان کشور است.این رشته کوه با ویژگی های طبیعی و جذاب واقع در جنوب شهر همدان و شمال شهر تویسرکان، بهمن ماه 1389 به عنوان یک اثر طبیعی توسط سازمان میراث فرهنگی، صنایع دستی و گردشگری در فهرست میراث طبیعی ایران به ثبت رسید. ویژگی های الوند برای صعود و عبور از ارتفاعات آن در 2 نیمه سال تقسیم می شود و نیمه دوم آن به مراتب شاهد صعود کوهنوردان باتجربه و حرفه ای باید بود.روزگاری کوهستان الوند به دلیل کمبود امکانات، منطقه ایمنی برای صعود کوهنوردان کم تجربه نبود اما اکنون به مجهزترین مناطق کوهنوردی کشور تبدیل شده است.در واقع در نیمه نخست سال با توجه به مساعد بودن شرایط آب و هوایی، عموم مردم رهسپار ارتفاعات الوند به ویژه دشت میشان می شوند؛ اما با شروع فصل سرما و برودت هوا، کوهنوردان حرفه ای و باتجربه رخت زمستان بر تن کرده و با تجهیزات خاص به کوهنروی و صعود در ارتفاعات این منطقه می پردازند.حالا با شروع فصل سرما و برودت هوا، پناهگاه های الوند از تویسرکان گرفته تا همدان مجهز به وسایل و امکانات گرمایشی شده و هیات کوهنوردی و صعودهای ورزشی همدان با اجرای طرح تجهیز و مرمت پناهگاه ها، شرایط استقرار و استراحتگاه موقت کوهنوردان را مهیا ساخته است.** 10 پناهگاه مهیای اسکان موقت کوهنوردانرئیس هیات کوهنوردی و صعودهای ورزشی همدان در این باره می گوید: هم اکنون 10 پناهگاه و جان پناه در سطح ارتفاعات استان داریم که همگی آنها مرمت و تجهیز شده اند.علیرضا گوهری افزود: این پناهگاه ها در مناطق مرتفع میدان میشان، کلاغ لانه، یخچال، یال کبود، قزل، شاهنشین و کرگز واقع شده است.وی اضافه کرد: همه ساله اقدام به ترمیم عمرانی و تجهیز پناهگاه ها می کنیم و اکنون نیز آماده پذیرایی از کوهنوردان در ارتفاعات استان هستیم.گوهری خاطرنشان کرد: بیشتر صعودها به سمت دشت میشان همدان انجام می شود و برهمین اساس نیز با مساعدت دستگاه ورزش استان و در راستای تامین سیستم گرمایشی، برای پناهگاه های مستقر در این دشت اقدام به تامین 18هزار لیتر گازوئیل و سه هزار لیتر نفت کردیم.وی بیان کرد: این سوخت نیاز گرمایشی پناهگاه های دشت میشان در فصول پاییز و زمستانی را تامین می کند. ** مرمت عمرانی پناهگاه هاگوهری در ادامه با اشاره به تعمیر و مرمت پناهگاه های همدان گفت: سال گذشته بیش از یک میلیارد ریال برای ساخت و تجهیز پناهگاه کلاغ لانه هزینه شد که یکی از مجهزترین جان پناه های کوهستان همدان به شمار می رود.وی افزود: همچنین تعمیر پناهگاه های میدان میشان، رنگ آمیزی و ترمیم جان پناه قزل، تعویض سیستم انرژی خورشیدی پناهگاه یخچال، احداث تراس در این مکان و تعمیر پناهگاه شاهنشین تویسرکان را امسال انجام دادیم.رئیس هیات کوهنوردی و صعودهای ورزشی همدان خاطرنشان کرد: تعمیر و مرمت این پناهگاه ها در شرایطی انجام شد که مسیر انتقال مصالح به این مناطق صعب العبور بود.وی یادآور شد: از سال 86 تا کنون پناهگاه هایی را در ارتفاعات احداث و تجهیزات مورد نیاز کوهنوردان را در این مکان‌ها مستقر کرده‌ایم و معتقدیم یکی از بهترین استان‌ها به لحاظ دارا بودن تجهیزات کوهنوردی در ارتفاعات هستیم. ** 10 هزار صعود هفتگیرئیس هیات کوهنوردی و صعودهای ورزشی همدان در ادامه گفت: هر هفته شاهد صعود 10 هزار کوهنورد به ارتفاعات استان همدان هستیم.گوهری افزود: همدانی ها استقبال چشمگیری از ورزش کوهنوردی دارند و انتظار داریم ضمن رعایت نکات ایمنی لازم نسبت به صعود از مسیرهای تعیین شده اقدام کنند.وی خاطرنشان کرد: باید توجه داشت که باتوجه با شروع فصل سرما و نامساعد بودن شرایط جوی می بایست نسبت به تجهیزات زمستانی به هنگام صعود نیز اقدام کنند.گوهری توصیه کرد: لازم است که کوهنوردان به صورت گروهی اقدام به کوهپیمایی و صعود کرده و از صعودهای انفرادی پرهیز کنند.* الوند؛ زادگاه بزرگان کوهنوردی ایران زمینالوند آوردگاه بزرگان کوهنوردی ایران است و از دیرباز به عنوان زادگاه پرورش شخصیت های برجسته کوهنوردی زبانزد اهالی این رشته ورزش به شمار می رود.تاریخ کوهنوردی همدان مملو از نام آوران این عرصه ورزشی به شمار می رود و از گذشته تا به امروز همواره از شخصیت های برجسته کوهنوردی دیار الوند از جمله تیمسار محمدجعفر اسدی نخستین ایرانی فاتح قله هشت هزار متری، جلال چشمه‌ قصابانی فاتح دوبار قله اورست و چندین قله هشت هزار متری دیگر، حمید اولنج فاتح قله اورست، شادروان فریدون اسماعیل‌زاده از مربیان بزرگ سنگنوردی کشور، شادروان حسین طالبی‌مقدم از بزرگان عرصه مربیگری دیواره ‌نوردی کشور، مرحوم استاد محمود اجل و ده ها کوهنورد فقید دیگر به نیکی یاد می شود.کوهنوردانی که در دل رشته کوه الوند متولد شده و از دامان این کوهستان تاریخی و گردشگری گام به فتح قله های مرتفع جهان گذاشتند.7520/2090            "}