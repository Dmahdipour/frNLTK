{"onTitr":"","titr":" اهدا کنندگان مستمر خون در بروجرد واکسن هپاتیت دریافت می کنند","describe":" بروجرد - ایرنا - رئیس سازمان انتقال خون بروجرد گفت: اهدا کنندگان مستمر خون در بروجرد واکسن هپاتیت B را به صورت رایگان دریافت می کنند.", "text":"غلامرضا حامدی روز پنجشنبه در گفت و گو با خبرنگار ایرنا افزود: به منظور قدردانی از اهدا کنندگان مستمر خون که متولد سال 68 به بعد هستند طرح اهدا واکسن هپاتیت به صورت رایگان آغاز شد.وی اظهار داشت: با اجرای این طرح معرفی نامه لازم به اهدا کنندگان مستمر خون داده شده تا با هماهنگی شبکه بهداشت به 2 درمانگاه شهید خالقی و اورژانس بیمارستان شهید چمران مراجعه و واکسن هپاتیت را در سه دوره زمانی دریافت نمایند.رئیس سازمان انتقال خون بروجرد با اشاره به اینکه حدود چهار هزار اهدا کننده مستمر خون در بروجرد وجود دارد بیان کرد: به منظور جلوگیری از ازدحام در تزریق واکسن هپاتیت درمانگاه شهید خالقی در نوبت صبح و اورژانس بیمارستان در نوبت بعد از ظهر پذیرش اهدا کنندگان را بر عهده دارد.حامدی اضافه کرد: تزریق واکسن هپاتیت B  بین پنج تا 10 سال ایمنی را در بدن ایجاد می کند و از طریق انجام آزمایش آنتی بادی می توان میزان ایمنی بدن در مورد ضرورت واکسن را مورد سنجش قرار داد.وی ادامه داد: در سال جاری 9 هزار و 388 نفر به سازمان انتقال خون بروجرد مراجعه کرده اند که از این تعداد هفت هزار و پنج نفر خون اهدا نموده اند.رئیس سازمان انتقال خون بروجرد گفت: از این تعداد 689 نفرخانم و تعداد چهار هزار و 681 نفر اهدا کننده مستمر خون بودند.حامدی افزود: از خون های اهدا شده فرآورده های خونی مانند گلبول قرمز متراکم، پلاسما، پلاکت و براساس نیاز کرایو استخراج می شود.وی بیان کرد: خون های اهدایی بعد آزمایش های لازم و ضروری در اختیار مراکز بهداشتی، درمانی و بیماران نیازمند قرار می گیرد.6052/7273            "}