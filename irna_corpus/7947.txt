{"onTitr":" امامان جمعه اصفهان :    ","titr":" ملت ایران  مقابل  تحریم های آمریکا پیروز خواهد شد","describe":" اصفهان - ایرنا- امامان جمعه اصفهان سخنان رهبر معظم انقلاب در جمع هزاران تن از بسیجیان تهران را نشانه اقتدار و پیروزی ملت ایران مقابل تحریم های اقتصادی آمریکا ارزیابی کردند.", "text":"** نائین **امام جمعه نائین گفت : ملت و مسئولان با همدلی، بصیرت و مقاومت، توطئه اقتصادی و افزایش تحریم های دشمنان را خنثی و بار دیگر سیلی محکمی بر گوش آمریکا و حامیان او می زند.حجت الاسلام و المسلمین  سید علی سجادی  در خطبه های نمازجمعه این هفته نائین به فرمایش های اخیر  رهبر معظم انقلاب در رزمایش عاشورایی سپاهیان محمدرسول الله (ص) در ورزشگاه آزادی تهران اشاره کرد و افزود: توطئه تحریم دشمنان با همدلی و هوشیاری، خنثی و استکبار باز در اهداف خود شکست خواهد خورد. وی ادامه داد: مردم و مسئولان اجرایی باید توصیه های رهبر معظم انقلاب را همواره آویزه گوش خود قرار دهند و برای تعالی کشور و اقتدار نظام اسلامی در عرصه های سیاسی، فرهنگی و اجتماعی به وظایف خود عمل کنند. 7136 ** داران **امام جمعه داران گفت: راهپیمایی بزرگ اربعین تجلی آزادگی است. حجت الاسلام اسماعیل سیاوشی در خطبه های نماز جمعه این هفته شهر داران، افزود: تجمع بزرگ روز اربعین در کربلا ولایت مداری، همدلی و یک صدایی مسلمانان  را به سرتاسر جهان صادر می کند.امام جمعه داران به توطئه دشمن برای کمرنگ شدن حضور زوار در راهپیمایی عظیم اربعین نیز اشاره کرد و گفت: امام حسین(ع) نوری است که نه خاموش می‌شود و نه کسی می‌تواند آن را خاموش کند و همواره تابنده و هدایت کننده قلوب مسلمانان است.خطیب نماز جمعه شهر داران در بخش دیگری از سخنان خود با اشاره به برگزاری همایش اخیر بسیجیان در سراسر کشور،  وجود نیروهای بسیجی در کشور را غرور آفرین دانست و افزود: رهبر انقلاب اسلامی خطاب به بسیجیان شرکت کننده در این همایش فرمودند در مملکت و حکومت امام زمان(عج) هیچ گاه بن بستی وجود ندارد و همه گره ها  و موانع قابل رفع است؛ این نکته را همواره باید سرلوحه قرار دهیم.9861** تیران و کرون **امام جمعه شهرستان تیران و کرون گفت: شکست تحریم ها نمایشی از اقتدار نظام جمهوری اسلامی و سیلی به دولت آمریکا خواهد بود.به گزارش ایرنا، حجت الاسلام و المسلمین حسین رشیدیان در خطبه های نماز جمعه تیران افزود: گذر از مشکلات و ایستادگی در برابر ظلم جهانی اقتدار ایران را در جهان به نمایش گذاشته و نیروهای مسلح ایران مقتدرانه موشک های خود را به سمت دشمنان می فرستند.وی بیان کرد: استقلال نظامی ایران در جهان یک فرصت و جایگاه نیروهای مسلح ایران را نشان می دهد که این چنین اقتداری را کشورهای دیگر ندارد و کشوری همانند سوریه با تمام قدرت خود اما برای انجام فعالیت های نظامی با آمریکا هماهنگی به عمل می آورد.7131** سمیرم **امام جمعه سمیرم تاکید کرد: پمپاژ ناامیدی در میان افراد جامعه توطئه شوم اما بی سرانجام  دشمنان و برخی غافلان داخلی است. حجت الاسلام سیف الله دهقانی فیروزآبادی  در خطبه های نماز جمعه سمیرم در حسینیه بزرگ انقلاب اسلامی این شهر اظهار داشت : ناامید کردن مردم در ابعاد متخلف در حالی است که همین دیروز رهبر معظم انقلاب در دیدار بسیجیان سپاه محمدرسول الله(ص) فرمودند امروز ایران اسلامی در اوج قله عزت و اقتدار ایستاده است.وی خاطر نشان کرد: متاسفانه برخی فرصت طلب در داخل کشور نیز با این برنامه دشمن در پمپاژ روحیه ناامیدی و دل سپردن به غرب و آمریکا همراهی و حتی حمایت می کنند.حجت الاسلام دهقانی با تاکید بر مخالفت دشمنان با بسیج و روحیه بسیجی افزود: بدخواهان ایران اسلامی به خوبی می دانند، اگر روحیه بسیجی و جهادی در این کشور حاکم نباشد هر نقشه و توطئه ای را که در سر دارند می توانند طراحی و پیاده کنند و از همین رو با این نیروی مردمی و مقدس مخالفند.7147 ** کاشان **امام جمعه کاشان گفت: اگر امت اسلام در جهان انسجام و وحدت داشته باشند، صهیونیست های غاصب و سایر دشمنان اسلام را با شکست رو به رو می کنند. به گزارش ایرنا، آیت الله عبدالنبی نمازی در خطبه های نماز جمعه کاشان افزود: دشمنان در این راستا بین مسلمانان و دولت های مسلمان اختلاف ایجاد کردند و با تاسف درون کشور نیز مردم گرفتار این مسائل شده و گروه های چپ و راست، اصلاح طلب و اصولگرا روی در روی یکدیگر قرار می گیرند که موجب تضعیف نظام است. وی با اشاره به 23 پیام مهم مکتب عاشورا تصریح کرد: اختلاف ها در شان پیروان امت نیست زیرا تحلیل سیاسی همراه تهمت و غیبت خلاف ارزش های این مکتب می باشد. نماینده ولی فقیه در شهرستان کاشان اضافه کرد: قیام عاشورا یک رویداد تاریخی صرف نیست که مانند سایر رویدادهای مشابه بر اثر مرور زمان به فراموشی سپرده شود و یکی از پیام های زندگی مسالمت آمیز پیروان مکتب وحی و ولایت است. نمازی تاکید  کرد: پیام مکتب وحی و ولایت و عاشورا پرهیز از ستیزه جویی مسلمانان با همدیگر است و امید می رود که به برکت عزاداری های محرم همواره همدلی، انسجام، وفاق و اتحاد در بین مسلمانان حاکم باشد. 6136/8123** اردستان **امام جمعه اردستان گفت: مسئولان با پیروی از بیانات اخیر مقام معظم رهبری، با قدرت در برابر دشمن ایستادگی کنند چرا که در نهایت جبهه حق پیروز خواهد شد. حجت الاسلام حسن دهشیری در خطبه های نماز جمعه اردستان با اشاره به اجتماع بزرگ بسیجیان در ورزشگاه آزادی تهران افزود: بیانات مقام معظم رهبری در این اجتماع امیدوارکننده بود؛ ایشان قاطع در برابر آمریکا ایستادند. وی بیان کرد: سخنان ترامپ مبنی بر دوام نیاوردن رهبران عربستان در صورت فقدان حمایت آمریکا، بزرگترین اهانت به مردم عربستان است اما آنها در برابر قدرت ایران اسلامی ناتوان هستند.7431/8123** آران و بیدگل **امام جمعه آران و بیدگل با اشاره به رای دادگاه بین المللی لاهه در مورد شکایت ایران گفت: این رای که به سود جمهوری اسلامی صادر شد، نشانه ای از به انزوا رفتن آمریکا ست. آیت الله سید محمد موسوی در خطبه های نماز جمعه آران و بیدگل افزود: امروز کشور مستکبر آمریکا در انزوای کامل قرار گرفته اما جمهوری اسلامی ایران در اوج قدرت قرار دارد که باید قدر آن را بدانیم.وی بیان کرد: راه اندازی شبکه مستقل مالی از سوی اروپا برای انجام مبادلات تجاری و مالی با ایران دلیل دیگری مبنی بر انزوای آمریکا و پیروزی کشور است.وی با اشاره به فرمایش های  رهبر فرزانه انقلاب در جمع  پرشور بسیجیان گفت:  بفرموده ایشان جریانی در کشور به دنبال القای تسلیم در برابر دشمن به عنوان تنها راه برون رفت از مشکلات است که این خیانت است و تا آخر در برابر دشمن ایستاده ایم.7472/8123** چادگان ** حجت الاسلام ابوالفضل سلیمانی  امام جمعه چادگان در خطبه‌های نماز جمعه این هفته  گفت: بسیجیان و نیروهای انقلابی و ایثارگر در کشور اسلامی باعث افتخار کشور است.وی با بیان این که جوانان  همواره در فراز و نشیب  انقلاب درخشیده‌اند، اضافه کرد:  امروز هم همین جوانان هستند که دشمنان را به ‌زانو در خواهند آورد.حجت الاسلام سلیمانی  با اشاره به منویات رهبر انقلاب در دیدار اخیر خود با  جوانان بسیجی افزود: بر اساس رهنمودهای عالمانه رهبر تسلیم شدن برای ایران معنا ندارد و این خیال باطلی است.وی با اشاره به  توان موشکی سپاه  و انتقام سخت نیروهای انقلابی از حامیان تروریست ها در حادثه  اخیر اهواز گفت: این حرکت بار دیگر عزت و اقتدار ایران اسلامی را به جهانیان نشان داد.**خور و بیابانک **امام جمعه خور و بیابانک گفت: در پیاده روی عظیم اربعین حسینی بار دیگر قدرت و عزم امت اسلام را در برابر استکبار جهانی به خوبی در منظر جهانیان نشان خواهیم داد.حجت الاسلام سید احمد مهدی نژاد در خطبه های نماز جمعه شهر خور  با بیان  اینکه استکبار ستیزی در پیام اربعین نهفته است افزود: ایثار و فداکاری برای رسیدن به اهداف و حفظ دین و آرمان گرایی از پیام های اربعین حسینی است.حجت الاسلام سید احمد مهدی نژاد با قدردانی از تلاش های فرمانده انتظامی  و پرسنل این فرماندهی  به اهمیت ایجاد  و حفظ امنیت در جامعه اشاره کرد و گفت: هرجا مردم پلیس را می بینند، احساس آرامش و امنیت می کنند و این مهم، نشان دهنده ارتباط خوب پلیس با مردم است.9860** گلپایگان **امام جمعه موقت گلپایگان گفت: حمله موشکی چند روز گذشته سپاه پاسداران به مقر داعش نشانه  اقتدار  جمهوری اسلامی و پاسخ  قاطع  و سریع به  تروریست ها و حامیان آنان  بود.حجت الاسلام و المسلمین مصطفی شیخ علی در خطبه های عبادی سیاسی نماز جمعه گلپایگان در محل مصلای این شهر با اشاره اینکه در هفته گذشته شاهد نمایش اقتدار جمهوری اسلامی در زمینه های اقتصادی، اجتماعی و سیاسی دیگری نیز در ایران و جهان بودیم، به برگزاری رزمایش بزرگ خدمت رسانی بسیج در قالب هفت هزار و 14 گروه خدمت رسان در کشور اشاره کرد و گفت: اوج این حضور روز گذشته با سخنان حکیمانه رهبر معظم انقلاب در ورزشگاه آزادی به نمایش درآمد.وی اضافه کرد:رهبر انقلاب اسلامی در این همایش بزرگ بر عظمت، اقتدار و شکست ناپذیری ایران اسلامی در مقابل دشمنان و حضور جوانان در صحنه تاکید کردند.امام جمعه موقت گلپایگان همچنین گفت: رای دادگاه لاهه به اتفاق آرا به نفع جمهوری اسلامی ایران نیز پس از خروج آمریکا از برجام و تحریم ها، موفقیت دیگری در عرصه بین المللی برای مردم ایران در هفته گذشته بود.7138            "}