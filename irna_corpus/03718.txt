{"onTitr":" دیده بان حقوق بشر سوریه ؛    ","titr":" تروریست های ترکستان با حمایت ترکیه وارد سوریه شدند","describe":" دمشق- ایرنا - دیده بان حقوق بشر سوریه اعلام کرد: ورود تروریست های ترکستانی به خاک سوریه که شامل اتباع شمال چین (ایغورها) است با هماهنگی و پشتیبانی دستگاه اطلاعاتی و نیروهای نظامی ترکیه انجام شد.", "text":"به گزارش ایرنا، این نهاد وابسته به مخالفان سوریه روز سه شنبه افزود: مسئولان و نهادهای ترکیه از تروریست های ترکستانی که از ابتدای بحران در سوریه به صورت گروه های کوچک وارد خاک این کشور شدند، حمایت مالی و نظامی کردند.بر پایه این گزارش این گروه های کوچک بعدها در اواخر سال 2014 گروه تروریستی حزب ترکستانی را با فرماندهی عبدالحق الترکستانی تشکیل دادند.دیده بان حقوق بشر سوریه اضافه کرد: حزب ترکستانی بعدها از ترس حمله دیگر گروه ها به حمایت و اسکورت کاروان های نظامی ترکیه در خاک سوریه اقدام و در ایجاد مراکز نظارت در روستاهای الحلوز، الزیتونه و اشتبرق در شمال شرق لاذقیه و جنوب غرب ادلب کمک کرد.این نهاد اعلام کرد که هم اینک این گروه تروریستی هفت هزار عضو دارد که بیشتر آنها از طریق خاک ترکیه وارد سوریه شدند و در شمال لاذقیه، جنوب غرب ادلب و منطقه سهل الغاب در شمال غرب حما مستقر هستند.این مناطق را گروه تروریستی تحریر الشام در اختیار حزب توسعه استانی به عنوان نشانه دوستی قرار داد تروریست های ترکستان نیز بعدها در چند نبرد در شمال سوریه به گروه تروریستی تحریر الشام کمک کردند.حزب ترکستانی نیز مانند دیگر گروه های تروریستی مورد حمایت ترکیه اقدام به غارت اموال، مصادره زمین‌های کشاورزی و محصولات زراعی، منازل و اماکن تجاری شهروندان سوری در این مناطق به بهانه و با اتهام های مختلف و با حمایت تحریر الشام کرد.دیده بان حقوق بشر سوریه اعلام کرد: ساکنان این مناطق به خاطر فشارها، ظلم ها و دخالت اعضای حزب ترکستانی که بیشتر اعضای آن را تروریست‌های خارجی تشکیل می دهند، به ستوه آمده اند.مناطق اطراف جسر الشغور مهم ترین پایگاه تروریست های ترکستان چین و خانواده های آنان است که از ابتدای بحران سوریه برای نبرد با ارتش سوریه با خانواده های خود از چین به این منطقه مهاجرت کرده اند.این منطقه به دلیل حضور نژاد ترکمن های سوریه که خود را وابسته به امپراتوری عثمانی می دانند، برای اسکان و حضور تروریست های چینی انتخاب شده است.خاورم**8005*1436*            "}