{"onTitr":"","titr":" فرماندار: نقاط آسیب پذیر شهرستان عجب شیر شناسایی شود","describe":" مراغه- ایرنا- فرماندار عجب شیر شناسایی نقاط آسیب پذیر شهرستان در یک ماه آینده را خواستار شد و تاکید کرد: اعضای ستاد مدیریت بحران شهرستان گزارش تمامی اقدامات را در پایان هر ماه به فرمانداری اعلام کنند.", "text":"به گزارش ایرنا، عادل اصغرپور روز دوشنبه در جلسه مدیریت بحران عجب شیر افزود: جلوگیری از بروز حوادث طبیعی امری غیرممکن است اما پیشگیری، مراقبت و مدیریت یک هنر و مهم ترین عامل در کاهش تلفات و هزینه های حوادث است.وی ادامه داد: هنگام وقوع بحران، دستگاه های اجرایی شهرستان حوزه استحفاظی نداشته و همه باید همکاری لازم را در این زمان داشته باشند.فرماندار عجب شیر با تاکید بر لزوم آمادگی دستگاه های اجرایی برای مقابله با حوادث غیرمترقبه گفت: آمادگی و اقدام سریع، لازمه کار ستاد مدیریت بحران در زمان های اضطراری است.وی با بیان اینکه ظرفیت تمامی دستگاه‌‌های اجرایی در راستای کاهش خطرات احتمالی بکارگرفته شود، ادامه داد: در این زمینه نیاز است مشارکت همگانی و عمومی مبنای کار قرار گرفته و اقدامات لازم در این زمینه انجام شود تا بتوانیم به تمامی اهداف خود در این زمینه دست یابیم.وی با تاکید بر هدایت آبهای سطحی و لایروبی کانال ها و پیش بینی لازم در رابطه با سیل بندهای بالادست رودخانه ها اضافه کرد: با اجرای این طرح ها، میزان خسارت می تواند به حداقل برسد.وی با بیان اینکه تمامی مدیران در زمان بحران باید در شهرستان حضور داشته و در دسترس باشند و یا جایگزین معرفی کنند، گفت: هیچ مدیری در زمان بحران نباید تلفنش خاموش باشد و بدون اجازه از شهرستان خارج شود.وی افزود: آموزش و فرهنگ سازی یکی از راه های ضروری در پیشگیری بوده و این امر با هدف افزایش بازدارندگی، کاهش آسیب‌ پذیری، تداوم فعالیت‌ های ضروری، تسهیل مدیریت بحران، ارتقای پایداری ملی در برابر انواع تهدیدها باید در دستور کار دستگاه های اجرایی عجب شیر قرار گیرد.شهرستان عجب شیر با حدود 85 هزار نفر جمعیت در 98 کیلومتری جنوب غربی تبریز مرکز آذربایجان شرقی واقع است./3071/7485            "}