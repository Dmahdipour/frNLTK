{"onTitr":"","titr":" پارک بانوان ایلام ، آغاز دوباره وعده ای منقضی","describe":" ایلام - ایرنا - بوستان اختصاصی بانوان عنوانی دلچسب ناظر بر فضایی ضروری و سازه ای عمومی که مشابه ان سالهاست در استان های دیگر دایر شده اما در ایلام اجرای آن گرفتار چاه ویل بی عملی و رشته دراز بحث و جدل های بی پایان شده است .", "text":"به گزارش ایرنا، ایجاد پارک بانوان در استان ایلام یکی از مطالبات بحق زنان ایلامی است که باید در راستای احترام به حقوق شهروندی به دنبال فراهم نمودن محیطی آرام و با امنیت برای زنان استان باشد که به راحتی و در کمال آرامش علاوه بر ورزش و تندرستی تن به طراوت و شادابی روح نیز دست پیدا کنند.ایجاد چنین محیط هایی باعث کاهش بسیاری از تنش‌ها و ایجاد شور و نشاط در جامعه هدف می شود.احداث این پارک سال های گذشته در محله چالیمار ایلام صورت گرفت که نه تنها استانداردهای لازم را نداشت بلکه جز چند درخت هیچ فضای سبزی دیگری در آن مشاهده نمیشد و به محلی برای ورود آقایان نیز تبدیل شده بود. با توجه به شرایط و اشرافیت آپارتمان‌های اطراف به این پارک، عملا برای تبدیل شدن به پارک بانوان امکان پذیر نبود و مسئولان منطقه دیگری را برای احداث این پارک در نظر گرفتند.اکنون مکان این پارک به تپه شاهد تغییر یافته و عملیات اجرایی آن نیز آغاز شده است.اما در این میان یکی از اعضای شورای شهر ایلام به این عملیات اعتراض نموده و شهردار ایلام را برای پاسخگویی فرا خوانده است.** شهردار ایلام علت  قطع درختان کهنسال تپه شاهد را توضیح دهدعضو شورای شهر ایلام گفت: در مقابل اقدام عجولانه شهرداری ایلام و احداث پارک بانوان در تپه شاهد همچنین قطع درختان سبز و چند ساله این منطقه به بهانه آفت و خشک بودن  شهرداری باید جهت شفاف سازی و توضیح دقیق این موضوع پاسخگویی و شفاف سازی کند.هادی کرمی این اقدام را اقدامی بدون برنامه و در مسیر آسیب منابع طبیعی ذکر کرد. وی افزود: وجود درخت برای پارک بانوان بمنزله پوشش است و علاوه بر این باید از این تنه های خشک برای فضاسازی استفاده کرد و این درختان به افرادی غیرفنی و دلال فروخته نشوند.کرمی خواستار حضور شهردار در شورای شهر و پاسخگویی به سوالات شورا در این خصوص شد و تصریح کرد: مردم بیش از پیش به فضای سبز و درخت احترام میگذارند و شهرداری و مجموعه ی فضای سبز در این مسیر باید موفق تر عمل کند که شاهد انتقادات بحق مردم در این خصوص نباشیم و به یاری هم شهری سرسبز و بدون حاشیه داشته باشیم.** عملیات احداث پارک بانوان از یک هفته پیش آغاز شده استشهردار ایلام در این زمینه گفت: عملیات عمرانی ایجاد پارک بانوان در تپه شاهد شهر ایلام از یک هفته پیش آغاز شده است.طالب صادقیان افزود: طبق مصوبه ای که با حضور استاندار و اعضای شورای شهر و دادستان ایلام صورت گرفت، مقرر شد تپه شاهد ایلام ساماندهی شده و پارک بانوان در این محل احداث شود.وی افزود: پس از طی مراحل اداری و ابلاغ مصوبه و تخصیص اعتبارات لازم از هفته گذشته عملیات عمرانی احداث این پارک در تپه شاهد ایلام آغاز شد.شهردار ایلام یادآور شد: با هماهنگی متخصصان فضای سبز و در راستای جلوگیری از انتقال بیماری به دیگر درختان سالم تپه شاهد همچنین برای سالم سازی فضای سبز و پاکسازی درختان نسبت به قطع درختان خشک و حرص درختان بیمار اقدام شد.صادقیان اظهار داشت: جهت ایجاد پارک بانوان و فضایی مفرح و سالم برای بانوان شهر ایلام و در راستای بهره برداری آنان از فضای سبزی مناسب و در خور جایگاه آنها مطالعات کامل صورت گرفته و همه اقدامات کاملا کارشناسی اجرا می شوند.وی با بیان اینکه ساماندهی تپه شاهد دغدغه همه مسئولان و نهادهای امنیتی و انتظامی است، تاکید کرد: این مکان به علت عدم ساماندهی مناسب به فضایی برای حضور افراد معتاد و خلافکار تبدیل شده بود و همین موضوع تخریب زیادی را برای درختان و فضای سبز تپه شاهد به همراه داشت.به گفته شهردار ایلام برای پاکسازی این تخریب ها و ایجاد فضای سبز سالم و در شان بانوان تعدادی از درختان خشک باید قطع و تعدادی از درختان نیز حرص می شدند.صادقیان ابراز امیدواری کرد: با جدیت موجود در شهرداری پارک بانوان ایلام در آینده ای نزدیک به بهره برداری می رسد و بعنوان مکانی مناسب برای ورزش و نرمش و سپری کردن اوقات فراغت بانوان ساماندهی خواهد شد.وی تاخیر به وجود آمده از زمان تصویب این پروژه (خردادماه) تا زمان آغاز آن (شهریورماه) را بدلیل انجام مراحل اداری و تخصیص اعتبار پروژه عنوان کرد.به گزارش ایرنا، پروژه پارک بانوان از سال 88 تاکنون توسط شهرداران دست‌به‌دست شده و بنا به دلایل فراوان از جمله مشرف بودن ساختمانها یا نداشتن  استاندارهای لازم به نتیجه نرسید اکنون امیدواریم این پروژه نیز به نتیجه دلخواه برسد و بانوان شهر ایلام  از مکان مناسبی برای ورزش و فضایی مناسب برای گذران بهبنه  اوقات  فراغت بهره مند شوند.7180/6344            "}