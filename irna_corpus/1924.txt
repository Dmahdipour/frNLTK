{"onTitr":"","titr":" سارقان موتورسیکلت و ترانس برق در بوکان و مهاباد دستگیر شدند","describe":" مهاباد- ایرنا- یک نفر سارق موتورسیکلت در بوکان و 2 نفر سارق ترانس های برق و دکل های مخابراتی در مهاباد توسط نیروی انتظامی دستگیر و تحویل مقام قضایی شدند.", "text":"فرمانده انتظامی بوکان روز چهارشنبه در خصوص دستگیری سارق موتورسیکلت به خبرنگار ایرنا گفت: این سارق پس از شناسایی و دستگیری به 12 فقره سرقت اعتراف کرد.سرهنگ مجید محبعلی ادامه داد: در ارتباط با این پرونده 6 دستگاه موتورسیکلت سرقتی کشف و پنج نفر مالخر نیز دستگیر شده اند.وی از شهروندان بوکانی خواست در صورتی که در ارتباط با این پرونده شکایتی داشته باشند، با مراجعه به پلیس آگاهی شکایات خود را مطرح کنند.فرمانده انتظامی مهاباد هم از دستگیری 2 نفر سارق ترانس های برق و دکل های مخابراتی در این شهرستان خبر داد و افزود: این افراد در حال فروش 200 کیلوگرم سیم مسی به یک واحد سمساری دستگیر شده و در بازجویی ها به 41 فقره سرقت ترانس های برق و دکل مخابراتی اعتراف کردند.سرهنگ رضا ظهیریان با اشاره به اینکه 2 نفر مالخر نیز در این پرونده دستگیر شد، گفت: اموال مسروقه به همراه یک دستگاه خودرو سرقتی از این 2 سارق با تشکیل پرونده به مقامات قضایی تحویل داده شدند.وی همچنین از دستگیری  یک نفر سارق منازل و ساختمان های نیمه کاره در مهاباد خبر داد و اضافه کرد: او نیز به 25 فقره سرقت اعتراف کرده است.مهاباد و بوکان در جنوب آذربایجان غربی قرار دارند.7510/3020/2093            "}