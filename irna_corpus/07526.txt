{"onTitr":" رئیس پلیس پیشگیری ناجا:    ","titr":" سالانه 6 میلیون پرونده در کلانتری‌ها تشکیل می شود","describe":" تهران- ایرنا- رئیس پلیس پیشگیری نیروی انتظامی (ناجا) گفت: سالانه 6 میلیون پرونده در کلانتری‌های کشور تشکیل می شود که برای ارجاع آن به مراجع قضایی 2 میلیون ساعت زمان، وقت صرف می شود.", "text":"به گزارش خبرنگار اجتماعی ایرنا، سردار محمد شرفی روز شنبه در آیین رونمایی از 13 طرح فناوری پیشگیری با حضور فرمانده ناجا، اظهار داشت: برای ارجاع این تعداد پرونده به مراجع قضایی هفت هزار نفر درگیر می شوند.رئیس پلیس پیشگیری ناجا گفت: همچنین برای تشکیل این تعداد پرونده و دیگر مسایل مربوطه مانند تهیه کاغذ برای ارجاع پرونده ها به مراجع قضایی 6 میلیارد تومان هزینه شده است.سردار شرفی افزود: امروزه با توجه به گسترش مراجعات و افزایش جمعیت، ارائه خدمات به صورت سنتی جوابگو نیست و باید به سمت ارائه خدمات الکترونیک پیش برویم.وی با اشاره به اینکه درحال حاضر برخی خدمات به صورت الکترونیک انجام می شود، اظهار داشت: سال گذشته 30 میلیون مراجعه به کلانتری‌ها صورت گرفته است که با الکترونیکی شدن خدمات، این تعداد امسال به 25 میلیون مراجعه کاهش یافته است.رئیس پلیس پیشگیری نیروی انتظامی افزود: پس از راه اندازی سامانه های جدید الکترونیکی، ارسال پرونده به مراجع قضایی به صورت الکترونیکی با سرعت و دقت بیشتر به انجام خواهد رسید.اجتمام* 1933*1834            "}