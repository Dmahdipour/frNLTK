{"onTitr":" فرمانده منطقه انتظامی:    ","titr":" 50 برنامه به مناسبت هفته نیروی انتظامی در مهریز پیش بینی شد","describe":" یزد - ایرنا - فرمانده منطقه انتظامی مهریز گفت: به مناسبت هفته نیروی انتظامی (ناجا)  اجرای 50 برنامه فرهنگی، ورزشی و بصیرتی در این شهرستان پیش بینی شده است .", "text":"سرهنگ علیرضا خدایی عصر سه شنبه در گفت و گو با خبرنگار ایرنا با اشاره به اینکه هفته ناجا از 13 مهر ماه 1397 آغاز می شود، افزود: غبارروبی و عطرافشانی قبور شهیدان به خصوص 14 شهید نیروی انتظامی مهریز، سرکشی به خانواده شهدا، برگزاری صبحگاه مشترک، سخنرانی در مدارس و مساجد و برگزاری جلسه های پرسش و پاسخ اهم برنامه هاست. وی، حضور کارمندان و سربازان در نماز جمعه، ارائه گزارش به مردم و برپایی میز خدمت، تجلیل از خانواده های شهیدان و پیشکسوتان انتظامی، دیدار با مسئولان و انجام فعالیت های معرفتی و بصیرتی را دیگر برنامه ها ذکر کرد. فرمانده منطقه انتظامی مهریز اظهار داشت: در این هفته نشست با خبرنگاران، رزمایش شهری و همچنین بازدید مردم و دانش آموزان از نحوه فعالیت های این منطقه پیش بینی شده است. خدایی، محور برنامه های منطقه انتظامی را با همکاری دستگاه های آموزشی و تبلیغی، آگاهی بخشی، فرهنگ سازی و رعایت نظم و مقررات توسط مردم و جوانان ذکر کرد. وی تصریح نمود: خبرنگاران با تهیه و انعکاس اخبار و تبیین عملکردها نقش مهمی در فرهنگ سازی و آشنایی مردم با وظایف خود دارند. مرکز شهرستان 50 هزار نفری مهریز در 30 کیلومتری جنوب شهر یزد قرار دارد. 7536/ 2047/            "}