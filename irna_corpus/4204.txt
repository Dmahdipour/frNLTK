{"onTitr":" به همت دانشجوی واحد علوم و تحقیقات؛    ","titr":" تعیین گروه خونی آسان می شود","describe":" تهران - ایرنا - دانشجوی واحد علوم و تحقیقات دانشگاه آزاد اسلامی موفق به طراحی و ساخت وسیله ‌ای برای آسان تر شدن آزمایش تعیین گروه خونی شد و این اختراع را با عنوان «وسیله تعیین گروه خونی به ‌روش لوله ‌ای تسهیل شده» ثبت کرد.", "text":"به گزارش ایرنا  از اعلام روز دوشنبه روابط عمومی واحد علوم و تحقیقات تهران، علیرضا قهرمانی برندق دانشجوی دکتری مهندسی پزشکی گرایش بیوالکتریک واحد علوم و تحقیقات دانشگاه آزاد اسلامی وسیله تعیین گروه خونی به‌ روش «لوله ‌ای تسهیل شده» ساخت. این وسیله که با همکاری گروهی متشکل از کارشناسان مهندسی پزشکی و دانشجویان رشته ‌های رباتیک و مهندسی پزشکی ساخته شده است، در جشنواره اختراعات و ابتکارات منطقه‌ای رویش البرز از سوی بنیاد ملی نخبگان استان آذربایجان غربی به عنوان اختراع سطح 3 بنیادملی نخبگان انتخاب، معرفی و ثبت اختراع شد.قهرمانی برندق در تشریح اهمیت و ضرورت این اختراع، گفت: 99 درصد از ایمنی بیمار در مقابل تزریق خون و فرآورده‌ های خونی به میزان تطابق خونی گیرنده و دهنده بستگی دارد. کوچکترین اشتباه در تعیین گروه خون بیمار، از یک واکنش آلرژیک ساده تا واکنشی کشنده زنجیره‌وار اثرگذار است. بنابراین تزریق خون و فرآورده‌های خونی همانند پیوند بافتی جدید به بدن نیازمند رعایت همه جوانب احتیاط است که نشان از اهمیت آزمایش تعیین گروه خون دارد.وی از درصد بالای خطاخیزی و وقت ‌گیر بودن آزمایش لوله‌ای تعیین گروه خون به عنوان نقاط ضعف این شیوه برای تعیین گروه خونی نام برد و هدف از اختراع خود را تسهیل روش لوله‌ای تعیین گروه خون عنوان کرد و ادامه داد: در واقع این اختراع با تسهیل روش لوله‌ای رایج، شرایط مناسبی را برای کادر فنی آزمایشگاهی ایجاد می‌کند تا آنان با آسودگی خاطر و زحمت کمتر روش منسوخ اسلایدی را کنار گذاشته و با استفاده از روش مرجع لوله‌ای، موجب افزایش ایمنی بیمار گیرنده خون شوند.این محقق اضافه کرد: در این اختراع با تجمیع سه لوله مرتبط با آزمایش گروه خونی در یک لوله، به سادگی بسیاری از مشکلات روش قبلی از جمله احتمال جابجایی لوله آزمایش افراد با یکدیگر که سبب بخطر افتادن جان مریض می‌شود، برطرف شده است.قهرمانی با اشاره به مزایای اختراع خود ادامه داد: با این اختراع، ضریب ایمنی جان بیماران گیرنده خون و فرآورده‌های خونی افزایش چشمگیری پیدا می‌کند. همچنین کاهش زمان تست، لوله‌های مصرفی، دبل چک تست، افزایش اطمینان و آرامش روانی کادر آزمایشگاهی نیز از جمله دستاوردهای این اختراع است.دانشجوی واحد علوم و تحقیقات، طراحی دقیق و سهولت استفاده از «وسیله تعیین گروه خونی به‌روش لوله‌ای» را عاملی در توجیه اقتصادی برای صادارت این وسیله عنوان کرد و افزود: با توجه به کاربردهای بسیاری که برای این وسیله تعریف شده است، در صورت طراحی دقیق‌تر، می‌تواند به عنوان لوله همه کاره «بانک‌های خون» مورد استفاده قرار گیرد.9283** 1200            "}