{"onTitr":"","titr":" توافق علمای اسلام آباد و کابل برای نشست جنگ افغانستان","describe":" اسلام آباد - ایرنا - علمای پاکستان و افغانستان در خصوص برگزاری نشست مشترک پیرامون جنگ افغانستان به توافق رسیدند، ولی در حال حاضر محل برگزاری آن مشخص نشده است.", "text":"به گزارش روز چهارشنبه ایرنا هیاتی متشکل از علمای دینی افغانستان برای گفت ‌و گو در خصوص نشست‌های دوجانبه و تامین صلح و امنیت در افغانستان، به اسلام‌آباد سفر کرده است.این هیات که به رهبری «عطاالله لودین» رئیس شورای علمای دینی افغانستان به پاکستان سفر کرده، هدف از برگزاری این همایش را تبادل نظر و توافق درباره پایان جنگ در افغانستان بیان کرد.اعضای این هیات افغانستانی متشکل از نمایندگان دولت و دیپلمات‌های مستقر این کشور در پاکستان با«سمیع‌الحق» رهبر جمعیت علمای اسلام پاکستان مشهور به پدر معنوی طالبان دیدار کردند.آنها از سمیع الحق خواستند تا در برقراری صلح در افغانستان و مذاکره با طالبان، نقش آفرینی کند.شورای سراسری علمای دینی افغانستان و شورای عالی صلح در بیانیه مشترک، از توافق علمای دینی پاکستان در خصوص همکاری با روند صلح افغانستان خبر داد.بر اساس این بیانیه مطبوعاتی، علمای دینی پاکستان وعده داده اند که در کنار همکاری و مشورت با عالمان افغانستان، موضوع را با طالبان در میان بگذارند.«سمیع‌الحق» رییس جماعت علمای اسلام پاکستان نیز گفته است که برای تحقق صلح در افغانستان از هیچ‌‌ تلاشی دریغ نمی‌کند.به گفته «نورپاچا» یکی از اعضای شورای روحانیون افغانستان، علمای پاکستان و افغانستان در خصوص برگزاری نشست مشترک پیرامون جنگ افغانستان به توافق رسیدند، ولی در حال حاضر محل برگزاری آن مشخص نشده است.سخنگوی عبدالله عبدالله رئیس اجرایی افغانستان نیز گفته است که  گفت که این نشست برای بیداری افرادی است که تصمیم دارند به جناح مخالف بپیوندند و یا پیوسته اند.محمد مطمئن کارشناس امور سیاسی گفته است که آنگونه که مردم می پندارند، روحانیون پاکستان بر طالبان نفوذ ندارند و تاکنون هیچ دین و رهبری دینی جنگ افغانستان را مجاز نخوانده و امیداریم که در این نشست جنگ افغانستان، یک جنگ غیر اسلامی تلقی شود.پنجم مهرماه جاری، اعضای هیات هفت نفره افغانستان به ریاست عطاءالله لودن معاون شورای امنیت عالی به مدت یک هفته به پاکستان سفر کردند.شخصیت های مذهبی پاکستان و افغانستان روز شنبه هفته جاری با برگزاری گردهمایی در شهر اسلام آباد پاکستان، آمادگی خود را برای توسعه همکاری مشترک به منظور نفی خشونت و افراطی گری و تحقق صلح اعلام کردند.ملاقات علمای پاکستان و افغانستان در چارچوب طرح &#39;اقدام کاری برای صلح و همبستگی بین پاکستان و افغانستان&#39; است تا از این طریق زمینه برای گسترش روابط فیمابین بین دو کشور هموار شود.علمای هردو کشور اسلامی اعلام کردند برگزاری این نشست ها می تواند نقش مهمی در ایجاد امنیت در منطقه داشته باشد.پیش از این وزارتخانه های دو کشور همسایه پاکستان و افغانستان بر برگزاری نشست مشترک علمای هردو کشور به منظور تدوین اعلامیه مبارزه با خشونت در کابل به توافق رسیده بودند.آساق**6125**            "}