{"onTitr":"","titr":" پروژه های اقتصادی مشهد بر محور زیارت تعریف می شود","describe":" مشهد- ایرنا- رئیس کمیسیون اقتصادی، سرمایه گذاری و مشارکتهای شورای اسلامی شهر مشهد گفت: در این کمیسیون سعی می شود پروژه های اقتصادی مشهد بر محور زیارت و گذران اوقات فراغت زائران و مجاوران توسط شهرداری تعریف شود و هدایت سرمایه گذاری به سمت نیاز جامعه صورت می گیرد.", "text":"احمد نوروزی روز دوشنبه در نشست شورای شهر مشهد افزود: توسعه مشهدالرضا جز با مشارکت مردم در همه زمینه ها امکانپذیر نیست. نارضایتی و بی اعتمادی بزرگترین آفت اقتصادی و عامل فرار سرمایه و ناهنجاری اجتماعی است.وی ادامه داد: برای حل مشکلات موجود نیازمند حضور مردم و بازگرداندن اعتماد از دست رفته هستیم. باید برای چگونگی حل مشکل سرمایه گذاران وقت بگذاریم. هم اینک نگاه به سرمایه گذاران نگاه منفی است. اگر به فکر حل مشکل کارگران سرگذرها و میادین، اشتغال دانش آموختگان بیکار و بالارفتن سن ازدواج هستید هیچ درمانی بهتر از سرمایه گذاری و اشتغال نیست. عضو شورای شهر مشهد بر ایجاد امنیت برای سرمایه گذاران و پشتیبانی آنها تاکید و بیان کرد: در کمیسیون اقتصادی شورای شهر با رفع مشکلات پروژه های عمرانی سعی شد اعتماد را به جامعه سرمایه گذاری برگردانیم.وی گفت: سرمایه گذاری ای که در شهر صورت گرفته سرمایه ملی و منفعتش برای همه مردم است. امیدواریم بتوانیم سرمایه های خرد جامعه را در توسعه اصولی مشهد بکار گیریم. نوروزی در خصوص قانون منع بکارگیری بازنشستگان هم گفت: امروز به بهانه قانون منع بکارگیری بازنشستگان موضوع انتخاب شهرداران توسط شوراهای شهر تحت الشعاع قرار می گیرد.شورای شهر مشهد بر مشمول نبودن این قانون در خصوص شهردارها تاکید می کند. شهرداران منتخبان اعضای شوراها هستند و باید به این انتخاب احترام گذاشت.بودجه امسال شهرداری مشهد هشت هزار میلیارد تومان است. کلانشهر سه میلیون و 500 هزار نفری مشهد 51 درصد جمعیت استان خراسان رضوی را در خود جای داده است. دومین کلانشهر بزرگ ایران با احتساب نواحی منفصل توس و قرقی 328 کیلومترمربع مساحت دارد و شامل 13 منطقه و 44 ناحیه شهرداری است.7505/1858            "}