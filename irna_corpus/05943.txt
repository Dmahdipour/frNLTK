{"onTitr":"","titr":" همدان میزبان المپیک تیروکمان کشور شد","describe":" همدان- ایرنا- دبیر هیات تیراندازی با کمان همدان گفت: این استان از سوی فدراسیون به عنوان میزبان المپیک استعدادهای درخشان تیروکمان رده های پایه کشور انتخاب شد.", "text":"ساسان رضوی مشعوف روز یکشنبه در گفت و گو با خبرنگار ایرنا اظهار داشت: در این رقابت ها رده های سنی نونهالان و نوجوانان 12 تا 14 سال حضور خواهند یافت.وی بیان کرد: این جشنواره استعدادیابی با حضور نخبه های تیراندازی با کمان استان های مختلف کشور در اوایل آذرماه به میزبانی شهر همدان برگزار می شود.رضوی مشعوف خاطرنشان کرد: میزبان المپیک استعدادهای درخشان با همکاری وزارت ورزش و جوانان و وزارت آموزش و پرورش در رشته های مختلف ورزشی برگزار می شود و هدف شناسایی و پرورش استعدادها برای حضور قدرتمند در بازی های المپیک 2024 است.وی یادآور شد: استان ها در قالب این المپیک موظف به برگزاری مسابقات انتخابی هستند و هر استان می تواند سه ورزشکار در رشته ریکرو بانوان، سه سهمیه  ریکرو آقایان، سه ورزشکار کامپوند آقایان و سه سهمیه ریکرو بانوان را به  المپیک استعدادهای درخشان تیروکمان به میزبانی همدان اعزام کنند.دبیر هیات تیراندازی با کمان همدان افزود: همدان جزو سه استان فعال و برتر در ورزش تیروکمان است و بر اساس اعلام فدراسیون به زودی پایگاه قهرمانی تیراندازی با کمان غرب کشور در این شهر راه اندازی می شود.همدان امسال رکوردار میزبانی رقابت های تیراندازی با کمان کشور بوده است.هم اکنون بیش از 200 تیرانداز در رشته تیراندازی با کمان همدان فعالیت دارند.2087/7520            "}