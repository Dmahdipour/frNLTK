{"onTitr":" فعال سیاسی اصلاح طلب:    ","titr":" سامانه سمع در راستای حقوق شهروندی فعالیت می کند","describe":" تهران - ایرنا - فعال سیاسی اصلاح طلب ایجاد سامانه سمع (سامانه مطالبات عمومی) را در راستای حقوق شهروندی و آزادی های مدنی و گامی مثبت دانست.", "text":"«عبدالله ناصری» روز دوشنبه در گفت وگو با خبرنگار سیاسی ایرنا اظهار داشت: راه اندازی این سامانه را می توان یک ابتکار خوب و در راستای حقوق شهروندی و آزادی های مدنی تلقی کرد که باید در این زمینه اطلاع رسانی مناسبی انجام شود.وی یادآور شد: جامعه هنوز با این سامانه آشنایی ندارد؛ دولت و رسانه ها می توانند این سامانه را برای افکار عمومی تشریح و تبیین کنند.این فعال سیاسی خاطرنشان کرد: اگر دولت این اقدام را به صورت جدی و با یک نظام نظارتی و کنترلی پس از انتخابات سال 92 راه اندازی می کرد شاید بسیاری از مشکلات و خلاهایی که در برقراری ارتباط با افکار عمومی در این سال ها وجود داشت با این سامانه جبران می شد.وی به سامانه های ارزی در کشور مانند سنا و نیما اشاره کرد و گفت: مردم به خوبی با این نوع سامانه های آشنا هستند اما در مورد سامانه سمع این آگاهی وجود ندارد.این صاحبنظر مسایل سیاسی درمورد نحوه اطلاع رسانی و آگاهی مردم نسبت به این سامانه اظهار داشت: دولت می تواند در حوزه سخنگویی و رسانه های رسمی مانند خبرگزاری جمهوری اسلامی (ایرنا) و حتی روزنامه ها به طور جدی یک فضای منطقی و مخاطب برانگیز را ایجاد کنند.این فعال سیاسی اصلاح طلب همچنین درمورد انعکاس اخبار تصویب لایحه الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) در روز گذشته – یکشنبه – در مجلس شورای اسلامی، خاطرنشان کرد: رسانه ها در مورد این لایحه فضای خوبی را برای موافقین و مخالفین ایجاد و ذهن جامعه را درگیر این موضوع کردند و بالاخره این لایحه به شرایطی رسید که مجلس توانست آن را تصویب کند.ناصری تاکید کرد که باید فضاسازی خوبی درمورد سامانه سمع انجام شود و مردم از اهداف و فعالیت های آن آگاهی یابند.به گزارش ایرنا، سامانه مطالبات عمومی (سمع) با تاکید بر سه محور کلیدی «مشارکت جامعه»، «شفافیت عمومی» و «پاسخ گویی دولتی» به عنوان گوش شنوای دولت، بنا به پیشنهاد مرکز بررسی های استراتژیک ریاست جمهوری و با تصویب هیات وزیران توسط دبیرخانه شورای اطلاع رسانی دولت  با همکاری این مرکز راه اندازی شده است.این سامانه هم اکنون به طور آزمایشی به آدرس https://sepanodata.com/ فعالیت می کند.سیام*9314**1336            "}