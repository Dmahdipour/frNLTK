{"onTitr":"","titr":" سرپرست استقلال: به توانایی‌های شفر و بازیکنان ایمان داریم","describe":" تهران - ایرنا - سرپرست تیم استقلال تهران با بیان اینکه مسئولان باشگاه به توانایی وینفرد شفر، کادر فنی و بازیکنان اعتقاد راسخ دارند، گفت: اطمینان دارم با پیروزی‌هایی که در ادامه لیگ برتر به دست خواهیم آورد، جایگاه شایسته‌ای را در جدول رده‌بندی مسابقات کسب کنیم.", "text":"«اصغر حاجیلو» روز شنبه در گفت وگو با خبرنگار ورزشی ایرنا اظهار داشت: استقلال پس از شکست دادن نفت مسجد سلیمان در چارچوب مسابقات جام حذفی به دنبال این است این بار در لیگ برتر به پیروزی دیگری برابر حریف خوب خود برسد.وی افزود: به برد در جام حذفی نیاز مبرم داشتیم و حالا این پیروزی کمک می کند تا با فشار روانی کمتری، مسابقات پیش رو را پیگیری کنیم.جاجیلو در پاسخ به این پرسش که آیا استقلال این توانایی را دارد امتیازات از دست رفته در لیگ برتر را جبران نماید و به جمع مدعیان قهرمانی بازگردد، یا خیر؟ گفت: قطعا این اتفاق رخ می دهد و استقلال به روزهای خوبی خواهد رسید. من به توانایی شفر، کادر فنی و بازیکنان استقلال اعتقاد دارم و با بردهایی که در ادامه مسیر لیگ برتر به دست می آوریم، به طور حتم جایگاه شایسته ای را در جدول رده بندی مسابقات کسب خواهیم کرد.او ادامه داد: چنانچه به عملکرد استقلال در فصل گذشته نگاهی بیندازیم به طور حتم متوجه خواهید شد بیشتر امتیازاتی که حاصل شد در نیم فصل دوم به دست آمد و به طور حتم اتفاقات خوشایند پارسال در فصل جاری نیز تکرار خواهد شد.مدیر تیم فوتبال استقلال با بیان اینکه استقلال در جام حذفی امسال نیز مدعی اول قهرمانی خواهد بود، تصریح کرد: به عنوان مدافع عنوان قهرمانی گام اول را در جام حذفی پرقدرت برداشتیم و به طور حتم امسال نیز هدفی جز اول شدن در جام حذفی نداریم. استقلال پرافتخار ترین تیم ایران در جام حذفی محسوب می شود.حاجیلو درباره این که استقلال در تیم های ملی بزرگسالان، امید و جوانان 11 سهمیه دارد و این کار شفر را برای ادامه تمرینات سخت می کند گفت: این که بازیکن استقلال پیراهن تیم ملی را بپوشد یک افتخار محسوب می شود اما این اتفاق برای یک سرمربی اصلا خوب نیست و او نمی تواند اندیشه های تاکتیکی اش را پیاده کند.پیشکسوت باشگاه استقلال تاکید کرد: قطعا بازیکنان در شرایط اردویی تیم ملی وضیعت خوبی خواهند داشت اما شفر در این مدت با مشکلات زیادی روبرو می شود و با رفتن بازیکنان ملی پوش او باید با 5 الی 6 نفر تمرینات استقلال را برگزار کند.حاجیلو در پایان گفت: استقلال برای آینده خود برنامه های زیادی دارد و امیدوارم این برنامه به طور کامل اجرایی شود و از سرپرست باشگاه استقلال تشکر می کنم که همواره در تلاش است تا مشکلات و موانع پیش روی تیم را مرتفع کند.ورزشی**م.ت**1597            "}