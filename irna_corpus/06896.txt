{"onTitr":"","titr":" مشکل اصلی در کاهش تولید تخصیص نیافتن به موقع اعتبارات است","describe":" قزوین - ایرنا - معاون هماهنگی امور اقتصادی استاندار قزوین مشکل اصلی در کاهش میزان تولید را در تخصیص نیافتن به موقع اعتبارات دانست و گفت: واگذاری تسهیلات بدون تردید گره گشای بسیاری از مسایل و مشکلات واحدهای تولیدی خواهد بود.", "text":"به گزارش ایرنا، منوچهر حبیبی روز شنبه در جلسه ستاد تسهیل و رفع موانع تولید استان تاکید کرد: میزان ثبت نام متقاضیان تسهیلات در سال جاری و با شیوه جدید به لحاظ تعداد آماری کاهش یافته و به نظر می رسد اطلاع رسانی مناسبی در این خصوص از سوی دستگاه های ذیربط  صورت نگرفته است.وی با اشاره به اینکه تعداد ثبت نام ها در سامانه تسهیل و رفع موانع تولید استان تاکنون 214 مورد بوده که نسبت به مدت مشابه سال گذشته با کاهش محسوسی روبرو بوده، ادامه داد: در این راستا باید دستگاه های متولی از جمله اتاق بازرگانی، صنعت و معدن و فرمانداری ها اطلاع رسانی جامع و کامل تری را به اشکال مختلف انجام دهند تا واحدهای متقاضی در جریان امور قرار بگیرد.به گفته حبیبی، تسهیلات رونق تولید منابع بانکی را به سمت ارتقای تولید و اشتغالزایی رهنمون می‌کند و از این رو ارایه آن به صنایع متقاضی از اهمیت بالایی برخوردار است.این مقام مسئول تاکید کرد: 13 هزار میلیارد ریال اعتبار تخصیصی برای پرداخت به واحدهای تولیدی استان بین بانک‌ ها سهمیه بندی شده که باید سهم تکلیفی هر بانک به کارگروه اعلام شود.معاون هماهنگی امور اقتصادی استاندار قزوین خاطر نشان کرد: گزارش تامین اجتماعی به عنوان مطمئن ترین آمار در زمینه اشتغالزایی می تواند در این راه بسیار حائز اهمیت باشد.حبیبی اضافه کرد: پرداخت تسهیلات بانکی باید منجر به افزایش میزان اشتغال و یا حداقل ثبیت وضعیت موجود باشد چرا که دولت با وجود همه مشکلات کنونی، تسهیلات کنونی را برای این امر مهم تخصیص داده است.6104/8054            "}