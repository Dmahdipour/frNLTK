{"onTitr":"","titr":" یک موسسه اعتباری رتبه ترکیه را کاهش داد","describe":" آنکارا- ایرنا- موسسه اعتبارسنجی فیچ رتبه اعتباری 20 بانک ترکیه را به دلیل افت ارزش لیر، افزایش نرخ بهره، رشد ضعیف اقتصادی و کیفیت دارایی ها کاهش داد.", "text":"به گزارش روز چهارشنبه ایرنا و به نقل از شبکه ان.تی.وی، این موسسه، رتبه اعتباری و ارزش وام های ارزی بلند مدت بسیاری از بانک های ترکیه را به درجه BB منفی کاهش داد که این رتبه، بسیار پایین ‌تر از سطح اطمینان لازم برای سرمایه‌گذاری محسوب می شود.به نوشته پایگاه اینترنتی شبکه ان.تی.وی، رتبه اعتباری بانک های گارانتی، یاپی کریدی، تورک اکونومی، کیو.ان.بی فینانس، آی.ان.جی، آلترناتیو بانک، دنیز بانک و بورغان بانک به رتبه BB منفی کاهش یافته و بانک های کشاورزی، هالک، واکیفلار، واکیف کاتیلیم، توسعه صنایع، اعتبارات، صادرات و بانک توسعه ترکیه به رتبه های پایین تر اعتباری نزول کرده است.به نوشته این رسانه، کیفیت دارایی بانک ها، ریسک های عملکردی، فاکتورهای سرمایه گذاری و تهاتر، کاهش ارزش پول ملی ترکیه در برابر دلار، افزایش نرخ بهره بانکی و ضعیف بودن بودجه و نقدینگی از جمله عوامل اعلامی موسسه فیچ در کاهش رتبه اعتباری بانک های ترکیه است.فیچ موسسه خدمات مالی آمریکایی است که در زمینه ارائه خدمات تجزیه و تحلیل بازار اوراق قرضه، تخمین رشد اقتصادی، مبادله اوراق بهادار، مدیریت بحران و مدیریت صندوق های سرمایه گذاری فعالیت می کند.موسسه فیچ در ماه جولای سال جاری رتبه اعتباری ترکیه را از &#39;BB+&#39; به &#39;BB&#39; کاهش داد که این رتبه، پایین‌تر از سطح اطمینان لازم برای سرمایه‌گذاری محسوب می شود.این موسسه اعتبارسنجی در ماه جولای ( تیر ماه ) مدعی شد که کسری تراز تجاری ترکیه در حال حاضر به 6.1 درصد تولید ناخالص داخلی در سال 2018 رسیده است که این امر ناشی از افزایش سطح عمومی قیمت‌ها و مصرف خانوارهاست و در سال آینده به دلیل کاهش ارزش لیر و افزایش گردشگر این میزان به 4.1 درصد خواهد رسید.موسسه اعتباری مودیز اواخر آگوست (اوایل شهریور ماه) رتبه اعتباری 20 بانک و موسسه مالی ترکیه را به دلیل افت ارزش لیر در برابر ارزهای خارجی و تشدید فضای ملتهب کسب و کار در این کشور کاهش داد.مودیز نیز یک موسسه خدمات مالی آمریکایی است که در زمینه ارائه خدمات تجزیه و تحلیل بازار اوراق قرضه، مبادله اوراق بهادار، مدیریت بحران و مدیریت صندوق های سرمایه گذاری فعالیت می کند.شرایط اقتصادی چند ماه اخیر ترکیه باعث شده که رتبه اعتباری این کشور از سوی موسسات بین المللی اعتبار سنجی به شدت کاهش یابد به طوری که هفته گذشته موسسه اعتبارسنجی استاندارد اند پور (S&amp;P) اعلام کرد که به دلیل نوسانات شدید پول ملی ترکیه(لیر)، رتبه اعتباری ترکیه را کاهش داده است.این موسسه، رتبه ترکیه را از BB – به B+ کاهش داد و با پیش بینی یک رکود اقتصادی در سال آینده، به نگرانی های این کشور در مقابله با بحران ارزی اضافه کرد.این موسسه اعلام کرده که رتبه اعتباری ترکیه به سطح بنجل 'JUNK' یا سرمایه گذاری خطرناک کاهش یافته است.خاورم/1905/1436            "}