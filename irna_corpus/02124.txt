{"onTitr":" معاون وزیر ورزش و جوانان:    ","titr":" فدراسیون والیبال با فدراسیون جهانی مکاتبه نکرده است","describe":" تهران- ایرنا- معاون توسعه ورزش قهرمانی و حرفه ایی وزیر ورزش و جوانان در واکنش به خبر مکاتبه فدراسیون والیبال ایران با فدراسیون جهانی، گفت: تاکنون نامه نگاری در این زمینه انجام نشده است.", "text":"به گزارش ایرنا، «محمدرضا داورزنی» روز چهارشنبه پس از پایان مجمع انتخاباتی گلف در گفت و گو با خبرنگاران درباره مکاتبات فدراسیون والیبال ایران با کنفدراسیون آسیا و فدراسیون جهانی برای برکناری «محمود افشاردوست» دبیر سابق فدراسیون از کمیته‌ مربیان کنفدراسیون آسیا و جایگزینی امیرحسین منظمی افزود: هنوز مکاتبه‌ای رسمی صورت نگرفته است و فقط در حد تلفنی پرسش هایی مطرح شد.وی ادامه داد: این سوال ها درباره اساسنامه فدراسیون های ورزشی ایران بود که فدراسیون جهانی از کمیته بین المللی المپیک در این باره توضیح خواست. من هم به عنوان عضو فدراسیون جهانی توضیحاتی ارائه کردم و مشکل خاصی نیست.معاون وزیر ورزش وجوانان درباره کرسی آسیایی افشاردوست هم گفت: وی عضو کمیته مربیان است و کار وی مشکلی ایجاد نمی کند.گفته می شود که فدراسیون والیبال ایران در هفته های اخیر برای برکناری افشاردوست از کمیته‌ مربیان کنفدراسیون آسیا و معرفی منظمی به عنوان جایگزین وی نامه ای ارسال کرد. درحالی که افشاردوست در سال ۲۰۱۵ به همراه داورزنی در مجمع عمومی کنفدراسیون آسیا در ریاض به عنوان عضو کمیته‌ مربیان آسیا به مدت چهار سال انتخاب شد و با توجه به تغییرات در ساختار فدراسیون جهانی، مجمع بعدی کنفدراسیون آسیا نیز در سال ۲۰۲۰ برگزار خواهد شد و به ‌این‌ ترتیب افشاردوست به مدت پنج سال عضو این کمیته‌ است.داورزنی به چرایی تعلق گرفتن ارز ثانویه برای باشگاه پرسپولیس و فراهم نشدن این مسیر برای تیم ملی کشتی توضیح داد:  با توجه به پیگیری‌های انجام شده از طرف وزارت ورزش و جوانان و همکاری دولت قرار شده تا براساس اولویت‌ها و اعزام‌ تیم‌ها به فدراسیون‌ها ارز ثانویه تعلق بگیرد و تا این ارز با توجه به ضرورت استفاده شود.وی ادامه داد: نامه فدراسیون کشتی هم چند روز پیش ارسال و مشکل برطرف شده است. با هماهنگی بانک مرکزی قرار شد در سایر رشته‌ها نیز که برای کسب سهمیه‌های المپیکی و حضور در رقابت‌های جهانی و آسیایی نیاز به ارز دارند، ارز ثانویه تعلق بگیرد.معاون وزیر ورزش درباره اعلام کنفدراسیون فوتبال آسیا درخصوص برطرف کردن مشکلات ورزشگاه آزادی اظهار داشت: باید تمام ورزشگاه ها و به ویژه آزادی به استانداردهای روز نزدیک شوند. شرکت توسعه و وزارت ورزش و جوانان به دنبال برطرف کردن مشکلات هستند. هرچند کنفدراسیون فوتبال آسیا الزامی را در نظر گرفته است اما تمام تلاشمان را می‌کنیم تا ورزشگاه آزادی به عنوان نماد ورزش کشور را به استانداردهای لازم نزدیک کنیم.مجمع انتخاباتی گلف امروز در آکادمی ملی المپیک برگزارشد و حمید عزیزی با 21 رای سکان چهارسال این فدراسیون را در دست گرفت.ورزشی**9250** 2024            "}