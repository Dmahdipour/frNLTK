{"onTitr":"","titr":" عملیات ساخت بیمارستان قلب خرمشهر به کندی پیش می رود","describe":" آبادان - ایرنا - مدیر محیط زیست، غذا دارو و سلامت سازمان منطقه آزاد اروند گفت: تورم و گرانی مصالح عملیات اجرایی پروژه بیمارستان قلب و عروق خرمشهر را به تاخیر انداخته و پیمانکاران را با مشکل مواجه کرده است.", "text":"سیدمهدی موسوی روز سه شنبه در گفت و گو با خبرنگار ایرنا اظهار داشت: این مرکز درمانی می بایست در پایان سال 97 به بهره برداری برسد و امیدواریم دانشکده علوم پزشکی آبادان در این خصوص تلاش خود را انجام دهد.وی پیشرفت فیزیکی پروژه اجرایی بیمارستان فوق تخصص قلب و عروق خرمشهر را 60 درصد بیان کرد و گفت: انتظار داشتیم تا امروز پیشرفت فیزیکی آن به 80 تا 90 درصد می رسید ولی تورم پیمانکاران را با مشکل مواجه کرده و موجب تعلل در کار ساخت این بیمارستان شده است.موسوی پروژه بیمارستان و مرکز قلب خرمشهر را یکی از مراکز مهم استان خوزستان بیان کرد و گفت: پروژه 60 تخت خوابی بیمارستان فوق تخصص قلب و عروق خرمشهر با زیربنای پنج هزار و 200 متر و اعتباری بالغ بر 195 میلیارد ریال از محل اعتبارات سازمان منطقه آزاد اروند در حال ساخت است.وی اظهار داشت: امید است این پروژه در اوایل سال 98 به بهره برداری برسد.ساخت بیمارستان و مرکز قلب خرمشهر از سال 95  طی انعقاد تفاهمنامه ای بین وزیر بهداشت، درمان و آموزش پزشکی و سازمان منطقه آزاد اروند آغاز و تحویل دانشکده علوم پزشکی آبادان شد.7100/6068            "}