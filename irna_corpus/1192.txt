{"onTitr":"","titr":" علت مرگ دانش آموز خوافی در کلاس درس در حال بررسی است","describe":" مشهد- ایرنا- مدیرکل آموزش و پرورش خراسان رضوی گفت: علت مرگ ناگهانی یکی از دانش آموزان شهرستان خواف در کلاس درس در حال  بررسی است.", "text":"قاسمعلی خدابنده روز پنجشنبه در گفت و گو با خبرنگار ایرنا افزود: این پسر دانش آموز در پایه دوازدهم دبیرستان روستای سده شهرستان خواف مشغول تحصیل بود که به علت نامعلوم فوت می کند.وی اظهار داشت: جسد این دانش آموز از روز گذشته برای بررسی های بیشتر در زمینه علت مرگ به پزشکی قانونی سپرده شده است.وی گفت: در دقایق اولیه فوت این دانش آموز با توجه به نزدیک بودن بیمارستان به مدرسه، اولیای مدرسه وی را به بیمارستان منتقل کردند اما فوت وی قطعی شده بود.استان خراسان رضوی دارای یک میلیون و 222 هزار دانش آموز است که حدود 9 درصد جمعیت دانش آموزی کشور را تشکیل می دهد.7496 / 6053            "}