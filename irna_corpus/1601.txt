{"onTitr":"","titr":" سرمربی تیم قشقایی شیراز: قرار نیست همه بازی ها را ببریم","describe":" شیراز-ایرنا- سرمربی تیم قشقایی شیراز گفت: در دیدار با مس کرمان در حدو اندازه بازی قبل که مقابل تیم فجر شهید سپاسی شیراز برگزار شد، نبودیم و قرار نیست همه بازی ها را ببریم.", "text":"به گزارش ایرنا ابراهیم طالبی، چهارشنبه پس از شکست تیمش برابر مس کرمان افزود: به تیم حریف تبریک می گویم، در این بازی شانس هم با ما یار نبود زیرا فرصت های خوبی برای گلزنی داشتیم و یک توپ ما هم به تیر دروازه حریف خورد.وی ادامه داد: این بازی دیگر تمام شد و باید در اندیشه بازی بعد که مقابل تیم بادران تهران است باشیم و با بر طرف کردن ضعف های خود به دیدار این تیم که از تیم های خوب لیگ است و سرمایه گذاری زیادی کرده است، برویم.طالبی اظهار داشت: بازیکنان ما تلاش خود را کردند و از آنها تشکر می کنم، جذابیت فوتبال هم به این بُرد و باخت هاست.دیدار تیم های قشقایی شیراز و مس کرمان که از هفته ششم رقابت های فوتبال دسته یک کشور، عصر چهارشنبه در ورزشگاه پارس شیراز برگزار شد، با نتیجه یک بر صفر به سود مس کرمان پایان یافت و این تیم به رده دوم جدول رفت.در پایان هفته ششم، تیم گل گهر سیرجان با 13 امتیاز در صدر جدول قرار گرفت، تیم مس کرمان هم با همین تعداد امتیاز و تفاضل گل کمتر در جای دوم ایستاد و آلومینیوم اراک هم با 11 امتیاز سوم است.همچنین تیم قشقایی شیراز با 10 امتیاز در رده ششم و تیم فجر شهید سپاسی این شهر هم با پنج امتیاز سیزدهم است.در رقابت های فوتبال دسته یک کشور 16 تیم حضور دارند و به صورت دوره ای با هم بازی می کنند.7368 /6118            "}