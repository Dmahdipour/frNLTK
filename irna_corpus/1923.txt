{"onTitr":" خزانه دار فدراسیون فوتبال:    ","titr":" نیازهای ارزی تیم ملی با قیمت دولتی تامین شود","describe":" تهران- ایرنا- خزانه داری فدراسیون فوتبال با اشاره به ناتوانی این فدراسیون در انتقال درآمدهای خود از فیفا به دلیل محدودیت های بانکی، خواستار دریافت ارز مورد نیاز تیم ملی به قیمت مصوب دولتی شد.", "text":"به گزارش ایرنا از فدراسیون فوتبال، «علی سلیمانی» با بیان اینکه نتوانسته ایم درآمدهای خود را از فیفا  منتقل کنیم، گفت: فدارسیون هیچ گونه کمکی از نهادی دیگر بابت تیم ملی نداشته است و امیدواریم بتوانیم حداقل ارز مورد نیاز خود را به قیمت مصوب از دولت دریافت کنیم.وی افزود: منابع درآمدی فدراسیون با نبود حق پخش، تنها قرارداد اسپانسری و تبلیغات محیطی است ولی فدراسیون در حال حاضر با یک شرکت حامی مالی قرارداد دارد که متاسفانه این شرکت نیز به تعهدات خود عمل نکرده و این موضوع باعث اختلاف در روند آماده سازی تیم های ملی شده است. خزانه دار فدراسیون فوتبال تصریح کرد که عدم تعهد شرکت حامی مالی به قراردادش باعث می شود تا فدراسیون مجبور به لغو  مسابقات تدارکاتی و اردوهای داخلی و برون مرزی شود.سلیمانی ادامه داد: با توجه به زمان باقیمانده تا شروع جام ملت های  2019 امارات، در صورت عدم تامین اعتبار لازم شرایط آماده سازی به خصوص نسبت به وضعیت رقبای حاضر در جام ملت ها بسیار متفاوت و سخت تر خواهد بود. فراموش نکنیم همین شرایط سخت برای تیم های ملی فوتبال، فوتبال ساحلی و بانوان نیز وجود دارد. وی خاطرنشان کرد: در صورتی که بخواهیم انتظارات مردم و مسئولین را برآورده کنیم، به ویژه کسب عنوان قهرمانی یا نتیجه قابل قبول در آسیا، باید مشکلات مالی چه از طریق فیفا و چه از طریق بانک مرکزی و غیره مرتفع شود.جام ملت های آسیا 2019 قرار است در اواسط دی ماه به میزبانی امارات متحده عربی برگزار شود و تیم ملی ایران با تیم های عراق، میانمار و یمن در مرحله گروهی هم گروه است.ورزشی** 1528 **9129            "}