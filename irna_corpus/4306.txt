{"onTitr":" در شورای عالی شهرسازی و معماری    ","titr":" طرح منطقه نمونه گردشگری «دیمه» تصویب شد","describe":" شهرکرد- ایرنا- کلیات ایجاد طرح منطقه نمونه گردشگری «دیمه» چهارمحال و بختیاری روز دوشنبه در جلسه شورای عالی شهرسازی و معماری به تصویب رسید.", "text":"استاندار چهارمحال و بختیاری گفت: تصویب طرح منطقه نمونه گردشگری دیمه از سال 1389 تاکنون روندی طولانی داشت که با انتقادهایی همراه شده بود.به گزارش ایرنا، اقبال عباسی روز دوشنبه در سیزدهمین جلسه شورای عالی شهرسازی و معماری که با حضور وزیر راه و شهرسازی برگزار شد، تاکید کرد: اجرایی شدن روند چنین طرح هایی در چهارمحال و بختیاری با توجه به نرخ بالای بیکاری در راستای اشتغالزایی، رونق اقتصادی و توسعه اجتماعی دارای ضرورت، اهمیت و اولویت ویژه است.عباسی به ظرفیت های طبیعی گردشگری چهارمحال و بختیاری به عنوان یکی از مهمترین مناطق بکر و توریستی ایران اشاره و تصریح کرد: اعضای شورای عالی معماری و شهرسازی با تصویب طرح منطقه نمونه گردشگری دیمه به رونق اقتصادی، توسعه اجتماعی، محرومیت زدایی، اشتغالزایی و کاهش نرخ بیکاری در این استان کمک کردند.مدیرکل میراث فرهنگی، صنایع دستی و گردشگری چهارمحال و بختیاری نیز گفت: طرح جامع منطقه نمونه گردشگری دیمه از سوی بخش خصوص در زمینی به مساحت 44.5 هکتار اجرا می شود.بهمن عسگری سوادجانی تاکید کرد: برای اجرای طرح جامع منطقه نمونه گردشگری دیمه سه هزار میلیارد ریال از سوی بخش خصوصی هزینه خواهد شد.وی یاداور شد: با بهره برداری از این طرح زمینه اشتغال مستقیم 650 نفر فراهم می شود.به گزارش ایرنا، دیمه از مهمترین جاذبه های گردشگری شهرستان کوهرنگ چهارمحال و بختیاری است که همه ساله میزبان گردشگران داخلی و خارجی فراوانی است.طرح اولیه ایجاد مناطق نمونه گردشگری در کشور از سال 1382 تدوین شد.منطقه دیمه از توابع شهرستان کوهرنگ در 90 کیلومتری مرکز چهارمحال و بختیاری واقع شده است.7362/2097            "}