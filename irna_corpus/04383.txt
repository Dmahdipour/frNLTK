{"onTitr":" از صندوق GCF ( اقلیم سبز)    ","titr":" 71میلیون دلار برای افزایش تاب آوری برق خوزستان درخواست شد","describe":" اهواز – ایرنا- مدیر عامل شرکت برق منطقه ای خوزستان گفت: بسته پیشنهادی برق منطقه ای خوزستان اولین بسته پیشنهاد شده از سوی ایران از زمان تاسیس صندوق GCF (صندوق اقلیم سبز) بوده و در آن 71 میلیون دلار به صورت بلاعوض جهت محافظت از شبکه در مقابل ریزگردها درخواست شده است.", "text":"محمود دشت بزرگ دوشنبه در گفت و گو با ایرنا اظهار داشت: نشست محیط زیستی کره جنوبی در نهم اکتبر (17 مهرماه ) برگزار می شود و در آن طرح موضوع حمایت از بسته پیشنهادی برق منطقه ای خوزستان به صندوق بین المللی GCF جهت افزایش تاب آوری شبکه برق خوزستان درمقابل تغییرات اقلیم ( ریزگرد و افزایش دما) یکی از اتفاقات مهم این نشست خواهد بود.وی تصریح کرد: بسته 118 میلیون دلاری برق منطقه ای خوزستان شامل زمینی(کابلی) کردن60 کیلومتر خط فشار قوی، احداث یک دستگاه پست انتقال و احداث یک دستگاه پست فوق توزیع بصورت GIS جهت محافظت از شبکه در مقابل ریزگرد و سایر آلودگی های زیست محیطی می باشد که تأمین حدود 60 درصد از منابع این پروژه به میزان 71 میلیون دلار توسط صندوق به صورت بلاعوض درخواست شده است. مدیر عامل شرکت برق منطقه ای خوزستان افزود: هدف از ارائه این بسته پیشنهادی افزایش قابلیت اطمینان شبکه و کاهش خاموشی های ناشی از ریزگرد در خوزستان به منظور افزایش رفاه مردم استان با توجه به شرایط زیست محیطی جدید خواهد بود.وی اضافه کرد: بسته پیشنهادی برق منطقه ای خوزستان اولین بسته پیشنهاد شده از سوی ایران و تنها بسته پیشنهادی یک سازمان دولتی از ایران به این صندوق می باشد.صندوق GCF یا  اقلیم سبز درسال 2015 در معاهده پاریس پیش بینی و از سال 2016 با سرمایه گذاری کشورهای توسعه یافته با 2هدف کاهش انتشار گازهای گلخانه ای و افزایش سازگاری جوامع با تغییرات اقلیمی شروع به کار کرده است.9887/6002            "}