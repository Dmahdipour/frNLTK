{"onTitr":" مسئول عقیدتی سیاسی حشدالشعبی بصره:    ","titr":" اربعین زمینه ساز ظهور حضرت مهدی(عج) است","describe":" قم- ایرنا- مسئول عقیدتی سیاسی حشد الشعبی بصره عراق گفت: اربعین حسینی معجزه الهی و زمینه ساز ظهور منجی عالم بشریت حضرت مهدی موعود(عج) می باشد.", "text":"به گزارش ایرنا از روابط عمومی جامعه ایمانی مشعر، حجت الاسلام والمسلمین ابوصمیر عصر پنجشنبه درگردهمایی فعالان مردمی جبهه فرهنگی انقلاب اسلامی درعرصه اربعین در مسجد جمکران افزود: دراین راستا خدمت رسانی به مردم و زائران اربعین حسینی یک فرصت مهم و توفیق الهی است.وی اضافه کرد: مردم عراق از مرز تا مشاهد شریفه خدمتگذار زائران هستند؛ این امکان برای هیچ کشوری وجود ندارد که بتواند در یک زمان محدود برای 30 میلیون زائر خدمت رسانی کند.وی گفت: این مساله عادی و اتفاقی نیست بلکه یک حادثه الهی است که همه ملت ها در یک نقطه مجتمع شوند؛ اعجازی عظیم در این اتفاق می باشد و این مسیر زمینه سازی برای ظهور حضرت ولی عصر(عج) است.ابوصمیر افزود:امتداد و استمرار این مسیر مبارک می تواند به آزادی قدس شریف ختم شود؛ امیدواریم خادمان امام حسین(ع) روز به روز بیش از پیش باشند و امیدواریم که در این مسیر شاهد حضور بیشتر خادمان زینبی باشیم.وی گفت: محبت امام حسین(ع) عامل انعقاد و پیوند همیشگی دو ملت ایران و عراق است و کسانی که می خواهند این رابطه را قطع کنند به نتیجه نمی رسند.** حجت الاسلام سید هاشم الحیدری از فعالان مذهبی و فرهنگی عراق نیز دراین گردهمایی اربعین را نماد حج مستضعفان دانست و بر لزوم تلاش در زمینه برگزاری هرچه باشکوهتر این همایش عظیم حسینی(ع) تاکید کرد.وی افزود: موکب حضرت زینب(س) اولین موکب پس از عاشوراست؛ در آن خبری از آب و غذا نبود و تحریم اقتصادی کاملی حکم فرما بود ولی در آن هیئت پیام عظیم قرآن و اهل بیت(ع) به دنیا رسید.وی اضافه کرد: اگر امروز شاهد تحریم هستیم باید خود را امتحان کنیم که آیا فقط درشرایط اقتصادی خوب به سمت کربلا حرکت می کنیم و یا اگر تحریم شدیم دست از حمایت اهل بیت (ع) برداریم؟الحیدری دربخش دیگری از سخنان خود گفت: پس از حمله به کنسولگری بصره و مقر حشدالشعبی که کار آمریکا و برخی از جوانان فریب خورده بود، دشمن سعی کرد که به ایجاد شکاف بین مردم ایران و عراق بپردازد؛ حرکت اربعین یک حرکت جهانی است و کسی نباید آن را مصادره کند.وی افزود: همه خادمان و زوار باید اربعین را به مثابه حج بدانند و آن را یک حرکت جهانی بدانند؛ نکته دیگر آن است که باید تاکید کنیم که حرکت امام حسین(ع) برای نجات همه بشریت است.وی گفت: تاکید بر مشکلات جهان اسلام از دیگر بایسته هایی است که باید در اربعین به آن پرداخت؛ همه زائران باید به مشکلات هم توجه داشته باشند؛ اربعین نماد حج مستضعفان است که با بیشتر از 10 برابر جمعیت حج در آن حضور می یابند.الحیدری گفت: در روزهای اخیر گروه های سیاسی در زمینه انتخاب نخست وزیر و رئیس جمهور و پارلمان عراق به نتیجه خوبی رسیدند؛ این مساله یک شرایط مناسب برای ورود به اربعین است؛ خوشبختانه این توافق حاصل شده و این مساله به نفع زوار حسینی است که یک آرامش نسبی و ثبات نسبی را شاهد خواهند بود.**دبیر کمیته موکب‌های فرهنگی و فعالیت‌های مردمی اربعین نیز دراین گردهمایی بر لزوم تلاش در جهت تکریم زائران غیر ایرانی در کشور تاکید کرد.رحیم آبفروش گفت: غربت و مظلومیت فعالان جبهه فرهنگی انقلاب اسلامی با شیرینی مسیر شوق وصال به امام حسین(ع) و اربعین از بین می رود.وی افزود: کام فعالان جبهه انقلاب اسلامی زمانی شیرین می شود که آن طلبه سمیرمی ساکن در قلب نیروگاه(از مناطق محروم ولی مذهبی شهرقم) را می‌بینند که خانه محقر و کوچک خود را میزبان زائران اربعین در شهر خود کرده است.وی اظهارکرد: امروز جوانان جبهه انقلاب اسلامی خلأ بسیاری از خدمت‌گذاری‌هایی که باید افراد دیگر آن را به حسب مسئولیت خود انجام می‌دادند پر می‌کنند و کام مردم و مؤمنین شیرین می شود.آبفروش یادآورشد: امسال خادمان سیدالشهدا(ع) رخصت پیدا کردند که موکب اولیه خود را در مسجد مقدس جمکران برپا کنند؛ این محفل تشکیل شدکه اربعینیان در مسجد منتسب به حضرت ولی عصر(عج) حضور یابند و با صاحب‌الزمان(عج) تجدید بیعت کنند.وی گفت: پای گفتمان انقلاب اسلامی در میان است؛ دو میلیون ایرانی هستند که پرچم گفتمان‌ حسینی و انقلاب‌اسلامی را برپا می‌ کنند؛ اگر زائر پاکستانی در این مسیر برخورد نامناسب ما را در ایران ببیند ولی در عراق بهترین پذیرایی را ببیند دچار تناقض می‌شود؛ باید در مسیر زائران خارجی در ایران بهترین پذیرایی را داشته باشیم.گردهمایی فعالان مردمی جبهه فرهنگی انقلاب اسلامی در عرصه اربعین،که در شبستان امام علی(ع) مسجد مقدس جمکران در قم آغاز به کار کرد عصر فردا به کار خود پایان می دهد.  7403/ 6133/            "}