{"onTitr":"","titr":" بهزیستی دزفول به 700 سالمند خدمات ارائه می دهد","describe":" دزفول - ایرنا - رئیس اداره بهزیستی شهرستان دزفول گفت: 700 مددجوی سالمند دزفول از خدمات بهزیستی شامل توانبخشی، پرستاری، فیزیوتراپی، درمانی، تغذیه ای، بهداشتی، پزشکی و مددکاری استفاده می کنند.", "text":"فریدون عبدی روز سه شنبه در گفت و گو با خبرنگار ایرنا افزود: تلاش بر این است که این سالمندان در منزل و در کنار خانواده نگهداری شوند و کمک هزینه نگهداری از بهزیستی دریافت کنند.وی اظهار داشت: ۲ مرکز نگهداری از سالمندان معصوم و سرای آرامش در دزفول با مدیریت بخش خصوصی و نظارت بهزیستی فعال است که 51 نفر در مرکز سالمندان ویژه بانوان و 13 نفر در سرای آرامش ویژه آقایان نگهداری می شوند.رئیس اداره بهزیستی دزفول افزود: بهزیستی در تلاش است شرایطی فراهم کند تا سالمندان بیشتر مورد تکریم خانواده ها قرار گیرند و فرزندان کمتر والدین خود را به سوی این مراکز سوق دهند.وی گفت: در شورای سالمندان که به منظور پیگیری مشکلات این قشردر فرمانداری دزفول برگزار می شود سلامت سالمندان، آموزش، انجام معاینات پزشکی، تغذیه، مشاوره ای، مناسب سازی فضای سبز و اماکن عمومی بررسی می شود.عبدی افزود: با توجه به پیگیری ها و هماهنگی های انجام شده قرار است ساعاتی از زمان کار باشگاه های ورزشی به سالمندان اختصاص یابد و این قشر بتوانند از تئاتر و نمایش های رایگان بهره مند شوند.وی با تاکید بر لزوم فرهنگ سازی برای نگهداری سالمندان توسط فرزندان اظهار داشت: شهروندان درصورت مشاهده کودک آزاری و سالمند آزاری می توانند موضوع را به شماره 123 گزارش دهند تا اورژانس اجتماعی برای حمایت از آنها اقدام کند.در حال حاضر بیش از یکهزار و ۵۲۰ خانوار زیرپوشش خدمات مستقیم و حدود ۲ هزار خانوار از خدمات غیرمستقیم بهزیستی دزفول بهرمند هستند.شهرستان دزفول حدود پنج هزار و ۳۰۰ معلول دارد.7278/3022            "}