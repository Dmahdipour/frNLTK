{"onTitr":"","titr":" سفیر آمریکا در هلند: دیوان لاهه فاقد صلاحیت قضایی است","describe":" تهران - ایرنا - «پیتر هوکسترا» سفیر آمریکا در هلند روز چهارشنبه به رای دیوان بین المللی دادگستری مبنی بر لزوم لغو بخشی از تحریم های ایران ازسوی آمریکا، واکنش نشان داد و مدعی شد که این پرونده ای بی ارزش در مورد مساله ای است که این دادگاه صلاحیت قضایی برای بررسی آن ندارد.", "text":"به گزارش خبرگزاری آسوشیتدپرس، وی در توییتی نوشت: با این وجود، این دادگاه از تائید اقدامات فراگیر مورد درخواست ایران خودداری کرد و در عوض، رایی محدود در مورد طیف بسیار محدودی از مسائل صادر کرد.رکن اصلی قضایی سازمان ملل امروز چهارشنبه طی حکمی به آمریکا دستور داد آن بخش از تحریم های ایران را که واردات اقلام انسانی و تولیدات و خدمات مرتبط با ایمنی هوایی را تحت تاثیر قرار می دهد، لغو کند. حکم دیوان بین المللی دادگستری به لحاظ قانونی الزام آور است، اما باید دید دولت دونالد ترامپ رئیس جمهوری آمریکا به اجرای آن تن خواهد داد یا نه. ترامپ پس از خروج از برجام، از ماه می (اردیبهشت ماه) تحریم هایی را علیه ایران به اجرا گذاشت و ایران در واکنش به این اقدام، پرونده ای را در دیوان بین المللی دادگستری تنظیم کرد. دیوان لاهه در نهایت به لغو تحریم های بشردوستانه، هوایی، دارویی و غذایی علیه ایران رای داد. رای صادره از سوی این دادگاه، ممکن است زمینه های برخورد دیگری بین دولت ترامپ و دادگاه لاهه را فراهم کند. جان بولتون مشاور امنیت ملی ترامپ ماه گذشته، دادگاه بین المللی کیفری را که دادگاهی مجزا از دیوان بین المللی دادگستری و غیر مرتبط با آن است، مورد نکوهش قرار داد و گفت که این دادگاه برای آمریکا، مرده است. به گزارش ایرنا، محمد جواد ظریف وزیر امور خارجه کشورمان رای امروز دیوان بین المللی دادگستری را شکستی دیگر برای حکومت معتاد به تحریم آمریکا وپیروزی برای حاکمیت قانون دانست وتاکید کرد:ضروری است جامعه بین المللی با یک جانبه گرایی مخرب این کشور به صورت دست جمعی مقابله کند. قضات دیوان بین المللی دادگستری در لاهه روز چهارشنبه به اتفاق با اعلام اینکه صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارند، رای به لغو تحریم های دارویی، غذایی، بشردوستانه و هوایی آمریکا علیه ایران دادند.اروپام**9109**1590            "}