{"onTitr":"","titr":" الغرافه پس از سه هفته ناکامی با درخشش طارمی به پیروزی رسید","describe":" دوحه – ایرنا – تیم الغرافه قطر با درخشش  مهدی طارمی مهاجم ملی پوش ایرانی خود بعد از سه هفته ناکامی، در هفته هشتم لیگ ستارگان قطر موفق به شکست تیم العربی شد.", "text":"به گزارش جمعه شب ایرنا در این بازی که در استادیوم 'ثانی بن جاسم' الغرافه برگزار شد، تیم الغرافه بعد از سه شکست پیاپی در مقابل تیم های الخریطیات، الدحیل و ام صلال موفق شد تیم العربی را با سه گل بدرقه کند.گل های این دیدار در دقایق 13 توسط عبدالعزیز حاتم و 40 و 45 توسط احمد علا به ثمر رسید. گل دوم الغرافه به دلیل خطای دروازه بان العربی روی مهدی طارمی و در محوطه جریمه از روی نقطه پنالتی و گل سوم هم با پاس او به احمدعلا به ثمر رسید.العربی که از سوی لوکا بوناچیچ کروات هدایت می شود پیش از این بازی با 4 پیروزی و سه شکست و 12 امتیاز بالاتر از الغرافه در جایگاه ششم جدول رده بندی قرار داشت.تیم الغرافه هم با این پیروزی در مجموع  با 3 پیروزی و یک مساوی در پایان هفته هشتم لیگ ستارگان قطر 10 امتیازی شد.شبک**خاورم**1508**1392            "}