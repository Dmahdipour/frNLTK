{"onTitr":" مدیرکل دامپزشکی یزد:    ","titr":" نوع ارتباط با حیوانات در کاهش بیماریهای مشترک، موثر  است","describe":" یزد- ایرنا- مدیرکل دامپزشکی یزد گفت: چگونگی ارتباط انسان با حیوانات اهلی، وحشی و دست آموز، گام مؤثری در کاهش بیماری های مشترک انسان و دام است.", "text":"به گزارش ایرنا، 'علی اکبر حدادزاده' روز دوشنبه در آیین تجلیل از تلاشگران عرصه دامپزشکی ابرکوه افزود: خدمات تأثیرگذار و تأثیر پذیر شبکه دامپزشکی، تلفیقی از علم و هنری است که بیماری های قابل انتقال از دام به انسان را کنترل می کند.وی یادآور شد: دامپزشکان بر تولید، حمل و نقل، نگهداری، توزیع و عرضه محصولات خام دامی نظارت کامل داشته و برای رسیدن مواد سالم به دست مردم تلاش می کنند .حداد زاده به بخشی از فعالیتهای مجموعه خود اشاره و اضافه کرد: تعداد مبتلایان بیماری تب مالت از 282 نفر در سال 1392 به 171 نفر در سال 1396 کاهش یافته است .این مسوول گفت: بر اساس اعلام سازمان بهداشت جهانی 61 درصد عوامل بیماری زای انسان از طریق دام به انسان منتقل می شود . وی یادآور شد: سرعت نقل و انتقال دام و فرآورده های دامی و گردش عوامل بیماری زا در دنیا موجب شده تا این بیماری ها به راحتی به هر کشوری ورود کند.وی یکی از راه های موفق در کنترل بیماری مشترک را اصلاح رابطه بین انسان ، دام و محیط زیست خواند.در این آیین از 23 تلاشگر عرصه دامپزشکی در بخش های دولتی و خصوصی ابرکوه تجلیل شد.تعداد واحدهای طیور استان یزد یکهزار و 100 و تعداد دامداری ها هم 2 هزار مورد اعلام شده است، همچنین مجموعه مراکز خدمات بهداشتی و دامپزشکی استان یزد 74 واحد با 18 کشتارگاه دام و طیور است.7540/ 6197            "}