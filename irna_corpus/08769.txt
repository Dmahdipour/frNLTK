{"onTitr":" دبیر فدراسیون بیماران خاص:    ","titr":" ورزشکاران مبلغ فرهنگ اهدای عضو هستند","describe":" همدان- ایرنا- دبیر فدراسیون بیماران خاص و پیوند اعضای کشور گفت: ورزشکاران زیر پوشش این فدراسیون مبلغ فرهنگ اهدای عضو در جامعه و نماد گذشت و ایثار هستند.", "text":"به گزارش ایرنا، مهین فرهادی زاد روز پنجشنبه در جمع اعضای هیات بیماران خاص و پیوند اعضای استان همدان اظهار داشت: ورزش اثرگذارترین نیاز روحی و جسمی ورزشکاران بیماران خاص و پیوند اعضا است و باید برای ترویج و حمایت از این فرهنگ تلاش شود.وی با تاکید بر لزوم نگاه مهربانانه به این قشر از ورزشکاران، بیان کرد: فدراسیون در کنار هزینه های خود، هیچ درآمدی ندارد و باید از بخش های مختلف حمایت لازم صورت بگیرد.فرهادی زاد با اشاره به اینکه ورزشکاران بیماران خاص و پیوند اعضا مختص تمامی فدراسیون ها است، گفت: تمامی فدراسیون ها باید بدانند که به ورزشکاران بخش های مختلف این فدراسیون باید سرویس دهند و کمک لازم را داشته باشند.دبیر فدراسیون بیماران خاص افزود: حمایت از این قشر از ورزشکاران وظیفه همگانی است و انتظار داریم استان ها نیز به این مهم توجه جدی داشته باشند.وی، برگزاری جشنواره های متعدد، کلاس های آموزشی، کنگره پزشکی ورزشی، برگزاری 6 دوره مسابقه ویژه بانوان و ده ها رویداد دیگر را از برنامه های اجرایی این فدراسیون تا پایان امسال عنوان کرد و افزود: در حال تامین بودجه برای این برنامه ها هستیم.دبیر بیماران خاص و پیوند اعضا کشور با تاکید بر لزوم حمایت خیران و حامیان مالی از ورزش بیماران خاص و پیوند اعضا گفت: باید نگاه ویژه ای به ورزشکاران این بخش داشت چرا که آنها فرزندان خاص جامعه هستند.وی ایجاد بسترهای لازم برای ترغیب ورزشکاران بیماران خاص و پیوند اعضا به ورزش را مهم ارزیابی کرد و افزود: انتظار ما سپردن سکان ریاست هیات های استانی به افراد پرتلاش و زحمت کش است.فرهادی زاد حمایت فدراسیون از استان همدان را مورد تاکید قرار داد و افزود: هفته آینده کمک مالی مناسبی به هیات بیماران خاص و پیوند اعضا استان همدان خواهد شد.مهین فرهادی زاد دبیر فدراسیون بیماران خاص و پیوند اعضا کشور برای برگزاری مجمع انتخاباتی هیات بیماران خاص همدان به این شهر سفر کرده است.7520/2090            "}