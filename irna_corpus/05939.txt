{"onTitr":" در کهگیلویه و بویراحمد:    ","titr":" 18 دستگاه آمبولانس به اورژانس جاده‌ای افزوده می شود","describe":" یاسوج- ایرنا- رئیس مرکز مدیریت حوادث و فوریت های پزشکی کهگیلویه و بویراحمد گفت: در هفته جاری 18 دستگاه آمبولانس امدادی به ناوگان اورژانس 115جاده‌ای این استان اضافه می‌شود.", "text":"جلال پوران فرد روز یکشنبه در گفت و گو با خبرنگار ایرنا اظهار داشت: این تعداد دستگاه سه شنبه هفته جاری از تهران تحویل و به ناوگان اورژانس 115 جاده‌ای کهگیلویه و بویراحمد اضافه می‌شوند.وی افزود: این آمبولانس‌ ها پس از تحویل در محور هایی از جمله چیتاب و نقاره خانه، باباکلان، پوله زیلایی، قلعه دختر و در پایگاه‌ های مصوب در برنامه ششم توسعه استان مستقر می‌شوند.پوران فرد بیان کرد: پیش از این 45 دستگاه آمبولانس کار امداد رسانی را در داخل شهر ‌ها و محور‌ های برون شهری استان برعهده داشتند.وی عنوان کرد: رسیدن نیرو‌ های امدادی این مرکز بر بالین بیمار به طور میانگین 6.3 دقیقه بوده که با اضافه شدن این تعداد دستگاه پیش بینی می‌شود این زمان به طور چشمگیری کاهش یابد.رئیس مرکز مدیرت حوادث و فوریت های پزشکی کهگیلویه و بویراحمد تصریح کرد: اعتبار هزینه شده برای خرید هر دستگاه آمبولانس 16یلیارد ریال بوده است.پوران فرد ابراز داشت: این آمبولانس‌ ها مجهز به امکانات پزشکی سیار از جمله دستگاه تنفس مصنوعی، شوک و پایش هستند.در حالی که 45 پایگاه امداد جاده ای و هوایی در کهگیلویه و بویراحمد فعالیت دارد تنها 12 پایگاه دارای چارت سازمانی است.2 پایگاه هوایی و 23 پایگاه امداد جاده ای پنج ساله گذشته در کهگیلویه و بویراحمد افتتاح شده است.هم اکنون 43 پایگاه امداد جاده و 2 پایگاه امداد هوایی با حدود 240 نیروی عملیاتی و 60 نیروی ستادی در این استان فعالیت می کنند20 هزار ماموریت در سال جاری از سوی امدادگران کهگیلویه و بویراحمد انجام شد که بیش از 6 هزار ماموریت در بخش سوانح جاده ای بوده است.کهگیلویه و بویراحمد حدود 6 هزار کیلومتر راه اعم از بزرگراه، راه اصلی، فرعی و روستایی دارد که از این میزان 142 کیلومتر بزرگراه، 505 کیلومتر راه اصلی، یکهزار و 238 کیلومتر راه فرعی و مابقی نیز روستایی است.این استان دارای بیش از 40 گردنه خطرناک و حدود 1500 کیلومتر نقاط حادثه خیز دارد.حوادث رانندگی در کهگیلویه و بویراحمد از سال 1390 تا 1395 بیش از یک هزار کشته، 30 هزار زخمی و 150 ضایعه نخاعی در پی داشته است.9868/1662            "}