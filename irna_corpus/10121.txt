{"onTitr":" معاون سیاسی استاندار سمنان:    ","titr":" کشور در تامین کالای اساسی مشکل ندارد","describe":" سمنان - ایرنا - معاون سیاسی، امنیتی و اجتماعی استانداری سمنان گفت: شرایط کنونی به گونه ای است که در کشور و بازار مشکل کالای اساسی وجود ندارد و ضروریست مسوولان و بازاریان در انعکاس این مهم به مردم تلاش کنند.", "text":"به گزارش ایرنا، سعید ناجی روز چهارشنبه در نشست با اصناف استان سمنان در سالن جلسات مدیریت بحران استانداری افزود: مسوولان در ایجاد فضای روانی متعادل و متناسب در جامعه تلاش کنند چرا که القای این مهم به مردم مانع احتکار خُرد در منازل می شود.وی اظهار داشت: در نابسامانی های به وجود آمده در کشور تشویش اذهان عمومی به صلاح نیست و بازاریان از انتقال التهاب به مردم پرهیز کنند.وی ادامه داد: کم توجهی و بی توجهی در سطح خُرد موجب التهاب می شود و ایجاد مشکل سیاسی و امنیتی در حوزه های خُرد از پیامدهای التهاب اقتصادی است.ناجی تصریح کرد: فعالان حوزه بازار نقش مهمی در آرامش بازار دارند و کم توجهی به این نقش مهم جایز نیست.وی حفظ آرامش عمومی، حفظ شرایط عمومی بازار و رفع دغدغه مردم را از اصول مهم برشمرد و اضافه کرد: بازاریان به این مهم توجه مضاعف داشته باشند.وی با بیان این که شرایط فعلی کشور شرایط عادی تلقی نمی شود خاطر نشان کرد: مسوولان و بازاریان برای آرامش جامعه و جلب توجه مردم تلاش کنند.ناجی یادآور شد: اصناف و بازاریان محور اقتصاد بازار هستند و نقش این قشر از جامعه در تغییرات اساسی برجسته است.معاون سیاسی، امنیتی و اجتماعی استانداری سمنان گفت: سیاست و اقتصاد متاثر از یکدیگر هستند و تحولات سیاسی و روابط سیاسی به سرعت بر شرایط اقتصادی کشور اثر گذار است.به گزارش ایرنا در نشست اصناف استان سمنان درباره مشکلات واحدهای صنفی مختلف بحث و تبادل نظر شد.براساس آخرین آمارها ، به ازای هر 14 نفر یک واحد صنفی در استان سمنان وجود دارد که فعالیت این تعداد واحد صنفی برای این جمعیت غیرمنطقی بوده و افزایش آن ها ضربه اقتصادی راه به همراه دارد.7342/7408            "}