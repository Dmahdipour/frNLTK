{"onTitr":"","titr":" پیمان سپاری های ارزی به صادرات کشور ضرر وارد کرده است","describe":" کرمانشاه - ایرنا - عضو اتاق بازرگانی، صنایع، معادن و کشاورزی ایران گفت: پیمان سپاری های ارزی به صادرات کشور ضرر وارد کرده و کمک چندانی به مباحث تامین ارز نکرده است.", "text":"به گزارش خبرنگار ایرنا، کیوان کاشفی عصر سه شنبه در دیدار مدیران استان با صنعتگران در استانداری کرمانشاه ، با بیان اینکه در پنج سال گذشته نقدینگی کشور 30 درصد رشد داشت در حالی که اقتصاد چهار درصد رشد کرد، افزود: مسائل سیاسی و بین المللی کشور دست به دست هم داده اند تا نقدینگی کشور آشفته شود و بخش هاش مختلفی را دچار تورم کند.رئیس اتاق بازرگانی استان کرمانشاه عنوان کرد: پیشنهاد ما به دولت این است که ارز چهار هزار و 200 تومانی را حذف کند و حداکثر دلار را به کالاهای اساسی اختصاص دهد.کاشفی با بیان اینکه نمی توانیم نسبت به معیشت مردم بی تفاوت باشیم، گفت: مسیر یکساله ای را باید طی کنیم تا سطوح درآمدی و سطوح قیمتی را با هم ‌برابر کرده و تکانه های ارزی کم شوند؛ در این یک سال باید فشار را از بخش تولید کم کنیم و در کنار آنها قرار بگیریم.عضو اتاق بازرگانی ایران عنوان کرد: به منظور حل معضلات اقتصادی ارتباط بین المللی ما باید در کوتاه ترین زمان ممکن حل شود و در تصمیم‌ گیری های داخلی نیز حرف بخش خصوصی را بشنویم.کاشفی افزود: معافیت مالیاتی صنایع بزرگ باید برداشته شود تا این صنایع با صنایع کوچک پایین دستی کار کنند.وی همچنین نسبت به عملکرد سامانه نیما نیز انتقاد کرد و گفت که باید مشکلات این سامانه مرتفع شود.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است.8066/7445            "}