{"onTitr":"","titr":" ناپدید شدن روزنامه نگار سعودی وسکوت مجامع حقوق بشر – رضا خوش لهجه*","describe":" تهران- ایرنا - سکوت فعالان و نهادهای حقوق بشری در قبال جنایت تازه رژیم آل سعود در ربایش و یا قتل « جمال خاشقچی » روزنامه نگار منتقد عربستانی؛ باردیگر رفتار متناقض و دوگانه سازمان های حقوق بشری را در قبال اقدامات سرکوبگرانه رژیم سعودی به تصویر کشید.", "text":"'جمال خاشقچی ' روزنامه نگار، مفسر و تحلیلگر مسائل بین الملل که همواره سیاست های واشنگتن، تل آویو و شاهزادگان سعودی را مورد انتقاد قرار می داد؛ سه شنبه هفته گذشته به همراه نامزد ترکیه ای خود برای ثبت ازدواج به کنسولگری عربستان در استانبول مراجعه کرد و پس از آن دیگر در انظار عموم دیده نشد تا شنبه این هفته برخی منابع خبری از قتل و کشف جسد مثله شده خاشقچی در اطراف استانبول خبر دادند.هرچند تاکنون اخبار ضد و نقیضی درباره سرنوشت این فعال رسانه ای منتشر شده  اما آنچه مسلم است براساس قوانین حقوق بشر، دولت ها موظف هستند حقوق انسانی و آزادی های اساسی شهروندان خود را تامین کنند واین درحالی است که حکام سعودی با سرکوب، بازداشت و قتل منتقدان خود در داخل و خارج از خاک عربستان، ابتدایی ترین حقوق آنها را نقض کرده اند .خاشقچی 59 ساله که بعد از به قدرت رسیدن «محمد بن سلمان» ولیعهد عربستان؛ مجبور به ترک این کشور شد بارها در مقالات خود ؛ از سیاست های رژیم آل سعود و حامیان غربی - صهیونیستی این رژیم انتقاد کرده بود.ربایش یا قتل این روزنامه نگار که برخی تحلیلگران از آن به عنوان ' اعدام بدون محاکمه منتقدان از سوی رژیم سعودی ' یاد می کنند ؛ در حالی انجام می شود که با گذشت چند روز از رسانه ای شدن این جنایت هنوزهیچ  فعال و سازمان به اصطلاح حقوق بشری نسبت به آن واکنش نشان نداده است .هرچند سکوت معنادار فعالان و سازمان های به اصطلاح مدافع حقوق بشر در قبال جنایات روزانه ای که آمریکا، اسرائیل و همپیمانان منطقه ای آنها انجام می دهند، موضوع تازه ای نیست اما آنچه بیش از هر موضوعی می بایست مورد توجه افکار عمومی جهان قرار گیرد، رفتار دوگانه و متناقض آنهاست.در واقع تردید نباید کرد اگر مشابه چنین جنایتی در آمریکا یا یکی از کشورهای اروپایی و برای یکی از وابستگان به نظام سلطه صورت می گرفت، جنجال آفرینی های مجامع حقوق بشر گوش همگان را کَر کرده بود اما سکوت مرگبار آنها در قبال روزنامه نگاری که براساس رسالت حرفه ای خویش منتقد سیاست های توسعه طلبانه آمریکا، اسراییل و رژیم ال سعود بود؛ قابل تامل است.البته افکار عمومی جهان سال هاست که به این برخوردهای گزینشی و متناقض عادت کرده است چرا که طی سالهای اخیر جهان شاهد واکنش و اقدام اساسی از سوی مجامع حقوق بشری در قبال جنایات ائتلاف غربی – عربی به سرکردگی رژیم ال سعود در نسل کشی مردم یمن نبوده است. بدون شک سکوت شرم آور نهادهای حقوق بشری در قبال جنایات آل سعود از سرکوب و قتل منتقدان تا جنایاتی که در یمن مرتکب شده است، نشان می دهد دلارهای نفتی عربستان و حمایت های کاخ سفید از این سازمان ها باعث شده افکار عمومی جهان همچنان شاهد برخورد های متناقض و دوگانه این سازمان ها باشند .اکنون و باگذشت چند روز از ربایش و یا قتل جمال خاشقچی این پرسش همچنان باقی است که چرا فعالان حقوق بشر در غرب و مجامع بین المللی در این باره مُهر خاموشی و سکوت بر لب زده اند و در ارزشیابی و بررسی نقض حقوق بشر در سطح بین الملل رفتارهای دوگانه دارند؟............................................................. * خبرنگار ایرنا            "}