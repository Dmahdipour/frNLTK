{"onTitr":"","titr":" باند کلاهبرداری کارت های بانکی در قزوین شناسایی شدند","describe":" قزوین - ایرنا - فرمانده انتظامی قزوین از شناسایی و انهدام یک باند کلاهبردار کارت های بانکی در این استان خبر داد و گفت: پلیس در این رابطه همه اعضای 9 نفره این باند را دستگیر کرد.", "text":"به گزارش روز چهارشنبه ایرنا و به نقل از مرکز اطلاع رسانی ناجا، سردار مهدی محمودی افزود: به دنبال یک فقره کلاهبرداری کارت به کارت از یک شهروند قزوینی به مبلغ  110 میلیون ریال، موضوع به صورت ویژه در دستور کار کارآگاهان پلیس آگاهی استان قرار گرفت.این مقام ارشد انتظامی ادامه داد: در بررسی و تحقیقات اولیه مشخص شد فردی با شماره رایتل با شاکی تماس و با شگرد همیشگی اینکه شماره تلفن همراه شما طی قرعه کشی از طریق شرکت همراه اول از طریق رادیو جوان برنده شده، نامبرده را به عنوان برنده هزینه اعلام و فرد را به پای دستگاه ATM کشانده و با راهنمایی فرد و انجام عملیات بانکی برای واریز هزینه سفر به جای انتقال مبلغ هزینه سفر، از حساب شهروند با شگرد خاصی برداشت و به حساب مورد نظرشان واریز می کردند. سردار محمودی ادامه داد: پس از انجام تحقیقات فنی پلیس، ماموران آگاهی یکی از متهمان را در استان البرز هنگام خریدن خودرو در نمایشگاهی، شناسایی و دستگیر کردند. این مقام عالی انتظامی اضافه کرد: با دستگیری فرد کلاهبرار، در بازجویی فنی ماموران نامبرده پنج نفر از همدستان خود را معرفی که با هماهنگی و نیابت قضایی تیمی از کارگاهان زبده به استان البرز اعزام و همه متهمان را دستگیر کردند.فرمانده انتظامی استان با اشاره به اینکه متهمان پس از تفهیم اتهام توسط دادسرای استان البرز و صدور قرار مناسب تحویل پلیس آگاهی قزوین شدند، یادآور شد: متهمان در بازجویی فنی و پلیسی 2 نفر سرکرده باند را معرفی که آنان نیز طی عملیاتی دیگر در استان البرز دستگیر شدند.سردار محمودی اضافه کرد: سرکردگان باند در بازجویی های فنی کارآگاهان ابتدا منکر هر گونه عمل مجرمانه شدند اما با ارایه دلایل و مستندات پلیس و نیز کشف تعداد زیادی کارت عابر بانک و اخذ پرینت بانکی سرانجام به اعمال مجرمانه خود اعتراف کردند.فرمانده انتظامی استان قزوین افزود: پلیس در ادامه تحقیقات خود زنی را که در این باند اقدام به پولشویی می کرد را در استان البرز شناسایی و با هماهنگی مقام قضایی هنگام خروج از مخفیگاه خود دستگیر و نامبرده نیز به بزه انتسابی اعتراف کرد.به گفته وی، در تحقیقات فنی عوامل آگاهی، متهمان به 240 فقره کلاهبرداری در سراسر کشور بالغ بر 7 میلیارد و 410 میلیون ریال اعتراف کردند.سردار محمودی در پایان با اشاره به اینکه تحقیقات پلیس در این خصوص ادامه دارد، تاکید کرد: متهمان پس از تشکیل پرونده و معرفی به مراجع قضایی، با صدور قرار مناسب قانونی روانه زندان شدند.8054            "}