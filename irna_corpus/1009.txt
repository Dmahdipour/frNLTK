{"onTitr":" رئیس پلیس فرودگاه های کشور:    ","titr":" تعامل نهادهای امنیتی در فرودگاه های کشور بسیار مطلوب است","describe":" مشهد- ایرنا- رئیس پلیس فرودگاه های کشور گفت: تعامل میان نهادهای امنیتی نظیر نیروی انتظامی و سپاه در فرودگاه های کشور بسیار مطلوب است.", "text":"به گزارش ایرنا، سردار حسن مهری روز پنجشنبه در مراسم افتتاح ساختمان جدید پلیس فرودگاه شهید هاشمی نژاد مشهد افزود: تعامل و همراهی مجموعه های مرتبط با برقراری نظم و امنیت در فرودگاه های کشور پویایی صنعت حمل و نقل کشور را رقم زده است.        وی اظهار داشت: وضعیت امنیت در کشور از جمله فرودگاه ها مشهود است و این امر بیانگر عزت و اقتدار ایران اسلامی است، امنیتی که هم اکنون در کشور و فرودگاه ها برقرار است حاصل تلاش پلیس و نیروهای امنیتی کشور است.قائم مقام شرکت فرودگاه ها و ناوبری هوایی ایران نیز در این مراسم گفت: ارائه خدمت مطلوب وتکریم مردم و مسافران منجر به فزایش رضایتمندی آنان می شود که این مهم در فرودگاه مشهد مشهود است.حسین اسفندیاری افزود: فرودگاه مشهد کارگاه بزرگ سازندگی است که با توجه به پروژه های در دست اجرا آینده روشنی برای این فرودگاه متصور هستیم.وی با بیان اینکه فرودگاه ها محور توسعه هستند، اظهار داشت: تکمیل زنجیره حمل و نقل هوایی در استان ها با جدیت دنبال می شود.مدیر کل فرودگاه های خراسان رضوی نیز دراین مراسم گفت: ارائه خدمت به پلیس، ارائه خدمت به مردم است.محمد باقر قاسم زاده افزود: امنیت حاکم در شهرها و روستاها حاصل تلاش نیروهای غیور امنیتی، نظامی و انتظامی است و هزینه کردن برای کسانی که کار امنیتی می کنند ضرورتی انکارناپذیر است.وی اظهار داشت: فرودگاه مشهد با 540 هکتار مساحت به عنوان دومین فرودگاه پرتردد کشور روزانه پاسخگوی 40 هزار مسافر و مراجعه کننده است.وی اظهار امیدواری کرد با همدلی و همکاری مستمر ارگان های مستقر در فرودگاه بتوان خدمات شایسته ای به هموطنان ارائه کرد.ساختمان جدید پلیس فرودگاه های خراسان رضوی در مساحت پنج هزار متر مربع با هزینه 55 میلیارد ریال در فرودگاه شهید هاشمی نژاد مشهد به بهرداری رسید.7505/ 6053            "}