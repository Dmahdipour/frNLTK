{"onTitr":" سرپرست وزارت کار:    ","titr":" تسهیلات اشتغالزایی روستایی تا 100 میلیارد ریال افزایش یافت","describe":" کرمانشاه - ایرنا - سرپرست وزارت کار ، تعاون و رفاه اجتماعی گفت: با تفویض اختیارات جدید به استان ها و افزایش مبلغ پرداخت تسهیلات اشتغالزای روستایی، آن ها تا سقف 100 میلیارد ریال می توانند در اختیار صاحبان طرح ها قرار دهند.", "text":"به گزارش خبرنگار ایرنا، انوشیروان محسنی بندپی شامگاه پنجشنبه در کارگروه اشتغال کرمانشاه که در سرسرای جلسات استانداری برگزار شد، اظهار داشت: تا پیش از این استان ها تا سقف 60 میلیارد ریال اختیار پرداخت تسهیلات به روستاییانی که طرح آن ها به تصویب رسیده بود را داشتند و طرح های با مبالغ بیشتر برای تصمیم گیری باید به تهران ارجاع داده می شد.وی ادامه داد: همچنین برای رفع مشکل ضامن وام گیرندگان، صندوق حمایت وزارت کار، تعاون و رفاه اجتماعی برای بانوان متقاضی دریافت تسهیلات تا سقف سه میلیارد ریال و برای آقایان نیز تا سقف 2 میلیارد و 500 میلیون ریال ضمانت فراهم می کند.محسنی بندپی خاطرنشان کرد: در طرح اشتغالزایی روستایی با تائید مجلس شورای اسلامی قرار است در مرحله اول یک و نیم میلیارد دلار به روستائیان و عشایر وام کم بهره پرداخت شود.** ایجاد بیش از 2 میلیون شغل در سه سال گذشتهسرپرست وزارت کار در بخش دیگری از سخنانش به اقدام های دولت در راستای ایجاد شغل اشاره و اظهار داشت: از پائیز سال 93 تا زمستان 96 طبق آمارهای رسمی، سه میلیون نفر به جمعیت فعال کشور افزوده شده که این رقم در 10 سال اخیر بی سابقه بوده است.وی تصریح کرد: در این راستا دولت توانست برای 2 میلیون و یکصد هزار نفر از این افراد شغل ایجاد کند که این هم امر بی سابقه ای بوده است.محسنی بندپی در عین حال از اضافه شدن سالانه 500 هزار دانش آموخته به جمعیت جویای کار خبر داد و گفت: دولت امیدوار است با اجرای طرح پرداخت تسهیلات کم بهره به روستائیان و عشایر از آن جهت که بخش زیادی از فارغ التحصیلان ساکن روستاها هستند مشکل اشتغال را تا حد زیادی کاهش دهد.** کرمانشاه از استان های پیشرو در پرداخت تسهیلات روستایی استمقام عالی وزارت کار همچنین به نرخ بالای بیکاری در کرمانشاه اشاره و اظهار داشت: خوشبختانه کرمانشاه یکی از استان های پیشرو در بحث پرداخت تسهیلات به شمار می رود و امیدوارم با پذیرش سریعتر طرح ها و معرفی آن ها به بانک، تمامی افراد واجدالشرایط هرچه سریعتر از تسهیلات اعطایی بهره مند شوند.وی همچنین از آمادگی وزارت کار برای فعال کردن طرح های نیمه تمام استان با همکاری شستا خبر داد و گفت: پیگیری های لازم در این زمینه بعمل خواهد آمد.محسنی بندپی در پایان با قدردانی از تلاش های استاندار کرمانشاه و پیگیری های مجدانه وی برای بهبود وضعیت کرمانشاه، ابراز امیدواری کرد با تلاش های شبانه روزی تمامی مدیران استانی شرایط برای بهبود وضعیت معیشتی مردم فراهم شود.7458/8066            "}