{"onTitr":"","titr":" یادواره قربانیان سوانح ترافیکی و جاده ای در مشهد برگزار شد","describe":" مشهد- ایرنا- یادوراه قربانیان سوانح ترافیکی و جاده ای همزمان با هفته نیروی انتظامی روز سه شنبه با حضور جمعی از آسیب دیدگان سوانح رانندگی در مشهد برگزار شد.", "text":"رئیس پلیس راه فرماندهی انتظامی خراسان رضوی در این یادوراه گفت: اجرای مقررات راهنمایی رانندگی توسط رانندگان در جاده ها نقش مهمی در کاهش آمار تصادفات دارد.سرهنگ هادی امیدوار افزود: خستگی و خواب آلودگی سهم قابل توجهی از علل تصادفات فوتی و جرحی را به خود اختصاص داده لذا احتیاط و رعایت دقت در رانندگی ضرورتی انکارناپذیر است.وی همچنین به شناسایی 147 نقطه حادثه خیز در جاده های خراسان رضوی اشاره و بیان کرد: کاستیها و نواقص وجود دارد ولی با وجود ایرادات، سلامت افراد می طلبد که رانندگان هنگام راندن خودرو نظم و قانون را رعایت کنند تا شاهد حوادث دلخراش نباشیم.رئیس پلیس راه خراسان رضوی به روند افزایشی تخلف سرعت در جاده ها نیز اشاره و بیان کرد: در مجموع 30 درصد از تلفات جاده ای را موتورسیکلت سواران به خود اختصاص داده اند که با رعایت مقررات راهنمایی و رانندگی و استفاده از کلاه ایمنی توسط راکبان موتورسیکلت این رقم به میزان قابل توجهی کاهش می یابد. بر اساس اعلام پزشکی قانونی نیمه نخست پارسال 424 نفر در جاده های خراسان رضوی در اثر تصادفات جان باختند. این تعداد در نیمه نخست امسال به 402 نفر کاهش یافت.خراسان رضوی 20 هزار و 575 کیلومتر راه دارد که شش هزار و 422 کیلومتر آن بین شهری و 14 هزار و 152 کیلومتر راه روستایی است. همچنین 110 کیلومتر آن آزادراه، هزار و 72 کیلومتر بزرگراه و هزار و 289 کیلومتر راه اصلی می باشد.7505/1858            "}