{"onTitr":" امام جمعه دماوند:    ","titr":" بن بست نمایی، بزرگ ترین خیانت در حق ملت ایران است","describe":" تهران – ایرنا – امام جمعه دماوند گفت: دشمن، دشمنی می کند اما عده ایی از داخل کشور به دنبال تضعیف و تخریب هستند و سعی می کنند موازنه قدرت به نفع غرب تغییر کنند اما  بُن بست نمایی، بزرگترین خیانت در حق ملت ایران است.", "text":"حجت الاسلام و المسلمین کاظم فتاح دماوندی روز جمعه در خطبه های عبادی سیاسی نماز جمعه این هفته شهر دماوند که در مسجد جامع شهر برگزار شد، اظهار داشت: دشمنان قسم خورده ایران با گذشت چهلمین سال از پیروزی انقلاب، سعی دارند مردم کشور را به زانو دربیاورند و کاری کنند که با فشارهای اقتصادی تسلیم شوند، غافل از آنکه مردم ما پیرو دینی هستند که شِعب ابی طالب را تجربه کرده و پشت سرگذاشته اند.وی با بیان اینکه امروز ملت ایران از همیشه استوارتر، با قامت بلندتر و سرفراز ایستاده است، افزود: ملت ایران با همدلی و اتحاد اجازه پایمال شدن خون شهدا را نمی‌دهد و خیانتکاران بزدل و ترسو را رسوا خواهیم کرد.خطیب جمعه دماوند با اشاره به سخنان رهبر عزیز انقلاب اسلامی در اجتماع بزرگ بسیجیان در ورزشگاه آزادی، خاطرنشان کرد: اینکه ما بر طبق میل دشمن ترویج کنیم که راهی جزو پناه بردن به دشمن نداریم، بزرگترین خیانت در حق ملت است؛ رهبر معظم انقلاب فرمودند ' من به حول و قوه الهی و با همراهی شما تا جان و توان دارم نخواهم گذاشت این اتفاق در کشور بیفتد.'حجت الاسلام فتاح دماوندی با بیان اینکه نباید سرمایه های بزرگ خود را فراموش کنیم، بیان داشت: سرمایه ما ایمان، اعتقاد به خدای متعال و عمل صالح و خدمت به مردم است؛ سرمایه ما استقلال، آزادی و جمهوری اسلامی است.وی تصریح کرد: اگر کسی وعده دهد و عمل نکند و هم تهدید کند و هم وعده تشویق بدهد، این هویج و چماق است؛ از طرفی رئیس جمهور آمریکا می‌گوید روحانی مرد دوست‌داشتنی است و از طرف دیگر، مرتباً ایران را تهدید می‌کند؛ برجام و برداشتن تحریم‌ها همان هویج بود که به ملت ایران نشان دادند.فتاح‌دماوندی بیان کرد: گفتند با برجام همه مشکلات شما حل می‌شود و همه تحریم‌ها برداشته خواهد شد، اما وقتی امضا و قلب راکتور اراک را با بتن پر کردیم، نه تنها تحریم‌ها برداشته نشد، بلکه بیشتر هم شد و آمریکا زیر قولش زد و اصلاً از ریشه منکر همه چیز شد.امام جمعه دماوند با اشاره به اینکه عده ایی خودشان عامل و ستون پنجم دشمن هستند،  افزود: عوامل نفوذی دشمن ممکن است در هرجایی حضور داشته باشند و اخبار ناامید کننده را پخش و شایعات را گسترش دهند؛ آنان با توان موشکی و دفاعی کشور مخالفند و کنار آمدن با غرب را تنها راه حل می دانند اما بدانند که با علی ماندن هزینه هم دارد و آن از دست دادن چند لقمه چرب دنیا است.وی ادامه داد: برخی افراد اندک بجای استکبارستیزی، آمریکا ستایی می کنند؛ آنان همان کسانی هستند که منافع شخصی و گروهی را بر منافع ملی ترجیح می دهند و خودشان را دلسوز ملت معرفی می کنند.حجت الاسلام فتاح دماوندی گفت: باید بدانیم راهی که رفته ایم و راهی که در پیش داریم راه درستی است زیرا مبانی فکری نظام درست است و نباید فریب رسانه های مسموم دشمن را بخوریم و پیام ضعف بدهیم.این مقام مسئول بیان کرد: قدرت ما در وحدت کشورهای مسلمان و همه مسلمین جهان است و اگر عیبی دیده می شود از رفتارهای نادرست برخی مردم و مسئولان است.وی در ادامه با اشاره به لایحه عضویت ایران به کنوانسیون مبارزه با تامین مالی ترورسیم معروف به CFT ، اظهار داشت: برخی از نمایندگان در مجلس مخالف و برخی موافق تصویب آن بودند که به هرحال این لایحه تصویب شد و منتظر اعلام نظر شورای محترم نگهبان هستیم و باید به تصمیم مجلس و شورا احترام بگذاریم.خطیب جمعه دماوند با اشاره به سخنان دکتر ظریف در خصوص این لایحه، افزود: باید بدانیم که بهانه های دشمن تمامی ندارد و اگر بهانه هم نداشته باشد، بهانه تراشی می کند چون آنها با اصل نظام، اسلامی خواهی، استقلال خواهی و عزت طلبی مخالف هستند.تهرام/7246//1348            "}