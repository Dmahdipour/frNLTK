{"onTitr":"","titr":" امسال 308 کیلوگرم مواد مخدر در شهرستان دماوند کشف شد","describe":" تهران-ایرنا- فرمانده نیروی انتظامی شهرستان دماوند از کشف 308 کیلوگرم مواد مخدر در راستای اجرای طرح پاکسازی و برخورد با فروشندگان و توزیع کنندگان مواد مخدر از ابتدای سال تاکنون خبر داد.", "text":"به گزارش ایرنا، سرهنگ محمدحسن محمدی پیش از خطبه های نماز جمعه شهر دماوند عملکرد نیروی انتظامی شهرستان دماوند را تشریح کرد و اظهار داشت: در اجرای طرح پاکسازی و برخورد با فروشندگان و توزیع کنندگان مواد مخدر یکهزار و 420 قاچاقچی دستگیر و تحویل مراجع قضایی شدند.وی با اشاره به بیانات داهیانه رهبر معظم انقلاب اسلامی مبنی براینکه امنیت همانند هوا برای جامعه است افزود: همه موجودات زنده جامعه بدون امنیت نمی توانند به رشد و تعالی برسند.سرهنگ محمدی با اشاره به شعار هفته ناجا با عنوان 'پلیس مقتدر، امین مردم ' ادامه داد: ماموران ناجا با اقتدار همواره در مقابل دشمنان انقلاب ایستادگی کرده اند و از سوی مقام معظم رهبری مدال مجاهدان فی سبیل الله را بر سینه دارند.وی خاطر نشان کرد: نیروی انتظامی با اشراف به این موضوع که بهترین امنیت توسط خود مردم تامین می شود همواره در کنار مردم در ایجاد، تولید و حفظ امنیت قرار دارد. فرمانده نیروی انتظامی شهرستان دماوند اضافه کرد: باید با اقدامات مطلوب در زمینه برگزاری جلسات شورای معتمد پلیس، جذب اعضای پلیس افتخاری، حضور در مساجد، مدارس و مراکز آموزشی در برقراری و تامین امنیت مطلوب تلاش کنیم. 14 تا 20 مهرماه به عنوان هفته نیروی انتظامی نامگذاری شده است.شهرستان دماوند در شمال شرقی پایتخت واقع شده است.تهرام/7246/6003            "}