{"onTitr":"","titr":" رئیس پارلمان لبنان درباره اظهارات نتانیاهو هشدار داد","describe":" بیروت - ایرنا - رئیس پارلمان لبنان در واکنش به ادعاهای نخست وزیر رژیم صهیونیستی مبنی بر وجود کارخانه ها و انبارهای موشک حزب الله در اطراف فرودگاه بیروت، تاکید کرد: تهدیدات اخیر نتانیاهو فقط تهدیدات رسانه ای و پوچ نیست، بلکه در چارچوب سیاست های خصمانه این کشور است.", "text":"به گزارش چهارشنبه شب ایرنا، «نبیه بری» در جلسه هفتگی با برخی از نمایندگان مجلس لبنان خاطرنشان کرد: اسرائیلی ها به نظریه «کسینجر» اعتقاد دارند که می گوید لبنان یک زائده جغرافیایی است.رهبر جنبش امل با اشاره به اینکه مردم لبنان دوستدار زندگی هستند، تاکید کرد: این مردم در عین حال می دانند چگونه از کرامت خود و حاکمیت کشورشان محافظت کنند و زمان کافی برای مقاومت و رویارویی با چالش ها و تهدیدات را دارند.«بنیامین نتانیاهو» نخست وزیر رژیم صهیونیستی، پنجشنبه شب گذشته در سخنرانی خود در هفتاد و سومین نشست مجمع عمومی سازمان ملل متحد، در جدیدترین نمایش خود با نشان دادن یک نقشه و تصویر ادعا کرد که حزب الله، موشک های خود را در کانون زندگی شهری لبنان و نزدیک فرودگاه بین المللی بیروت پنهان کرده و از شهروندان این کشور به عنوان سپر انسانی استفاده می کند.همزمان با سخنرانی نتانیاهو، ارتش رژیم جعلی اسرائیل با انتشار عکس ها و ویدیوهایی مدعی شد که اسرائیل مکانی را که حزب الله از آن برای ارتقای موشک های زمین به زمین خود به موشک های نقطه زن استفاده می کند، کشف کرده است؛ «افیخای ادرعی» سخنگوی ارتش رژیم صهیونیستی نیز در صفحه توئیتر خود به گردشگران و مسافرانی که از فرودگاه بیروت استفاده می کنند، هشدار داد و تهدید کرد که اسرائیل قطعا عملیاتی را علیه این نقاط انجام خواهد داد.بری همچنین از مواضع «میشل عون» رئیس جمهوری لبنان و واکنش و اقدام «جبران باسیل» وزیر خارجه این کشور در دفاع از لبنان برابر تهدیدات قدردانی کرد و گفت که الفبای پاسخ به تهدیدات، در تشکیل هرچه سریعتر کابینه و نمایش اتحاد لبنانی ها خلاصه می شود.رئیس جمهوری لبنان در سخنرانی خود در سازمان ملل و در چند دیدار و گفت و گوی رسانه ای در نیویورک به یادآوری نقش مقاومت در آزادسازی لبنان از شر رژیم صهیونیستی و مقابله با تروریست های تکفیری پرداخت و از حضور حزب الله در سوریه دفاع کرد.همینطور وزیر خارجه لبنان نیز در واکنش به ادعاهای نتانیاهو و ارتش رژیم صهیونیستی نخست در توئیتر خود شکست مفتضحانه رژیم صهیونیستی برابر لبنان را یادآور شد و نوشت: اسرائیل بار دیگر برای توجیه تجاوز خود بهانه تراشی و از یک تریبون بین المللی برای نقض حاکمیت کشورها زمینه چینی می کند. باسیل سپس به محض رسیدن به بیروت از سفر نیویورک، سفرا و نمایندگان هیات های دیپلماتیک مستقر در بیروت را به 3 نقطه مورد اشاره نتانیاهو برد و اکاذیب وی را رسوا کرد.فراکسیون «توسعه و آزادسازی» (التنمیة و التحریر) یعنی فراکسیون جنبش امل نیز در پایان جلسه هفتگی خود با حضور نبیه بری، ادعاها و تهدیدات نتانیاهو و رژیم صهیونیستی را برای گرفتن انتقام از پیروزی های لبنان بر اشغالگران اسرائیلی و تروریست های تکفیری عنوان و آن را محکوم کرد.شبد**خاورم**2054**1379            "}