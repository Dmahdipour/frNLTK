{"onTitr":" با فروکش کردن گل و لای سیلاب؛    ","titr":" آب شیرین دره در شبکه شرب بجنورد جریان یافت","describe":" بجنورد- ایرنا- مدیرعامل شرکت آب و فاضلاب خراسان شمالی گفت: با فروکش کردن گل و لای ناشی از سیلاب و حل مشکل کدورت آب شیرین دره، آب این سد امروز وارد مدار مصرف آشامیدنی شهر بجنورد شد.", "text":"غلامحسین ساقی روز پنجشنبه در گفت و گو با خبرنگار ایرنا اظهار داشت: آب سد شیرین دره از روز شنبه این هفته به علت ورود سیلاب، دچار افت کیفیت و از مدار مصرف بجنورد خارج شده بود.وی خاطرنشان کرد: با حذف آب سد از شبکه، برای جبران کمبود آب آشامیدنی شهروندان بجنورد، چاه هایی که پیش از این خاموش بود، در هفته جاری وارد شبکه شد اما این منابع نیز پاسخگوی نیاز نبود و شهروندان دچار کاهش فشار و بعضا قطعی آب شدند. مدیرعامل شرکت آب و فاضلاب خراسان شمالی با بیان اینکه 400 تا 450 لیتر بر ثانیه از آب آشامیدنی مورد نیاز شهروندان بجنورد از سد شیرین دره تامین می شود، گفت: نیاز آشامیدنی شهر بجنورد روزانه 600 لیتر بر ثانیه است که این رقم در روزهای پرمصرف تابستان به بیش از یکهزار لیتر بر ثانیه می رسد. شهر بجنورد، مرکز خراسان شمالی 210 هزار نفر جمعیت دارد.7185/5132            "}