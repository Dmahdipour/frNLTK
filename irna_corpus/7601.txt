{"onTitr":"","titr":" طغیان دو رودخانه رامسر به تاسیسات زیر بنایی این شهر خسارت زد","describe":" نوشهر -ایرنا - فرماندار رامسر گفت که طغیان رودخانه های صفارود و چالکرود، خسارات جدی به تاسیسات زیر بنایی این شهرستان وارد کرده است.", "text":"بارش شدید باران که از عصر دیروز در مازندران شروع شد همچنان ادامه دارد و بر اساس برآورد هواشناسی در این مدت رامسر با ثبت 240 میلی متر، بیشترین میزان بارندگی را داشت.محمد آزاد روز شنبه در گفت و گو با خبرنگار ایرنا افزود: بر اثر جاری شدن سیلاب و طغیان رودخانه های صفارود و چالکرود به تاسیسات زیربنایی این منطقه شامل شبکه های گازرسانی و برق رسانی، مخابرات و جاده ها آسیب جدی شد ولی میزان خسارات تنها پس از فروکش کردن باران قابل ارزیابی است.وی گفت که در حوزه شهری رامسر و کتالم ساداتشهر نیز آب گرفتی معابر و منازل مسکونی گزارش شده و هم اکنون نیرو های امدادی مشغول کمک رسانی به مردم هستند.فرماندار رامسر اظهار داشت: در حال حاضر راههای ارتباطی بین شهری این شهرستان باز است و تردد وسایل نقلیه بدون هیچ مشکلی جریان دارد ولی راه دسترسی به بعضی از روستاهای دهستان های سخت سر و چهل شهیدان مسدود شده است.وی علت مسدود شدن راه این مناطق را ریزش کوه اعلام کرد و گفت که نیروهای راهدای مشغول بازگشایی مسیر هستند.فرماندار رامسر در خصوص مسافران و گردشگران و ساکنان حاشیه رودخانه های این شهرستان هم گفت : به منظور حفظ جان مسافران و گردشگران با تلاش ستاد بحران شهرستان تمامی خانواده های ساکن در این مناطق در مساجد و مجموعه های ورزشی این مناطق اسکان یافتند.شهرستان 70 هزار نفری رامسر در غرب استان مازندران قرار دارد  و یکی از شهرستان های پر باران این استان به شمار می رود.بارندگی شدید باران که از عصر گذشته در بیشتر مناطق مازندران بویژه غرب این استان آغاز شده بود همچنان ادامه دارد .این بارش علاوه بر آبگرفتگی اکثر معابر باعث جاری شدن سیلاب در برخی از نقاط غرب استان شده است./1602/9922/1654            "}