{"onTitr":"","titr":" شاخص سهام بورس ژاپن هزار واحد افت کرد","describe":" پکن- ایرنا- به دنبال سقوط شاخص میانگین صنعتی داوجونز نیویورک، شاخص میانگین سهام 'نیککی' توکیو نیز امروز پنجشنبه بیش از هزار واحد سقوط کرد که بیشترین میزان افت از ماه مارس (اسفند 96) به این طرف است.", "text":"به گزارش ایرنا، تلویزیون 'ان.اچ.کی' ژاپن روز پنجشنبه اعلام کرد شاخص میانگین صنعتی داوجونز در روز چهارشنبه با 831 واحد کاهش، روز را در سطح 25 هزار و 598 به پایان برد این میزان به نسبت روز سه شنبه 1.3 درصد کمتر بود.افزایش بازده اوراق قرضه و تداوم نگرانی ها نسبت به منازعات تجاری بین ایالات متحده و چین از دلایل اصلی کاهش قیمت سهام دو بازار نیویورک و توکیو شمرده می شوند.پس از انتشار داده های اقتصادی در بامداد روز چهارشنبه که به نگرانی ها درباره تورم دامن زد، نرخ بهره بلند مدت آمریکا افزایش یافت.کارشناسان معتقدند از دیگر دلایل کاهش شاخص بورس ژاپن این است که اوراق قرضه بیش از پیش توجه سرمایه گذاران را به خود جلب کرده است اما به همان نسبت سهام کمتر با استقبال مواجه شده است. بسیاری از سرمایه گذاران به دلیل آنکه نرخ های بالاتر، هزینه وام گرفتن شرکت ها را افزایش داده و باعث کاهش درآمد آنها می شود سهام خود را فروخته اند.پیش از این نیز بازار بورس شانگهای و شنژن چین هم به دلیل جنگ تجاری چین و آمریکا با افت مواجه شده بود.**آساق**1904**            "}