{"onTitr":"","titr":" چشم شکارچیان غیرمجاز به صید پرندگان کمیاب گلستان","describe":" گرگان - ایرنا - وجود محیط های طبیعی امن و بکر برای زمستان گذرانی پرندگان، تالاب های متعدد و کوهستان های مملو از انواع حیات وحش کمیاب و گران قیمت در گلستان  فرصتی برای سوء استفاده متخلفان شکار فراهم کرده که چشم آنها همواره به دنبال صید گونه های نادر باشد.", "text":"به گزارش خبرنگار ایرنا، اجرای قوانینی مانند مجازات نقدی و حبس های چند ساله صیادان پرندگان کمیاب نیز به نظر می رسد از بازدارندگی لازم برای کاهش خسارت به طبیعت و حیات وحش گلستان برخوردار نیست.در آخرین مورد از این تخلفات رییس اداره حفاظت محیط زیست بندرترکمن و گمیشان گفت که دو متخلف صید و زنده گیری پرندگان شکاری در زیستگاه های شمال غرب استان گلستان به دام محیط بانان افتادند.علی بیانی اظهار داشت: این شکارچیان پیش از موفقیت در صید پرندگان شکاری در زیستگاه های تالابی گمیشان دستگیر شدند.وی بیان کرد: از این افراد 3 شبچه مخصوص زنده گیری پرندگان شکاری و 2 قطعه پرنده وحشی طعمه از نوع کوکر شکم سفید ، یک دوربین چشمی و موتورسیکلت کشف شد.گلستان به دلیل برخورداری از زیستگاه های منحصر بفرد دشتی و تالابی در کریدور مهاجرت پرندگان شکاری واقع بوده و در ایام گوناگون سال میزبان گونه های حمایت شده و با ارزش جانوری است. پرندگان شکاری غذای خود را از طریق صید پرندگان و یا حیوانات دیگر (خزندگان و جوندگان) و با استفاده از توانایی های خاص از قبیل سرعت عمل و بینایی بالا و داشتن منقار و چنگال قوی به دست می آورند. این پرندگان با توجه به اینکه در رأس هرم غذایی قرار دارند از نظر اکولوژیک حائز اهمیت بوده و به عنوان مبارزه گر بیولوژیک در دفع آفات و امراض زراعی و گونه های مرتعی عمل می کنند. از مهمترین تیره های پرندگان شکاری می توان به شاهینان اشاره کرد که از اهمیت فوق العاده ای در چرخه زیستی برخوردار هستند.گلستان از معدود تنفس گاه های گونه های مختلف گیاهی و جانوری ایران بوده که از کوه، دریا، جنگل، دشت و بیابان به صورت یکجا برخوردار است. 7333/            "}