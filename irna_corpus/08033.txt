{"onTitr":" امام جمعه کرمان :    ","titr":" سپاه قاطعیت جمهوری اسلامی ایران را به جهانیان نشان داد","describe":" کرمان - ایرنا - نماینده ولی فقیه در استان و امام جمعه کرمان گفت: قاطعیت و قدرت جمهوری اسلامی ایران که امام راحل آن را معماری کرد در روزهای اخیر به دست فرزندان کشور، سپاه شجاع و قهرمان به جهانیان نشان داده شد.", "text":"به گزارش ایرنا، حجت الاسلام حسن علیدادی سلیمانی در نماز جمعه این هفته کرمان افزود: انقلاب اسلامی در چهلمین سالگرد پیروزی خود با قاطعیت و قدرت هر چه تمام تر که امام راحل آن را ترسیم کرده است، راه خودش را  ادامه می دهد.وی گفت: موشک ها و پهبادها بطور هماهنگی در نقطه حساسی، توان جمهوری اسلامی را به جهانیان نشان داد و گوشمالی درستی به دشمنان این نظام دادند.امام جمعه کرمان با اشاره به فرموده امام صادق(ع)مبنی بر اینکه بقای اسلام و مسلمانان در این است که اموال آنها دست کسانی باشند که کار خیر انجام می دهند گفت: براساس این حدیث قدرت اقتصادی باید دست کسانی باشند که کارهای خیر انجام می دهند.حجت الاسلام علیدادی سلیمانی انحصاری قرار دادن بیت المال، استعمار بندگان خداوند و  فریب مردم از طریق دین خدا  را از  پایه های حکومت استبدادی عنوان کرد.وی افزود: زمانی که اقتصاد جامعه مریض  و  کسانی ویژه خوار شوند هر اتفاقی رخ خواهد داد و یکی از بسترهایی که کربلا را به وجود آورد، مسائل اقتصادی بود.امام جمعه کرمان با بیان اینکه یکی از کارهای جهنمی استکبار جهانی همین است که از پول های کشورهای سعودی بهره می گیرد و هر کاری که بخواهد با آن ها انجام می دهند تصریح کرد: امروز برخی حاکمان کم عقل دنیا ثروت شان را در اختیار استکبار قرار می دهند و  زمانی که ذلت و خواری در یک‌حاکمیتی رخ دهد دست به هر کاری خواهند زد.حجت الاسلام علیدادی سلیمانی با اشاره به روز جهانی کودک گفت: رژیم غاصب اسرائیل و حکومت سعودی ها دست به دست هم داده اند و کودکان فلسطینی  و یمنی را به قتل می رسانند و هیچ کسی آن ها را محکوم نمی کند و دفاع از حقوق کودک شعار است.حجت الاسلام علیدادی سلیمانی با گرامی داشت هفته نیروی انتظامی خاطرنشان کرد: نیروی انتظامی سختی هایی را برای امنیت داخلی این کشور متحمل می شود که باید برای این نیروی ارزشمند احترام قائل شد.امام جمعه کرمان با بیان اینکه نیروی انتظامی نیروی قوی برای دفاع از امنیت داخلی و سلامت اخلاق جامعه است تصریح کرد: نیروی انتظامی در خط مقدم مبارزه با  بی امنیتی  مقابله می کنند تا مظاهر فساد در جامعه رخ ندهد.وی خاطرنشان کرد: دشمن شناسی و توجه به دشمنی های دشمن محورهای مهم سخنرانی روز گذشته مقام معظم رهبری  بود که به خوبی آن ها را تببین کردند.وی با اشاره به روز عشایر و روستایی گفت:  عشایر در حوزه اقتصاد مقاومتی با کمترین توجه بیشترین خدمت را به جامعه ارائه می دهد و دولتمردان به این امر باید توجه کنند.9895/ 5054            "}