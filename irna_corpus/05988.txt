{"onTitr":" مدیرکل اوقاف و امور خیریه:    ","titr":" خادمان مساجد و بقاع متبرکه گلستان بیمه تکمیلی می شوند","describe":" گنبدکاووس - ایرنا - مدیرکل اوقاف و امور خیریه گلستان از انعقاد تفاهم نامه با یکی از شرکت های بیمه ای برای زیر پوشش بیمه تکمیلی قرار دادن تمامی خادمان مساجد، امامزادگان و هیات امنای اماکن مذهبی این استان خبر داد.", "text":"به گزارش خبرنگار ایرنا، حجت الاسلام و المسلمین روح الله سلیمانی فر روز یکشنبه در آیین تکریم و معارفه رییس سابق و سرپرست جدید اداره اوقاف و امور خیریه گنبدکاووس گفت: با نهایی شدن این تفاهم نامه 1400 خادم مسجد و سه هزار عضو هیات امنای اماکن مذهبی گلستان از خدمات بیمه تکمیلی بهره مند می شوند.وی بااشاره به اهداف سه گانه سازمان اوقاف و امور خیریه شامل فعالیت های قرآنی، فرهنگی و احیای موقوفات، افزود: اداره کل اوقاف گلستان برای انجام این ماموریت ها، تمام  امکانات و ظرفیت های موجود را بسیج کرده است.حجت الاسلام سلیمانی فر اضافه کرد: گلستان 123 بقعه متبرکه دارد که محور وحدت اقوام و پیروان مذاهب مختلف ساکن در این استان محسوب می شوند.وی با اشاره به وجود بقعه متبرکه امامزاده یحیی بن زید (ع) در گنبدکاووس از برگزاری کنگره بین المللی این امامزاده در مهر یا آبان سال آینده خبر داد و تصریح کرد: براین اساس، شورای سیاستگذاری و کمیته های مختلف برگزاری این کنگره درحال تشکیل است.مدیرکل اوقاف و امور خیریه گنبدکاووس ادامه داد: برای پیشبرد اهداف این کنگره علاوه بر انجام فعالیت های فرهنگی مناسب، مبلغ 20 میلیارد ریال تسهیلات قرض الحسنه نیز برای پیشبرد فعالیت های عمرانی حول بقعه متبرکه امامزاده یحیی بن زید (ع) پیش بینی شده است.  حجت الاسلام سلیمانی فر درخصوص برنامه های اوقاف برای احیای موقوفات و ارتقای شاخص بهره وری آنها نیز گفت: گلستان 5500 موقوفه و 64 هزار رقبه موقوفی دارد و از این حیث جزو چهار یا پنج استان برتر کشور است.وی افزود: برای احیای موقوفات نیاز به سرمایه گذاری بخش خصوصی است و علاقه مندان می توانند در اراضی موقوفی که تاکنون 120قطعه آماده شده و بیشتر در بخش کشاورزی است، سرمایه گذاری نمایند.به گزارش ایرنا، امام جمعه گنبدکاووس نیز در این مراسم با قدردانی از تلاش های رییس قبلی اداره اوقاف و امور خیریه این شهرستان، برنامه ریزی برای برگزاری کنگره بین المللی امامزاده یحیی بن زید(ع) از سوی اداره کل اوقاف گلستان را اقدامی قابل تقدیر دانست.حجت الاسلام و المسلمین محمود ترابی اقدامات مجموعه سازمان اوقاف و امور خیریه در انجام فعالیت های قرآنی، فرهنگی و احیای موقوفات را قابل تقدیر ذکر کرد و افزود: با وجود اقدامات موثر دراین حوزه ها، بخش خیریه اوقاف نیازمند توجه و اقدامات بیشتر است.وی اضافه کرد: امروز فعالیت های خوبی از سوی خیرین و نیکوکاران در بخش های مختلف انجام می شود و ادارات اوقاف می توانند در این بخش ها نیز ورود و نظارت داشته باشد.به گزارش ایرنا، آخوند عبدالباسط نوریزاد امام جمعه اهل سنت گنبدکاووس نیز دراین مراسم خدمت به مردم را توفیق و نعمت الهی دانست و گفت: درحوزه اوقاف و امور خیریه واقعا اقدامات خوبی در سال های اخیر صورت گرفته و حتی مساجد اهل سنت نیز مورد توجه و کمک این اداره قرار گرفتند.به گزارش ایرنا، دراین مراسم که در دفتر امام جمعه گنبدکاووس و باحضور امام جمعه اهل سنت، علما و روحانیون شیعه و سنی و برخی مسئولان این شهرستان برگزار شد، با قدردانی از حجت الاسلام و المسلمین نصرت الله جعفری رییس قبلی اداره اوقاف گنبد، صالح محبی به عنوان سرپرست جدید این اداره معرفی شد.شهرستان گنبدکاووس با 350 هزار نفر جمعیت درشرق استان گلستان واقع است.1860/3039/            "}