{"onTitr":" نماینده مجلس:    ","titr":" اقتدار ایران مانع رخنه آمریکا در خاورمیانه می شود","describe":" سمنان - ایرنا - نماینده مردم گرمسار و آرادان در مجلس شورای اسلامی گفت: اقتدار ایران مانع رخنه و نفوذ ایالات متحده آمریکا برای آتش افروزی و جنایت در منطقه خاورمیانه می شود.", "text":"غلامرضا کاتب روز پنجشنبه در گفت و گو با ایرنا افزود: ایران با اقتدار روز افزون مانع گستاخی آمریکا در منطقه می شود و قدرت نظام جمهوری اسلامی، استکبار جهانی را به زانو در آورده است.وی خاطر نشان کرد: آمریکا توان مقابله با ایران را ندارد و به این دلیل درصدد اجرای طرح ایران هراسی و تشویش اذهان برای رسیدن به هدف های کینه توزانه خود است.کاتب ادامه داد: جنگ اقتصادی استکبار جهانی برعلیه ملت ایران با اقتدار این نظام سرافراز، موقتی خواهد بود و کشورمان به سلامت از این شرایط بیرون می آید.نماینده مردم گرمسار و آرادان در مجلس شورای اسلامی اضافه کرد: اکنون جنگ روانی استکبار جهانی علیه ملت ایران محسوس و عینی است اما به دلیل نقض قوانین بین المللی از سوی آمریکا، افکار عمومی جهان نسبت به این کشور بی اعتماد هستند.وی گفت: آمریکای جنایتکار در 40 سال گذشته درصدد آشوب در کشور ایران بود اما این توطئه ها در چهار دهه گذشته بی اثر ماند و اکنون اقتدار نظام جمهوری اسلامی در جهان بی همتا است.کاتب تصریح کرد: حمایت از تولید داخلی به عنوان راهبردی اصولی، خنثی کننده تحریم های اقتصادی دشمنان باشد و باید برای افزایش اشتغال درکشور به این رکن مهم توجه داشت.وی افزود: حمایت از تولید ملی باید برای فعالان اقتصادی در ابعاد محتلف قابل درک باشد و نباید با اعمال تفکر جزیره ای به کاهش سرمایه گذاری در کشور دامن زد.نماینده مردم شهرستان های گرمسار و آردان در مجلس شورای اسلامی خاطرنشان کرد: رفع مشکلات زیرساختی و حمایت همه جانبه از واحدهای صنعتی باید در اولویت کاری نهادهای اجرایی باشد و با توجه به منویات رهبر معظم انقلاب در بحث اقتصاد مقاومتی می توان برای توسعه و آبادانی این مرز و بوم گام برداشت.7339/7408            "}