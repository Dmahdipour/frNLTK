{"onTitr":"","titr":" سنوات ارفاقی کارکنان مدارس استثنایی تناقض یا امتیاز","describe":" تهران- ایرنا- معلمان مدارس استثنایی به لحاظ سختی و حساسیت کار بر اساس قانون، مشمول سنوات ارفاقی هستند و 5 سال خدمت آنان 6 سال محاسبه می شود؛ اما در این میان استمرار فعالیت برخی از این معلمان ابهاماتی را به وجود آورده است.", "text":"به گزارش خبرنگار حوزه آموزش ایرنا، از آنجا که کار با دانش آموزان با نیازهای ویژه طاقت فرسا است این امکان برای معلمان مدارس استثنایی فراهم شده تا با بهره گیری از سنوات ارفاقی و با 25 سال سابقه کار و دارا بودن مدرک کارشناسی بازنشسته شوند اما برخی معلمان و کارکنان سازمان آموزش و پرورش استثنایی نسبت به این قانون اعتراض دارند که چرا به درستی اجرا نمی شود.آنان می گویند در شرایطی که سنوات ارفاقی مشمول کارکنان این سازمان می شود، با استناد به ماده 13 قانون مدیریت خدمات کشوری افراد دارای مدرک کارشناسی با 30 سال و دارندگان کارشناسی ارشد و بالاتر با 35 سال می توانند خدمت کنند اما برخی نیروها در این سازمان پا را فراتر از این قوانین گذاشته و با حدود 38 سال همچنان مشغول فعالیت هستند.این عده معتقدند اگر قانون استفاده از سنوات ارفاقی به این دلیل تصویب شده که افراد به دلیل سختی کار پس از 25 سال کارآیی لازم را ندارند و می توانند بنا به درخواست خود بازنشسته شوند پس ادامه و استمرار خدمت آنان چه معنایی می تواند داشته باشد؟ حال آنکه نیروهای جوان و متخصصی در کشور داریم که متقاضی استخدام در این سازمان هستند.یکی از معلمان آموزش و پرورش استثنایی که نامش را ذکر نکرد به خبرنگار ایرنا گفت: در شرایطی که با بهره گیری از سنوات ارفاقی و محاسبه هر 6 سال خدمت به ازای 5 سال کار، کارکنان آموزش و پرورش استثنایی می توانند درخواست بازنشستگی دهند مشاهده می شود که برخی از کارکنان فراتر از این ضوابط ادامه فعالیت می دهند این در حالیست که با وجود سنوات ارفاقی دیگر استمرار خدمت معنا ندارد و این مساله باعث بی انگیزگی در دیگر کارکنان شده است. وی ادامه داد: از آنجا که بر اساس ماده 103 قانون خدمات مدیریت کشوری افراد دارای مدرک کارشناسی باید بعد از 30 سال بازنشسته شوند و ادامه خدمت آنها امکان پذیر نیست در این سازمان برخی از کارکنان که در میان آنها مدیران هم مشاهده می شود هنوز بازنشسته نشده اند.این کارمند سازمان آموزش و پرورش استثنایی یادآورشد: بسیاری از مدیران ستادی نیز مشمول قانون بازنشستگی می شوند و در شرایطی که متقاضی کار در این سازمان با وجود اینکه کاری سنگین و طاقت فرسا است زیاد بوده اما راهی برای به کارگیری  این افراد که عموما دارای تحصیلات مرتبط هستند وجود ندارد.یکی دیگر از کارکنان سازمان آموزش و پرورش استثنایی گفت: یکی از ضعف های سازمان آن است که آینده نگری صورت نگرفته و مسئولان همواره با بی تفاوتی از کنار مشکلات عبور کرده اند و به دلیل وجود افراد با سال های زیاد خدمت عملا طرح هایی که ارائه می شود کهنه است و قابلیت اجرایی ندارد.وی اضافه کرد: با استفاده از ظرفیت دانشگاه های شهید رجایی و فرهنگیان می توان نیروی مورد نیاز آموزش و پرورش استثنایی را تربیت کرد حال آنکه اکنون شیوه به کارگیری نیروها به صورت مستقل است و افرادی خارج از ضابطه در این سازمان مشغول به کار می شوند.این کارمند سازمان آموزش و پرورش استثنایی اظهار کرد : این سیاست ها، جوان گرایی و جذب نیروی تازه نفس را به تاخیر می اندازد و با اعمال تخلفات قانونی نمی توان این کار را درست انجام داد.وی مدعی شد که بسیاری از افراد با سابقه کار بالای 35 سال به عنوان مشاور در سازمان آموزش و پرورش استثنایی مشغول به کار هستند و در عین حال گفت هر چند که وجود افراد باتجربه می تواند به پیشبرد امور کمک کند اما باید راه را برای مشاوران و افراد جوان نیز باز کرد و سنوات ارفاقی با استمرار خدمت تناقض دارد.***بخشنامه سنوات ارفاقی چه می گویدبر اساس ابلاغ بخشنامه نحوه احتساب سنوات ارفاقی معلمان مدارس استثنایی در دی ماه 96، از سوی معاونت توسعه مدیریت و پشتیبانی وزارت آموزش و پرورش که مبتنی بر رای هیئت عمومی دیوان عدالت اداری مبنی بر الزام سازمان آموزش و پرورش استثنایی به پرداخت حق بیمه سنوات ارفاقی است تاکید شده بر اساس هماهنگی‌های انجام شده با دستگاه‌های ذی ربط احتساب سنوات ارفاقی کارکنان سازمان آموزش و پرورش استثنایی موضوع تبصره (5) ماده واحده قانون تشکیل این سازمان در خصوص کارکنان مشمول این بخشنامه که در سال جاری (96) بازنشسته شده و یا تا پایان سال می‌شوند، مشروط به امکان تامین اعتبار و پرداخت کسور بازنشستگی یا حق بیمه آنها بابت سنوات ارفاقی از سوی دفتر برنامه، بودجه و تامین منابع به صندوق‌های ذی ربط بلامانع خواهد بود.سازمان تامین اجتماعی نیز در بخشنامه‌ای به تمام شعب استانی ابلاغ کرده است که اجرای دادنامه مذکور به شرط پرداخت حق بیمه سنوات ارفاقی توسط دستگاه ذی ربط قابل اجرا است و احتساب سنوات ارفاقی سایر کارکنان مشروط به پرداخت حق بیمه یا کسور بازنشستگی است.مطابق تبصره 5 ماده واحده قانون تشکیل سازمان آموزش و پرورش استثنایی مصوب سال 69، 5 سال خدمت دولتی رضایت بخش در سازمان از هر نظر از جمله بازنشستگی شش سال محسوب می‌شود و به موجب ماده 52 آیین نامه خاص استخدامی آموزش و پرورش استثنایی مقرر شده است که در اجرای تبصره 5 ماده واحده قانون تشکیل سازمان آموزش و پرورش استثنایی هر 5 سال خدمت از لحاظ بازنشستگی، از کارافتادگی، وظیفه و وراث 6 سال محسوب می‌شود.*** منعی برای بازنشستگی کارکنان مشمول سنوات ارفاقی نداریمرئیس سازمان آموزش و پرورش استثنایی نیز درباره وضعیت محاسبه سنوات ارفاقی کارکنان این سازمان به خبرنگار ایرنا گفت: بر اساس قانون مصوبه مجلس شورای اسلامی 5 سال خدمت کارکنان ضریب 1.2 می گیرد به این نحو که سال های خدمت این افراد با 25 سال کار، 30 سال محاسبه می شود و می توانند درخواست بازنشستگی کنند.مجید قدمی تصریح کرد: هیچ گونه مانعی برای ارائه درخواست بازنشستگی کارکنان با 25 سال خدمت وجود ندارد اما برخی همکاران در صورت تمایل و بنا به درخواست خود می توانند ادامه خدمت دهند البته به شرط اینکه کارآیی لازم را داشته باشند.وی اضافه کرد: پس از ارائه درخواست افراد برای ادامه همکاری، صلاحیت های حرفه ای آنها توسط روسای ادارات و اداره استخدامی آموزش و پرورش استثنایی که وظیفه نظارت و کنترل نیروی کیفی نیروی انسانی را بر عهده دارند مورد بررسی قرار می گیرد و در صورت تایید، کارکنان می توانند پس از بازنشستگی نیز در محل های مورد نیاز فعالیت داشته باشند.معاون وزیر آموزش و پرورش با بیان اینکه اکنون 23 هزار نیروی انسانی در یک هزار و 670 مدرسه و ادارات آموزش و پرورش استثنایی مشغول فعالیت هستند، گفت: با توجه به اینکه جمعیت دانش آموزی این مدارس در سال تحصیلی جدید 150 هزار نفر است، ساماندهی نیروی انسانی و پیش بینی کتاب های درسی برای این گروه از دانش آموزان به طور کامل انجام شد.قدمی با اشاره به اینکه آمار دقیقی مبنی بر اینکه چه تعداد از این 23 هزار نفر با بهره گیری از سنوات ارفاقی بازنشسته شده و دوباره مشغول بکار شده اند نداریم و این آمار یک ماه پس از گذشت آغاز سال تحصیلی استخراج می شود، یادآورشد: میانگین بازنشستگان سازمان آموزش و پرورش استثنایی در کشور سالانه بین 500 تا 600 نفر است.وی اظهار داشت: سالانه حدود 300 نفر از طریق فارغ التحصیلان دانشگاه فرهنگیان و آزمون استخدامی جذب سازمان آموزش و پرورش استثنایی می شوند و اگر امسال با این تعداد نیازها برطرف نشود از طریق طرح خرید خدمات آموزشی نیروی مورد نیاز را تامین می کنیم زیرا سهمیه ویژه ای برای این سازمان در نظر گرفته شده است.  *** قرارداد حداکثر یک سوم ساعت کاری نیروهای موظف با بازنشستگان معاون مدیر کل امور اداری وزارت آموزش و پرورش نیز در گفت و گو با خبرنگار ایرنا درباره وضعیت محاسبه سنوات ارفاقی کارکنان سازمان آموزش و پرورش استثنایی توضیح داد: کسانی که در این سازمان مشغول به کار هستند طبق مصوبه ای هر 5 سال خدمت برای آنها 6 سال حساب می شود.ناصر سلیمان زاده افزود: با تصویب قانون خدمات کشوری این سنوات ارفاقی حذف شد و وقفه ای برای واریز کسورات بازنشستگی متقاضیان به حساب سازمان بازنشستگی به وجود آمد و اکنون به تدریج این بدهی در حال تسویه شدن است.وی تصریح کرد: هر فردی طبق قانون می تواند با 30 سال خدمت و دارای مدرک کارشناسی بازنشسته شود و این قانون برای کارکنان سازمان آموزش و پرورش استثنایی نیز اعمال می شود اما بر اساس قانون سنوات ارفاقی اگر کارمندی در این سازمان تمایل به ادامه خدمت بعد از 30 سال داشته باشد به شرط دارا بودن مدرک کارشناسی ارشد و بالاتر هیچ گونه منع قانونی ندارد.معاون مدیر کل امور اداری وزارت آموزش و پرورش یادآورشد: این افراد نیاز به قرار داد جدید ندارند و بعد از بازنشستگی به ازای هر سالی که بعد از 30 سال خدمت کرده باشند 2.5 درصد به حقوق بازنشستگی آنها واریز می شود.سلیمان زاده ادامه داد: اگر کسی در سازمان آموزش و پرورش استثنایی بازنشسته شود به دو حالت فرد را به کار می گیریم یکی به صورت حق التدریس یا در مدارس غیردولتی کار کند که در این مدارس هیچ گونه منع قانونی ندارد و می تواند با عقد قرار داد با موسس فعالیت کند اما اگر فرد بازشسته بخواهد در آموزش و پرورش کار کند طبق قانون منع به کارگیری بازنشستگان بیشتر از یک سوم ساعت کاری نیروهای موظف نمی توانیم با او قرارداد ببندیم و حقوق هم طبق این قرار داد به او پرداخت می شود.به گفته وی طبق قانون این افراد با مدرک کارشناسی ارشد و بالاتر تا 35 سال می توانند خدمت کنند اما از 30 تا 35 سال طبق قانون در صورتی که فرد درخواستی برای بازنشستگی نداده باشد نمی توان او را بازنشسته کرد.معاون مدیر کل امور اداری وزارت آموزش و پرورش تاکید کرد: هر چند کار با کودکان و دانش آموزان با نیازهای ویژه سخت و زیان آور است اما اگر فردی توان و کارآیی لازم را داشته باشد قانونگذار این امکان را فراهم کرده که تا 35سال هم خدمت کند و منع به کارگیری بازنشستگان پس از آن خواهد بود.سلیمان زاده اظهار داشت: بر اساس قانون دولت زمانی مکلف می شود که فردی را بازنشسته کند که وی در مشاغل غیر تخصصی با 60 سال سن و یا در مشاغل تخصصی با 65 سال سن باشد.اما بر اساس آخرین خبرها معاون توسعه مدیریت و پشتیبانی وزارت آموزش‌ و پرورش از رفع مشکل اجرای سنوات ارفاقی معلمان استثنایی و برنامه‌ریزی پرداخت‌ سنوات گذشته با اولویت‌بندی خبر داد.علی الهیار ترکمن با اشاره به موادی از قانون خدمات کشوری که سه سال سنوات ارفاقی برای معلمان آموزش‌ و پرورش استثنایی اجرا نشده است، اظهار داشت: این موضوع را پیگیری کردیم تا مجددا این سنوات برای آنها به جریان افتاد و برنامه‌ریزی برای پرداخت سنوات ارفاقی معلمان با اولویت‌بندی بر مبنای سابقه کاری را در نظر گرفتیم.وی با اشاره به اخذ مجوزهای دولت برای برقراری طرح سنوات ارفاقی معلمان افزود: با توجه به خلا سه ‌ساله‌ای که برای پرداخت وجود داشت و پیگیری‌های انجام‌ شده سنوات ارفاقی برای معلمان احیا شد و این سه سال پرداخت نکردن را هم برای آنها لحاظ می‌کنیم.معاون توسعه، مدیریت و پشتیبانی وزارت آموزش ‌و پرورش با بیان اینکه افرادی که سابقه خدمت بالاتری دارند در اولویت گذاشته ایم، تصریح کرد: تا زمانی که سنوات ارفاقی برای تمام معلمان استثنایی پرداخت شود این اولویت‌بندی را ادامه می‌دهیم و اگر حجم اعتبارات برای تسویه افزایش یابد، کار تسویه‌ حساب سریع‌تر انجام خواهد شد.الهیار ترکمن با اشاره به اینکه در حال دریافت اطلاعات برای برآورد مبلغ مورد نیاز سنوات ارفاقی معلمان استثنایی هستیم، گفت: با توجه به تامین اعتبار لازم می‌توانیم این مبلغ را به معلمان پرداخت کنیم اما نمی‌توان زمان مشخصی را برای تسویه‌حساب آنها مشخص کرد چرا که این موضوع به میزان تخصیص اعتبار ارتباط دارد.علمی**1883**1440            "}