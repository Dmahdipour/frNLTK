{"onTitr":" فرمانده مرزبانی استان اردبیل :    ","titr":" همکاری مرزبانی ایران و جمهوری آذربایجان مطلوب است","describe":" اردبیل - ایرنا - فرمانده مرزبانی استان اردبیل با بیان اینکه هیچ مشکل خاصی در مرزهای این استان با جمهوری آذربایجان وجود ندارد از همکاری مطلوب در زمینه مرزبانی بین دو کشور خبر داد.", "text":"به گزارش خبرنگار ایرنا، سردار هوشنگ حسینی ، عصر پنجشنبه در گفت و گو با خبرنگاران افزود: این همکاری و تعامل به اندازه ای است که مرزبانان ایرانی و آذری روزانه  دو سه بار برای انجام کارها و رفع بعضی مسایل احتمالی با همدیگر ملاقات می کنند.وی اظهار داشت: در سرتاسر خطوط مرزی میان جمهوری اسلامی ایران و جمهوری آذربایجان امنیت برقرار بوده و در صورت وجود مواردی هم مرزبانان دو کشور با همکاری مسایل را به راحتی و بدون پیچیدگی های اداری برطرف می کنند.وی مرزهای استان اردبیل را یکی از امن ترین مرزهای کشور ذکر و گفت: تاکنون هیچ مورد مشکوک و خاص امنیتی در مناطق مرزی دو کشور ایران و آذربایجان دیده نشده است.فرمانده مرزبانی استان اردبیل گفت: وضعیت حفاظت فیزیکی مرزهای این استان نیز مطلوب بوده و در آنها نقطه فاقد سیم خاردار وجود ندارد و با دریافت هرگونه گزارش مبنی بر نبود سیم خاردار در مرزهای منطقه بلافاصله اقدام های لازم انجام می شود.او بیان کرد: هر نقطه مرزی که احساس شده  نیاز به نصب دوربین های حرارتی و دید در شب دارد به اینگونه تجهیزات حفاظتی نیزمجهز شده اند.سردار حسینی با اشاره به اینکه مرزداران اصلی در ایران اسلامی خود مردم و به خصوص ساکنان شجاع و غیور روستاها و شهرستانهای مرزی کشور هستند، ادامه داد : کمک و همکاری مرزنشین ها در برقراری امنیت در مرزهای استان اردبیل شایسته تحسین است.** افزایش کشفیات مرزی در  نیمه اول امسال فرمانده مرزبانی استان اردبیل گفت: میزان کشفیات انواع کالا و قاچاق طی نیمه اول امسال نسبت به زمان مشابه پارسال در مناطق مرزی این استان در اکثر موارد دارای افزایش است.سردار حسینی افزود: کشف انواع مواد مخدر 3.5 برابر ، عتیقه جات 96 درصد ، دارو 100 در صد ، کود شیمیایی 57 درصد ، الوار و تنه های درختان 96 درصد ، دستگیری قاچاقچیان مواد مخدر 32 درصد، عابران غیرمجاز مرزی 38 درصد ، انواع سوخت 76 درصد و میزان موفقیت در مهار و جلوگیری از خروج و چرای احشام در زمین های کشور مقابل 59 درصد در مقایسه با زمان مشابه سال قبل افزایش نشان می دهد.وی در پاسخ به سوالی مبنی بر چگونگی کنترل خروج انواع دارو توسط اتباع آذری از استان اردبیل گفت: به نظر می رسد میزان خروج دارو از استان  به جمهوری آذربایجان از رقم پایینی برخوردار باشد و تاکنون هیچ ابلاغیه ای در این ارتباط صادرنشده  است.وی خاطرنشان کرد: سیاست گذاران و تصمیم گیرندگان در وزارت کشور با توجه به صلاحدید و دریافت اطلاعات مربوطه برای جلوگیری از خروج هر نوع کالایی که خروج آن از ایران مصلحت نباشد طی ابلاغیه ای به واحدهای مرزبانی اعلام و مرزبانی ها با قاطعیت اقدام می کنند.** مرزبانان اردبیل برنامه های گوناگون در هفته نیروی انتظامی اجرا می کنند             سردار حسینی با گرامیداشت هفته نیروی انتظامی از اجرای برنامه های گوناگون به همین مناسبت در مناطق مختلف این استان خبر داد.او ویزیت رایگان پزشکان مرزبانی در نقاط محروم ، پیاده روی خانواده دور دریاچه شورابیل ، شرکت در نماز جمعه ، نمایش اقتدار مرزبانان با اجرای رژه موتوری و خودرویی در پارس آباد و گرمی ، نشست با سران طوایف و مرزنشینان ، برگزاری مسابقات ورزشی ازجمله تیراندازی ویژه نیروهای مرزبانی ، دیدار با خانواده معظم شهدا ، تشکیل کلاس های آگاهسازی در مدارس ، اردوی دانش آموزان فرزندان مرزداران ، حضور کارشناسان مرزبانی در برنامه زنده تلویزیونی ، اردوی خانوادگی ، عزاداری سرور آزادگان ، برگزاری المپیاد علمی مرزبانان ، دیدار دانشجویان ، دانش آموزان و خبرنگاران از مناطق مرزی ، تقدیر از چهره های برتر قرآنی و مداحان ، اهدای خون ازسوی مرزبانان و تقدیر از یک هزار و 400 خانواده مرزبانی استان اردبیل را ازجمله این برنامه ها ذکر کرد.وی همچنین به برنامه افتتاح چند پروژه مرزبانی در طول هفته ناجا اشاره کرد و گفت: آب رسانی و گاز رسانی به هنگ ها ، برجک ها و پاسگاههای مرزی شهرستان های گرمی و پارس آباد ، کلنگ زنی نمازخانه ستاد گروهان نمین ، سالن سیمیلاتور (شبیه ساز) تیراندازی و میدان تیراندازی اصلاندوز ازجمله مهمترین این افتتاح ها هستند.استان اردبیل در شمال غرب ایران دارای 380 کیلومتر مرز مشترک با جمهوری آذربایجان است. /6016/6019            "}