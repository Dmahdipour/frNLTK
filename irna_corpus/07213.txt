{"onTitr":" استاندار ایلام:    ","titr":" مسکن مهر فاقد متقاضی دهلران زودتر تعیین تکلیف شود","describe":" ایلام - ایرنا - استاندار ایلام بر تعیین و تکلیف نهایی مسکن های مهر فاقد متقاضی شهر دهلران تاکید کرد و گفت: دستگاه اجرایی ذی ربط رایزنی های لازم جهت قیمت نهایی این واحدها برای فروش به نهادهای حمایتی انجام دهند.", "text":"به گزارش ایرنا، قاسم سلیمانی دشتکی روز شنبه در نشست شورای تامین مسکن استان اظهار داشت: با توجه اعلام آمادگی سازمان ملی زمین و مسکن برای واگذاری مسکن ‌های مهر فاقد متقاضی به نهادهای حمایتی، اداره کل راه و شهرسازی استان ظرف مدت 2 هفته آینده قیمت نهایی واحدها را ارائه و به کمیته امداد اعلام کند تا تصمیم گیری نهایی در این خصوص گرفته شود.وی افزود: به طور قطع نهادهای حمایتی می توانند با اعتبارات داخلی خود این واحدها را که پیشرفت فیزیکی زیادی هم دارند تکمیل و در جهت تحقق اهداف مورد نظر و تعهدات خود برای تامین مسکن اقشار کم درآمد مورد استفاده قرار دهند.استاندار ایلام حل مشکلات مسکن مهر باقیمانده استان را منوط به کار کارشناسی دانست و گفت: پروژه های مسکن مهر سرمایه ملی هستند، نباید آنها را رها کرد، دستگاه های اجرایی در این زمینه مکلف به همکاری و همراهی برای اجرای مطلوب این طرح ها هستند.سلیمانی دشتکی با بیان اینکه بیشتر واحدهای بدون متقاضی باقیمانده در شهرستان دهلران است، یادآور شد: در صورت وجود متقاضی برای این واحدها در شهرستان دستگاه های اجرایی بنیاد مسکن، کار و رفاه اجتماعی با همکاری فرمانداری دهلران تصمیمات نهایی را برای افزایش تسهیلات از سقف 250 میلیون ریال به 300 میلیون ریال اتخاذ کنند.مدیرکل راه و شهرسازی ایلام نیز در این نشست گفت: شهرستان دهلران در حال حاضر 824 واحد فاقد متقاضی دارد که اکثر این واحدها دارای پیشرفت فیزیکی 85 درصدی است.علی اصغر کاظمی تاکید کرد: بزودی و ظرف یک هفته آینده با مکاتبات با سازمان ملی زمین قیمت نهایی این واحدها تعیین و برای فروش به نهادهای حمایتی اعلام می شود.گفتنی است در این نشست و با تاکیدات استاندار تصمیماتی در خصوص مسکن مهر فاقد متقاضی موسیان و مسکن مهر ایلام اتخاذ شد.3032/6119            "}