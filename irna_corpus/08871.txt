{"onTitr":" سرپرست استانداری کرمان:    ","titr":" ضعف کارشناسی موجب بروز موانع در مسیر تولید شده است","describe":" کرمان - ایرنا - سرپرست استانداری کرمان با تاکید بر اینکه برای رفع موانع تولید باید بر اساس یک نظر کارشناسی تخصصی مشخص شود چه عواملی موجب تعطیلی واحدهای تولیدی شده است گفت: یکی از مشکلات موجود در مسیر تولید این است که واحدهای کارشناسی قوی در اختیار نداریم.", "text":"به گزارش ایرنا، محمدجواد فدائی روز پنجشنبه در هشتمین نشست کارگروه رفع موانع تولید در سال جاری افزود: کارشناسان باید بصورت تخصصی نقاط ضعف و آسیب را شناسایی کرده و برای رفع آنها راهکار ارائه دهند.وی خاطرنشان کرد: کارشناسان تخصصی در راستای رفع موانع تولید باید متناسب با هر مکشلی که موجب تعطیلی یا بروز مشکل در حوزه تولید شده، راهکار ارائه دهند.سرپرست استانداری کرمان با تاکید بر اینکه تصمیمات غیرکارشناسی یکی از عواملی است که واحدهای تولیدی را با مشکل مواجه می کند اظهار داشت: در مسیر تولید با مشکل فرهنگی نیز روبرو هستیم و در برخی موارد افراد به دلیل حسادت، دخالت دادن مسائل سیاسی و غیره در مسیر ادامه فعالیت های تولیدی مانع تراشی می کنند.فدائی با تاکید بر لزوم افزایش بهره وری و استفاده از ظرفیت های موجود گفت: برخی رسانه ها در حالی پیگیریها برای رفع موانع تولید را حمایت های خاص دانسته و آنها را به مسائل سیاسی ربط می دهند که مدیریت استان کرمان در مسیر حمایت از تولید، نگاه های سیاسی را دخالت نمی دهد.وی عنوان کرد: نبود همکاری بین برخی مدیران در استان موجب می شود که مسائل را در سطح کشوری و با مدیران رده بالاتر مطرح کرده و در بسیاری از موارد، زمینه رفع مشکلات واحدهای تولیدی را فراهم کنیم.در این نشست ضمن بررسی مشکلات برخی از واحدهای تولیدی و ارائه راهکارهای رفع این موارد، اقدامات انجام شده برای اجرای مصوبات جلسه قبل نیز بررسی شد.3029/7440            "}