{"onTitr":" معرفی شهدای استان سمنان (4)    ","titr":" شهید شاهچراغی: مجلس شورای اسلامی تکیه گاه مردم باشد","describe":" سمنان - ایرنا - شهید حاج سید حسن شاهچراغی از شهدای شهرستان دامغان در استان سمنان، در وصیت نامه خود گفته است مجلس‌ باید رکن‌ نظام‌ جمهوری اسلامی و تکیه‌ گاه‌ مردم‌ و مسوولان‌ باشد.", "text":"به گزارش ایرنا، حاج سیدحسن فرزند سید مسیح در سال 1331 در روستای حسن آباد دامغان در خانواده روحانی متولد شد.وی، پس از سپری کردن دوران طلبگی در دامغان چون علاقه وافری به رهبر خود، حضرت امام (ره) و اسلام و روحانیت داشت ، این علاقه زمینه مهاجرتش به شهر مقدس قم را فراهم کرد. ورودش به مدرسه ی حقانی، سرفصل جدید و تجدید حیات تازه بود.شهید شاهچراغی در آماده سازی روحی و روانی مردم دامغان در حمایت از آرمان های انقلاب اسلامی نقش بسزایی را ایفا کرد، وی مردم ‌دار بود و به این خصیصه افتخار می‌کرد. وی پس از پیروزی انقلاب اسلامی به عنوان یکی از مشاوران و مسوول دفتر شهید آیت الله قدوسی در دادستانی انقلاب به فعالیت پرداخت و سپس از سوی مردم دامغان به نمایندگی مجلس شورای اسلامی برگزیده شد تا در آذر ماه سال 61 به تقاضای وزیر وقت ارشاد، مسئولیت موسسه کیهان را پذیرفت.شهید شاهچراغی در بخشی از وصیت نامه خویش اظهار داشت: اعتبار مجلس‌ در گرو تدوین‌ و تنظیم‌ قوانین‌ اصولی‌ و زیربنایی‌ کشور، تفحص‌ صادقانه‌ و قدرتمندانه‌ از امور و برخورد عادلانه‌ با آن‌ است‌. این شهید والا مقام  با سفارش جوانان به یاری‌ نظام‌ جمهوری اسلامی‌ و تلاش‌ در احیای‌ اسلام‌ گفته است: راه‌ حق‌، راه‌ اسلام‌ و امام‌ امت‌ است‌.شهید شاهچراغی در اول اسفند ماه سال 1364 در پی اصابت موشک رژیم بعثی به همراه چهل نفر از همراهان خود در اهواز به فیض شهادت نائل آمد.مزار این شهید بزرگوار در محل زادگاهش در گلزار شهدای فردوس امام رضا(ع) دامغان واقع شده است.7342/6103/7408            "}