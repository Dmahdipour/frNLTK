{"onTitr":"","titr":" برپایی نخستین نمایشگاه صنعت مُد ایران در برج میلاد","describe":" تهران - ایرنا - مدیر اجرایی سمپوزیوم مُدیران مُد ایران از برگزاری نخستین دوره این رویداد فرهنگی در کنار نخستین نمایشگاه صنعت مُد ایران از هفتم تا نهم آذر امسال در برج میلاد تهران خبر داد.", "text":"به گزارش خبرنگار فرهنگی ایرنا، امیررضا نعمتی روز پنجشنبه گفت: این رویداد فرهنگی با حضور جمع زیادی از مدیران، صاحبان برند، طراحان و فعالان عرصه مُد، طلا و جواهر، زیبایی، پوشاک و هنرهای دستی برگزار می شود.وی از تلاش برای انتشار مجموعه با ارزشی از جدیدترین تولیدات و طرح های طراحان کشور خبر داد و گفت: ایده ها و پژوهش های انجام شده در زمینه مدیریت برندهای صنعت مد مبحث تامل برانگیزی است که با کمک دانشگاهیان، انجمن ها و کارگروه ساماندهی مد و لباس کشور برای دیده شدن آنها دراین گردهمایی تلاش خواهد شد.وی با بیان این که این  دو رویداد فرهنگی با مجوز رسمی از کارگروه ساماندهی مد و لباس وزارت فرهنگ و ارشاد اسلامی برگزار خواهد شد خاطر نشان کرد: این گردهمایی با برگزاری کارگاه ها و ورکشاپ های آموزشی و دریافت و انتشار مقالات علمی پژوهشگران، عرصه ای برای دانشگاهیان و افراد حرفه ای در حوزه برندسازی و بازاریابی صنعت مُد را فراهم خواهد کرد تا دانش و تجربیات خود را در اختیار علاقه مندان قرار داده و بدین وسیله امکان ارتقای فرهنگ برندسازی و بازاریابی در کشور ایجاد شود.مدیر اجرایی سمپوزیوم مُدیران مُد ایران ابراز امیدواری کرد: دستاوردهای این رویداد فرهنگی بتواند منجر به آغاز نگرشی جدید در حمایت از تولیدات و کالاهای ایرانی شود.نعمتی همچنین با اشاره به اهمیت مقوله کارآفرینی در کشور، تلاش برای تحقق سیاست های اقتصاد مقاومتی، حمایت از طراحان برجسته و حاذق ایرانی و رونق کسب و کار ایرانی را از اهم اهداف این سمپوزیوم اعلام نمود. وی یادآورشد: علاقه‌مندان برای مشارکت در نمایشگاه، ثبت نام در ورکشاپ و ارسال مقالات تا پایان روزشنبه، پنجم آبان ماه سال جاری فرصت دارند به وب‌سایت http://www.modmood.ir  مراجعه کنند.نعمتی اظهارداشت: حضور در این نمایشگاه سه روزه برای عموم مردم کشور آزاد و رایگان است و علاقه مندان می توانند علاوه برروزهای برپایی نمایشگاه، درآیین افتتاحیه این مراسم در مرکز همایش های بین المللی برج میلاد حضور یابند.** کارگروه ساماندهی مد و لباس دریک نگاهبه گزارش ایرنا، کارگروه ساماندهی مد و لباس از زیر مجموعه های حوزه معاونت امور هنری وزارت فرهنگ و ارشاد اسلامی به حساب می آید که هم اکنون سکانداری آن بر عهده حمید قبادی است.این کارگروه در طول سال علاوه بر نشست با طراحان، توزیع کنندگان و فعالان حوزه مد ولباس، نمایشگاهها و جشنواره های مختلف داخلی را در تهران و مراکز استانها برگزار می کند.علاوه بر آن جشنواره و نمایشگاه بین المللی مد و لباس فجر را نیز در ایام دهه مبارم فجر انقلاب اسلامی با محوریت تهران شاهد خواهیم بود.همچنین در حوزه مد و لباس شوراهای راهبردی علمی و دانشگاهی به منظور نهادینه سازی، مشارکت علمی و خرد جمعی در حوزه مد و لباس برگزار می شود.این شورا در راستای افزایش کارایی و ایجاد یکپارچگی در برنامه ریزی و تحقق اهداف کارگروه تشکیل شد که متشکل از ٤٠ نفر روسا، معاونین، مدیران گروه و اساتید مرتبط با رشته طراحی پارچه و لباس است.شورای راهبردی صنعت نیز برای شناسایی مشکلات و کاستی های بخش صنعت مرتبط با حوزه مد و لباس کشور، شناسایی ظرفیت ها و توانایی های بخش صنعت در رابطه با اهداف کلان مد و لباس ایرانی اسلامی، ایجاد تعامل و ارتباط با سایر بخش های مرتبط با حوزه مد و لباس (دولتی و غیر دولتی) به ویژه انجمن ها و تشکل های غیردولتی و مراکز علمی و دانشگاهی حوزه مد و لباس راه اندازی شده است. تهیه و تنظیم اسناد قابل اتکا برای طرح و پیگیری موضوعات در کارگروه اصلی ساماندهی مد و لباس کشور و حتی ارایه لوایح جدید، هم اندیشی اهالی صنعت و اطلاع یابی از ساختارهای مختلف این حوزه و سایر، کمک به افزایش قدرت انتخاب مردم و تکثیر بخشی به حوزه مد و لباس با استفاده از مولفه های صنعتی و اجرایی ساختن اهداف مندرج در قانون ساماندهی مد و لباس کشور مرتبط با حوزه صنعت نیز از دیگر فعالیت های این شورا است.شورای راهبردی تولید و فروش نیز با هدف ایجاد گروه های فکری و برنامه ریزی استفاده از تمامی ظرفیت های موجود و مرتبط مد و لباس کشور بوده تا به شکل تخصصی کلیه امور دسته بندی شوند و در قالب های قانونی دنبال شود. برندسازی، تعیین شاخص ها، تعیین و ترمیم مشکلات از نکاتی است که در این شورا می توان دنبال کرد. این شورا با دبیری اتحادیه صنف تولید کنندگان و فروشندگان پوشاک کشور با اهداف تعیین شده انجام فعالیت می کند. اعضای این شورا به پیشنهاد اتحادیه مذکور معرفی و تعیین شده اند.شورای راهبردی بین الملل و راهبردی طراحان هم از دیگر شورای مدو لباس به حساب می آیند. فراهنگ ** 1355 ** 1200            "}