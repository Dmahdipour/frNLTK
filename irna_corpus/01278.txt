{"onTitr":" با حضور وزیر راه و شهرسازی    ","titr":" 16 پروژه بازآفرینی در حاشیه شهر مشهد به بهره برداری رسید","describe":" مشهد - ایرنا - 16 پروژه بازآفرینی روز پنجشنبه طی مراسمی با حضور وزیر راه و شهرسازی، استاندار خراسان رضوی و جمعی از مسئولان استانی در سکونتگاه های غیر رسمی مشهد به بهره برداری رسید.", "text":"مدیر کل راه و شهرسازی خراسان رضوی در حاشیه این مراسم گفت: برای بهره برداری از این پروژه ها بیش از 261 میلیارد ریال هزینه شده است. محمدرضا اخوان عبداللهیان افزود: این پروژه ها شامل سه طرح آموزشی و فرهنگی به مساحت 2 هزار و 195 مترمربع با هزینه 17 میلیارد و 632 میلیون ریال، یک طرح ورزشی به مساحت یک هزار و 620 مترمربع با هزینه 15 میلیارد و 500 میلیون ریال و یک طرح بهداشتی، درمانی به مساحت 915 متر مربع با هزینه 10 میلیارد ریال است. وی اظهار داشت: دیگر پروژه ها نیز شامل زیبا سازی بوستان به مساحت چهار هزار و 300 متر مربع با هزینه سه میلیارد و 375 میلیون ریال، اجرای شبکه فاضلاب به حجم 15 و 6 دهم کیلومتر با هزینه 36 میلیارد و 880 میلیون ریال، 2 پروژه بهسازی و بهبود معابر به طول هشت کیلومتر با هزینه 28 میلیارد و 24 میلیون ریال و هفت طرح تأمین برق و روشنایی و تقویت شبکه با 2 هزار و 300 چراغ روشنایی و هزینه 149 میلیارد و 934 میلیون ریال می باشد. وی گفت: مرکز جامع سلامت شماره سه شهید رجایی از جمله پروژه های مزبور است که در زمینی به مساحت 507 متر مربع با هزینه 10 میلیارد ریال ساخته شده که با بهره برداری از آن برای 15 نفر شغل ایجاد شده است. اخوان عبداللهیان افزود: سالن ورزشی امام هادی (ع) نیز با هدف بهبود فضای ورزشی در حاشیه شهر مشهد در زمینی به مساحت یک هزار و 620مترمربع با هزینه 15 میلیارد و 500 میلیون ریال ساخته شده که با بهره برداری از آن برای 20 نفر به صورت مستقیم شغل ایجاد شده است. وی اظهار داشت: در این راستا مدرسه 9 کلاسه ابرار نیز در زمینی به مساحت هزار و 934 مترمربع با هزینه 15 میلیارد و 500 میلیون ریال ساخته شده است. 7489 / 6053            "}