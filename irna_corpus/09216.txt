{"onTitr":" لیگ قهرمانان اروپا؛    ","titr":" پیروزی شالکه و آتش بازی پاریسی ها با درخشش نیمار","describe":" تهران - ایرنا - لیگ قهرمانان فوتبال باشگاه های اروپا با پیروزی شالکه آلمان و آتش بازی پاری سن ژرمن فرانسه با درخشش «نیمار» ادامه یافت.", "text":"به گزارش ایرنا؛ چهارشنبه شب در ادامه هفته دوم از مرحله گروهی لیگ قهرمانان اروپا، 2 دیدار همزمان برگزار شد و از گروه سوم، تیم پاری سن ژرمن فرانسه در خانه خود با حساب 6 بر یک از سد ستاره سرخ بلگراد از صربستان گذشت.نماینده فرانسه با این پیروزی قاطع، سه امتیازی شد و شکست هفته نخست برابر لیورپول را به دست فراموشی سپرد.در این دیدار «نیمار» برزیلی در این دیدار به تنهایی سه گل به ثمر رساند و «آنخل دی ماریا»، «ادینسون کاوانی» و «کیلین امباپه» دیگر گلزنان میزبان بودند.«مارکو مارین» هم تک گل نماینده صربستان را به نام خود ثبت کرد. ستاره سرخ بلگراد با این شکست، یک امتیازی باقی ماند.در دیگر دیدار همزمان و از گروه چهارم تیم لوکوموتیو مسکو با یک گل نتیجه را به میهمان خود شالکه آلمان واگذار کرد و بدون امتیاز باقی ماند.شالکه نیز چهار امتیازی شد تا شرایط خوبی برای صعود به مرحله حذفی داشته باشد.از دقایقی دیگر؛ 6 بازی باقی مانده هفته دوم مرحله گروهی لیگ قهرمانان اروپا برگزار می شود که در مهمترین دیدار، تاتنهام انگلیس به مصاف بارسلونای اسپانیا می رود و ناپولی ایتالیا از لیورپول انگلیس پذیرایی می کند.شبد**3783**9122            "}