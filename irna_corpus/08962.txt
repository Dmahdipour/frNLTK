{"onTitr":"","titr":" امانت کتاب در کانون های پرورش فکری خراسان جنوبی افزایش یافت","describe":" بیرجند- ایرنا- مدیرکل کانون پرورش فکری کودکان و نوجوانان خراسان جنوبی گفت: اعضای مراکز فرهنگی هنری ثابت و سیار این کانون در 6 ماه نخست امسال، 59 هزار جلد کتاب به امانت گرفتند که نسبت به مدت مشابه سال قبل 12 درصد رشد داشت.", "text":"طاهره حمیدی روز پنجشنبه در گفت و گو با خبرنگار ایرنا اظهار داشت: در این مدت 3 هزار و 200 زبان آموز کودک و نوجوان در 160 کلاس و 2 رشته زبان انگلیسی و عربی از آموزش های کانون زبان ایران شعبه بیرجند استفاده کردند.وی ادامه داد: کارگاه آموزش نجوم، قصه گویی، نمایشنامه نویسی، بازیگری، آسیب‌ های اجتماعی و راه های پیشگیری از آن، مدیریت بحران و راه‌ های مقابله با آن از جمله کارگاه‌ های آموزشی بوده که در 6 ماه نخست امسال برگزار شد.وی افزود: هدف از برگزاری این کارگاه های آموزشی ارتقای دانش سازمانی و تقویت مهارت های زندگی بوده است. مدیرکل کانون پرورش فکری کودکان و نوجوانان خراسان جنوبی یادآور شد: از ابتدای امسال 7 هزار و 500 برنامه فرهنگی، هنری و ادبی در مراکز کانون های پرورش فکری استان اجرا شده است. وی انتشار فراخوان بیست و یکمین جشنواره بین‌ المللی قصه ‌گویی را از دیگر برنامه‌ های شاخص کانون استان در سال جاری عنوان کرد و گفت: بر همین اساس از شرکت ‌کنندگان دعوت شده تا با موضوع قصه زندگی من، قصه‌ های خود را در سه بخش (تخصصی قصه ‌گویی)، عمومی (فیلم 90 ثانیه ‌ای) و علمی (مقاله ‌نویسی) ارایه کنند. حمیدی ادامه داد: مرحله کتابخانه‌ ای جشنواره قصه ‌گویی در نیمه دوم شهریور ماه برگزار شده و مرحله استانی این رویداد بزرگ فرهنگی نیز نیمه دوم مهرماه 97 اجرا خواهد شد. وی با اشاره به پیگیری برای راه‌ اندازی و ساخت چهار آسمان ‌نمای دیجیتال در شهرستان‌ های بیرجند، فردوس، طبس و درمیان گفت: این آسمان نماها با هدف گسترش فعالیت‌ های علمی و توجه به استفاده از تازه‌ ترین تکنولوژی ‌های روز دنیا در علم نجوم راه اندازی می شود که تا کنون ساخت 3 آسمان نما به پایان رسیده است. مدیرکل کانون پرورش فکری کودکان و نوجوانان خراسان جنوبی افزود: همزمان با هفته ملی کودک اولین آسمان نمای دیجیتال در استان و شهرستان درمیان افتتاح می شود.وی از اجرای طرح پویش «فصل گرم کتاب» در تابستان امسال خبر داد و اظهار داشت: این طرح امسال برای اولین بار با هدف غنی ‌سازی اوقات فراغت، انس و الفت بیشتر کودکان و نوجوانان با کتاب خواندن، کاهش آسیب ‌های اجتماعی و تقویت مهارت ‌های زندگی روزهای پنجشنبه هر هفته از ساعت 18 تا 20 در پارک توحید بیرجند به مرحله اجرا درآمد. حمیدی افزود: بیش از هزار کودک و نوجوان بیرجندی در این طرح با حضور در ایستگاه «پویش گرم کتاب» از برنامه های کارگاه‌ های فرهنگی هنری مثل روخوانی کتاب، شعرخوانی، قصه گویی، معرفی کتاب، کاردستی، نمایش عروسکی، بازی و سرگرمی بهره مند شدند. وی تصریح کرد: همچنین این طرح با مشارکت مربیان کانون پرورش فکری و قرارگاه پیشرفت و آبادانی برای بیش از هزار و 850 کودک و نوجوان در روستاهای ازمیغان و چاه دراز از توابع نهبندان، کوشکک و آسیابان از توابع بخش قهستان ، بارنجگان از توابع شهرستان زیرکوه  و روستای مهردشت درح از توابع شهرستان سربیشه برگزار شد.این مقام مسئول روشن شدن چراغ نخستین انجمن ادبی کانون پرورش فکری کودکان و نوجوانان استان به عنوان« راه زینه» با هدف نقد و بررسی آثار کودکان و نوجوانان شاعر و نویسنده، ارایه آموزش‌ های تخصصی و برگزاری شب شعر و داستان را از دیگر برنامه‌ های اجرایی نیمه اول سال 97 این اداره کل برشمرد.وی ادامه داد: امسال نزدیک به هزار و 300  نفر از اعضای مراکز فرهنگی هنری ثابت، کتاب‌خانه‌ های سیار و پستی با شرکت در 8 بخش کودک و نوجوان شانزدهمین جشنواره بین‌المللی امام رضا (ع) و با خلق هزار اثر فرهنگی، هنری و ادبی یک‌ بار دیگر ارادت خود را به  این امام همام(ع) نشان دادند.حمیدی اظهار داشت: از ابتدای سال 97 مراکز فرهنگی هنری ثابت، سیار و پستی کانون پرورش فکری در استان با نزدیک به 20 هزار جلد کتاب تجهیز شدند.نخستین کانون فرهنگی و هنری کودکان و نوجوانان خراسان جنوبی سال 1350 در طبس راه اندازی شده و هم اکنون 12 مرکز ثابت 11 مرکز سیار و 2 واحد پستی در استان فعال است.9893 * 6054            "}