{"onTitr":" استاندار تهران:    ","titr":" موکب دارن سفیران فرهنگی ایران در پیاده روی اربعین هستند","describe":" شهرری- ایرنا- رییس ستاد اربعین حسینی استان تهران با اشاره به اینکه در مراسم پیاده روی اربعین 20 میلیون مسلمان شیعه در یک مکان گرد هم می آیند، گفت: موکب دارن سفیران فرهنگی ایران اسلامی هستند.", "text":"به گزارش ایرنا، محمد حسین مقیمی شامگاه چهارشنبه در همایش بزرگ موکب داران مستقر در عتبات عالیات در حرم عبدالعظیم (ع) تاکید کرد: موکب داران باید از ظرفیت عظیم ایام پیاده روی اربعین حسینی در اشاعه فرهنگ ایرانی به سایر شیعیان جهان نهایت استفاده را بکنند.وی پیاده روی 20 میلیون نفری اربعین را بزرگترین گردهمایی انسانی در جهان دانست و افزود: توسعه و پیشرفت فرهنگ تشیع در گرو همبستگی و همدلی تمامی شیعیان جهان است، بایستی موکب داران از این ظرفیت نهایت استفاده را نمایند.مقیمی یادآور شد: موکب داران با خدمات رسانی مطلوب به زائران امام حسین(ع) نقش بسزایی در اشاعه فرهنگی در میان سایر ملل مسلمان دارند.وی با بیان اینکه از زمان وقوع حادثه دلخراش کربلا، زائران سختی های زیادی را برای زیارت سیدالشهدا(ع) تحمل کردند، تصریح کرد: امروز به لطف رشادت های رزمندگان و تلاش های دیپلماتیک ایران، زیارت حرم و ضریح مطهر امام حسین(ع) راحت تر از قبل شده است.استاندار تهران ادامه داد: حضور 20 میلیون شیعه در نهایت صلح و دوستی در کنار یکدیگر می تواند الگوی خوبی برای تمامی کشور های جهان باشد.به گزارش ایرنا، همزمان با روز اربعین سرور و سالار شهیدان حضرت اباعبدالله الحسین (ع) و یاران با وفای ایشان؛ همه ساله بیش از 20 میلیون شیعه و دلبسته خاندان عصمت و طهارت (ع) در راهپیمایی اربعین حسینی در عراق شرکت می کنند که حدود 2 میلیون نفر از آنان ایرانی هستند.همایش بزرگ موکب داران مستقر در عتبات عالیات شامگاه چهارشنبه با حضور مقیمی استاندار تهران، شوشتری جانشین ستاد بازسازی عتبات عالیات کشور، فرمانداران و مدیران کل استانداری استان تهران، و جمعی از موکب داران تهران در عتبات عالیات در حرم عبدالعظیم(ع) برگزار شد.3218/6003            "}