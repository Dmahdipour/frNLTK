{"onTitr":"","titr":" صیادان گیلان زودهنگام به دریا زدند","describe":" رشت- ایرنا- ماهی گیران گیلانی با سرد شدن زودهنگام هوا صید را 15 مهر یعنی پنج روز پیش تر از موعد معمول آغاز کردند.", "text":"معاون صید و بنادر ماهیگیری شیلات گیلان روز سه شنبه در این خصوص به خبرنگار ایرنا گفت: با توجه به شرایط آب و هوایی مجوز صید برای پنج روز زودتر صادر شد.اکبر ایلدرم اظهار داشت: چهار هزار صیاد در قالب 51 شرکت در 270 کیلومتر نوار ساحلی گیلان با اخذ مجوز از اداره های شیلات، دامپزشکی و تعاون از طلوع آفتاب تا 9 شب به صید ماهی می پردازند.وی خاطرنشان کرد: با شروع صید همچنین حدود 12 هزار نفر به طور غیرمستقیم در فعالیتهای توربافی ، ریسمان تابی، قایق سازی، خرید و فروش وحمل نقل ماهی ، یخ سازی و فراوری های شیلاتی مشغول به فعالیت شدند که با احتساب شمار خانوارهایشان افزون بر 60 هزار نفر می شوند.وی با اشاره به صید دو هزار و 700 تن ماهی طی سال گذشته در گیلان افزود: حدود 2 هزار و 200 تن معادل  60 درصد صید، ماهی سفید ، 400 تن کفال و مابقی سایر گونه ها بوده است.به گفته وی کفال صید شده کاملا دریایی و طبیعی است اما 90 درصد گونه ماهی سفید صید شده حاصل تکثیر و بازسازی ذخایر است.*امکان صید20 درصد بیوماسمعاون صید و بنادر ماهیگیری شیلات گیلان اظهار داشت:بر اساس آخرین براورد صورت گرفته توسط موسسه تحقیقات، مقدار ماهی سفید موجود در سواحل جنوبی خزر 28 هزار تن و مقدار کفال حدود هفت هزار و 500 تن است.وی خاطرنشان کرد:استانهای شمالی مجازند 20 درصد از این مقدار را با رویکرد احتیاطی برداشت کنند.*حمایت شیلاتایلدرم در ادامه گفت : شیلات برای فراهم کردن  شرایط مناسب صید برای جامعه صیادی بالای 150 میلیون انواع ماهیان استخوانی و خاویاری را تکثیر و رهاسازی کرده است.به گفته وی برای تکثیر این میزان بچه ماهی بالای 50 هزار ماهی مولد از رودخانه ها تامین و به مراکز تکثیر انتقال داده شده است.وی همچنین در خصوص فعالیتهای حفاظتی تصریح کرد: یگان حفاظت آبزیان گیلان نیز در طول یکسال بیش از 250 هزار رشته دام صیادان غیرمجاز به ارزش بیش از هفت میلیارد تومان  را جمع اوری کرده است.*کاهش 10 درصدی نرخ بیمهایلدرم همچنین خاطرنشان کرد: با توجه به افزایش هزینه نهاده های صیادی شیلات اقدام به  کاهش نرخ هزینه بیمه از 27 درصد به 17 درصد نمود.به گفته وی با تامین دو میلیارد تومان اعتبار از سوی دولت برای امسال مقدمات کار فراهم شد و امیدواریم در آینده نزدیک اجرایی شود.*تعدیل شرکتهاوی در خصوص آخرین وضعیت تعدیل و ساماندهی شرکتهای تعاونی صیادی گیلان اظهار داشت:شیلات گیلان در اجرای طرح تعدیل و ساماندهی پره های صیادی 15 شرکت تعاونی پره را با اعتبار 37 میلیارد و 200 میلیون تومان جمع آوری کرد .وی خاطرنشان کرد : البته بخشی از این اعتبار نیز صرف  پرداخت بدهی شرکتهای تعاونی پره استان به منابع رسمی از جمله بانکها شد .صید ماهیان استخوانی از دریای خزر در گیلان سالهای اخیر به طور معمول بر اساس دستورالعمل سازمان شیلات به منظور حفظ ذخایر از 20 مهر تا 15 فروردین انجام می شود .6030            "}