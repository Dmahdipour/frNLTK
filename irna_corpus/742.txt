{"onTitr":"","titr":" باران هوای اردبیل را دگرگون کرد","describe":" اردبیل - ایرنا - باران همراه با هوای بطور نسبی سرد از نوزدهمین روز پاییز هوای اردبیل و قسمت وسیعی از این استان را دگرگون کرد.", "text":"به گزارش ایرنا، در شهرستان اردبیل بارش متناوب باران که گاهی حالت رگباری گرفته و با رعد و برق همراه می شود از ظهر پنجشنبه آغاز شده است.همچنین با تغییر جانب وزش باد به شمال شرق و نفوذ زبانه پرفشار سرد سطح زمین  هوا به شکل محسوس سرد شده است.از شهرستان های نیر ، نمین ، سرعین ، کوثر و بعضی نقاط جلگه گرمسیر مغان در شمال استان اردبیل نیز بارندگی همراه با کاهش دما گزارش شده است.اداره کل مدیریت بحران استان اردبیل با استناد به پیش بینی هواشناسی مبنی بر ادامه ناپایداری های جوی به شکل متناوب و نیز روند سرد شدن هوا طی هفته پیش رو در اکثر نقاط این استان از ساکنان این مناطق خواسته است تا موارد ایمنی را رعایت کنند.بارش موثر باران در دشت ها و جلگه ها و برف در کوهپایه ها از اوایل پاییز امسال  ساکنان اردبیل و به خصوص روستاییان این استان را که طی چند سال گذشته با کمبود نسبی بارندگی مواجه بوده اند خوشحال کرده است.     اردبیل به خاطر موقعیت جغرافیایی از هوای بسیار متغیر برخوردار است. 6016/6019            "}