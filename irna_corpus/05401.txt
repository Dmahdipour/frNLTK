{"onTitr":" مدیرکل کانون گلستان:    ","titr":" توانمندسازی کودکان ونوجوانان نیازمند همکاری متولیان است","describe":" گرگان - ایرنا - مدیر کل کانون پرورش فکری کودکان و نوجوانان استان گلستان گفت: برنامه ریزی برای توانمندسازی و آموزش کودکان و نوجوانان و فراهم کردن زمینه های شناخت و رشد استعدادهای آنان از ضرورت ها بوده و نیازمند همراهی بخش های مختلف متولی است.", "text":"به گزارش ایرنا محبوبه رجبی نسب روز یکشنبه در آیین گشایش نمایشگاه هفته ملی کودک در محل کانون گلستان در گرگان اظهار داشت: کودکان و نوجوانان امروز آینده سازان جامعه بوده و باید برای توانمندسازی و رشد استعدادهای آنان، آموزش های لازم ارائه شود.وی با تاکید بر، برنامه ریزی در جهت افزایش کمی و کیفی برنامه های کانون و تقویت مهارت آموزی کودکان، ادامه داد: کانون پرورش فکری تنها متولی برنامه ریزی برای کودکان و نوجوانان نبوده و همه دستگاه ها و نهادهای متولی باید همکاری داشته باشد.مدیرکل کانون گلستان به برنامه های هفته ملی کودک با رویکرد و شعار 'آینده را باید ساخت' اشاره کرد و افزود: این برنامه ها با همکاری ارگان ها و نهادهای مختلف با رویکرد آموزه های عاشورایی و در 2 سطح کودکان و مربیان، معلمان، اولیای تربیتی و والدین از روز گذشته اجرایی شده و تا 20 مهر ادامه دارد.وی گفت: کودک، خانواده، سبک زندگی ایرانی اسلامی، کودک، محیط زیست و میراث فرهنگی، کودک، صلح، بازی و نشاط، «ودک، رسانه و ارتباطات، کودک، آموزش، سلامت و ایمنی، کودکان با نیازهای ویژه، فرصت‌ های برابر و کودک، کتاب و فرهنگ مطالعه عنوان های روزهای هفته ملی کودک امسال است.به گفته وی،  برنامه های این هفته در قالب قصه ‌گویی، نمایش عروسکی، معرفی و روخوانی کتاب، بحث آزاد، نشریه دیواری، شعرخوانی، مسابقه فرهنگی و مذهبی، معرفی وقایع ایام، معرفی شخصیت، ایستگاه نقاشی و خوش‌ نویسی، کارگاه ‌های تخصصی، بهداشت دهان و دندان، آشنایی با فرصت‌ ها و تهدیدهای فضای مجازی و مسابقه نقاشی پنجره کودکان با موضوع پیمان‌ نامه حقوق کودک اجرایی می شود.وی یادآور شد: نمایشگاه هفته ملی کودک با مشارکت حفاظت محیط ‌زیست، بهزیستی، دانشگاه علوم پزشکی، پلیس فتا، آب و فاضلاب شهری در مجتمع فرهنگی ‌هنری کانون گرگان گشایش یافته و به مدت یک هفته آماده بازدید کودکان، نوجوانان و خانواده ها است.3014/1648            "}