{"onTitr":" رئیس سازمان عقیدتی- سیاسی ارتش:    ","titr":" نقش ارتش در پاکسازی داعش، برجسته بود","describe":" تهران- ایرنا- رئیس سازمان عقیدتی- سیاسی ارتش گفت: ارتش نقش بسیار مهم و برجسته ای را البته به صورت چراغ خاموش در پاکسازی منطقه از داعش ایفا کرد که جزئیات آن شاید در زمان خود گفته شود.", "text":"به گزارش ایرنا، حجت‌الاسلام «عباس محمدحسنی» امروز پیش از خطبه های نماز جمعه با اشاره به فرارسیدن سالگرد تاسیس سازمان عقیدتی- سیاسی ارتش افزود: این سازمان در سال 1358 با پیشنهاد رهبر معظم انقلاب و تصویب امام خمینی (ره) پایه گذاری شد.رئیس عقیدتی- سیاسی ارتش اضافه کرد: هدف از تاسیس این سازمان، ترویج و تعمیق باورهای دینی در میان کارکنان ارتش و خانواده های آنها بوده است.حجت‌الاسلام محمدحسنی ادامه داد: امروز شاهد ارتشی مومن، متدین، ولایی، جهادی، مردمی و انقلابی هستیم که وجود آن برای ملت ما امید آفرین و برای دشمنان بیم آفرین است. وی به فرمایشات رهبر معظم انقلاب درباره ارتش اشاره کرد و گفت: رهبر معظم انقلاب از میزان تدین و دینداری ارتش رضایتمندی دارند.رئیس عقیدتی - سیاسی ارتش جمهوری اسلامی یادآور شد: در رسیدن به این نقطه از معنویت عوامل مختلفی نقش آفرینی کردند که از مهم‌ترین آنها برنامه های دینی سازمان عقیدتی- سیاسی ارتش بوده است.وی افزود: اقامه بیش از یکهزار نوبت نماز جمعه در یگان‌های ارتش سراسر کشور، حضور 20 هزار نفر از ارتشیان در مراسم معنوی اعتکاف، حضور 12 هزار حافظ قرآن در ارتش و برگزاری هزاران کلاس آموزشی، سیاسی و بصیرتی از جمله مهمترین جلوه های معنوی ارتش است.حجت الاسلام محمدحسنی گفت: صدها هیات عزاداری و صدها جلسه قرآنی در مجموعه ارتش برگزار می شود و حدود یکصد هزار بسیجی خواهر و برادر نیز در خانه های سازمانی ارتش فعال هستند.رئیس عقیدتی- سیاسی ارتش اضافه کرد: ارتش 48 هزار شهید مدافع وطن و تعدادی شهید مدافع حرم تقدیم کرده است.وی گفت: با توجه به وجود چنین ارتش انقلابی و مقتدری که در کنار سپاه پاسداران حضور دارد به دشمنان توصیه می کنم هرگز به فکر تجاوز به ایران نیفتند که هیچ گاه زنده باز نخواهند گشت.اقتصام**2022**            "}