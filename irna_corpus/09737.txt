{"onTitr":"","titr":" مشارکت خلخالی ها در کمک به دانش آموزان محروم افزایش یافت","describe":" اردبیل - ایرنا - مدیر کمیته امداد امام خمینی (ره) خلخال از افزایش 7 درصدی میزان مشارکت های مردمی به دانش آموزان نیازمند در جشن عاطفه های امسال در مقایسه با سال تحصیلی گذشته خبر داد.", "text":"به گزارش ایرنا ، صفر فتح الله زاده روز چهارشنبه در جشن عاطفه ها افزود: مجموع کمک های نقدی جمع آوری شده از مردم و مدارس در جشن سال گذشته یک میلیارد و 10 میلیون ریال بود و این میزان در مرحله اول این جشن که در روزهای 15 و 16شهریور امسال برگزار شد به یک میلیارد و 70 میلیون ریال افزایش یافت.وی با بیان اینکه مرحله دوم این جشن در 120 مدرسه و آموزشگاه دولتی و خصوصی برگزار می شود، گفت: کمک های جمع آوری شده مرحله اول این جشن به تناسب نیاز دانش آموزان نیازمند در بین مدارس و هدایای مرحله دوم نیز پس از شمارش در اختیار دانش آموزان بی بضاعت قرار خواهد گرفت.در این مراسم که با شعار 'لبخند مهر بسته به مهر شما' در دبیرستان هیات امنایی دخترانه حضرت معصومه (س) شهر خلخال برگزار شد دانش آموزان هدایای خود را برای کمک به ادامه تحصیل همنوعان خود اهدا کردند.245 دانش آموز و دانشجو بهمراه 96 یتیم در حال تحصیل زیرپوشش کمیته امداد امام خلخال بوده و از حمایت های مالی و تحصیلی دوران تحصیل بهره می برند.7119/6018            "}