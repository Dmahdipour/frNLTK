مجتبی منتظری عصر جمعه در گفت و گو با خبرنگار ایرنا افزود: با اعلام یک فقره آتش سوزی در بعدازظهر امروز، بلافاصله عوامل ایستگاه های شهید بابایی، غیاث آباد، نواب و مولوی به محل حادثه اعزام شدند.وی ادامه داد: این سانحه که در یک باب ساختمان چهار طبقه چهار واحدی روی داده بود، آتش در پیلوت این واحد و از طریق یکی از خودروها پارک شده به سایر نقاط ساختمان سرایت کرده بود.این مسئول با بیان اینکه در این حادثه 6 دستگاه خودرو از 9 خودروی پارک شده به طور کامل سوخته و به مابقی نیز تا 70 درصد خسارت وارد آمده، تاکید کرد: با توجه به اینکه دیوارهای راه پله این واحد مسکونی کاغذ دیواری بوده، متاسفانه همین عامل باعث آتش و ایجاد دود غلیظ در ساختمان شده بود.منتظری اضافه کرد: به علت اینکه اهالی طبقات پایینی ساختمان در منزل حضور نداشتند، لذا 15 تن ساکنان طبقات بالایی این مجتمع مسکونی پس از شعله ور شدن آتش و اینکه امکان خروج آنها از راه پله وجود نداشت پس از عملیات نجات توسط تشک های هوا و پلکان خودروهای آتش نشانی، به مراکز درمانی منتقل شدند.به گفته وی، خوشبختانه این حادثه تلفات جانی و مصدومان جدی به همراه نداشت.منتظری در پایان تصریح کرد: به علت وقوع آتش سوزی و اطمینان نداشتن از ایمنی ساختمان، با همکاری پلیس اقدام به مسدود ساختن آن تا اطلاع ثانوی شدیم.   سرپرست مدیریت بحران استانداری قزوین نیز در این رابطه به خبرنگار ایرنا گفت: خوشبختانه با حضور به موقع عوامل آتش نشانی در محل و تخلیه ساکنان آن، موفق به مهار آتش در مجتمع مسکونی چهار طیقه خیابان وحدت قزوین شدیم.قدرت الله مهدیخانی با اشاره به اینکه کارشناسان آتش نشانی در حال بررسی علت این حادثه هستند، افزود: خوشبختانه این سانحه هیچ تلفات جانی به همراه نداشته است.این مسئول بحران یادآور شد: با حضور به موقع عوامل ایستگاه های متعدد آتش نشانی قزوین در محل، اجازه گسترش دامنه آتش به ساختمان های مجاور داده نشد.6104/8054
      
      