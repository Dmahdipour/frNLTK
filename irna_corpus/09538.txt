{"onTitr":" عضو موسس جبهه امل اسلامی لبنان:    ","titr":" امام سجاد(ع) حقوق بشر را در تمامی جنبه ها تبیین کرده است","describe":" بندرعباس- ایرنا- عضو موسس جبهه امل اسلامی لبنان گفت: امام سجاد(ع) حقوق بشر را در رساله الحقوق خود در تمامی جنبه های آن به بهترین شکل ممکن تبیین کرده است.", "text":"به گزارش خبرنگار ایرنا، شیخ غازی یوسف حنیه در بخش عصرگاهی اختتامیه هشتمین همایش بین المللی امام سجاد(ع)، این امام را تربیت یافته منزلگاه نبوت خواند و افزود: آن حضرت در رساله الحقوق خود حقوق متقابل عابد و معبود، حقوق فرد نسبت به خانواده و اجتماع در تمامی جنبه های اخلاقی، سیاسی و اجتماعی را تبیین کرده است.وی بیان داشت: امام سجاد(ع) که به پرهیزکاری، اطاعت و زهد شهره هستند، در قالب دعاهای صحیفه راه و روش توحید و عرفان را به بشریت آموزش داده است.رییس جمعیت مسجد حمزه سیدالشهدا لبنان در خصوص جایگاه امام سجاد(ع) در بین اهل سنت نیز بیان داشت: زهری می گوید:«با فضلیت تر از علی بن الحسین(ع) را ندیده ام» و امام مالک نیز می گوید: «امام سجاد(ع) را بخاطر عبادت زیاد زین العابدین نامیدند».حنیه ادامه داد: آن حضرت در کربلا حضور داشت و تمام وقایع تلخ و اندوهگین را نظاره گر بود اما بخاطر بیماری توان شرکت در جنگ با دشمن را نداشت و پس از شهادت امام حسین(ع) وقتی دشمن به خیمه ها حمله کرد و تا قتل امام سجاد(ع) نیز پیش رفتند که یکی صدا زد و گفت که این جوان بیمار که در جنگ مشارکت نداشت پس چرا می خواهید او را به شهادت برسانید.عضو موسس جبهه امل اسلامی لبنان گفت: امام سجاد(ع) هنگامی که می خواست در رابطه با شرایط به اسارت بردن امام سجاد(ع) و اهل بیت امام حسین(ع) سخن بگوید بغض گلویش ر گرفت و اشک بر چهره اش نمایان شد.وی اظهار داشت: امام سجاد(ع) با حاکمان اموی هم عصر بود، و آن حضرت به رغم تمام رخدادهای تلخ و ناگوار، عامه مردم را براساس واقعه کربلا محاسبه نمی کرد و بلکه با محیط اطراف براساس وحدت مسلمانان گشاده رو بود.9887 /6048            "}