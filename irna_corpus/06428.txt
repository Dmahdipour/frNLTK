{"onTitr":"","titr":" 1057 مددجوی کمیته امداد کردستان وارد بازار کار شدند","describe":" سنندج - ایرنا - معاون اشتغال و خودکفایی کمیته امداد امام خمینی(ره) کردستان گفت: در نیمه نخست امسال و از محل تسهیلات اشتغالزایی برای یک هزار و 57 نفر از مددجویان زیرپوشش این نهاد شغل ایجاد شد.", "text":"فرشید جهان بین روز یکشنبه در گفت و گو با خبرنگار ایرنا اظهار داشت: این تعداد اشتغال با جذب 250 میلیارد ریال از مجموع اعتبارات اختصاص یافته به این حوزه در سال جاری ایجاد شده است.وی با بیان اینکه امسال در مجموع یک هزار و 420 میلیارد ریال تسهیلات برای اشتغال پایدار مددجویان این نهاد در استان اختصاص پیدا کرد، افزود: از این میزان 390 میلیارد ریال تسهیلات قرض الحسنه به عاملیت 12 بانک است که تاکنون 50 درصد آن محقق شده است.معاون اشتغال و خودکفایی کمیته امداد امام خمینی(ره) کردستان تاکید کرد: 840 میلیارد ریال از این میزان تسهیلات نیز از طریق صندوق توسعه ملی و برای ایجاد اشتغال روستایی و 190 میلیارد ریال از طریق صندوق امداد ولایت تامین و پرداخت خواهد شد.وی با بیان اینکه تسهیلات اشتغالزایی کمیته امداد در سال جاری با افزایش 2 برابری روبرو شد، گفت: سال گذشته 700 میلیارد ریال اعتبار برای اشتغالزایی در استان کارسازی شد که 690 میلیارد ریال آن را توانستیم جذب کنیم.جهان بین با بیان اینکه براساس برنامه ریزی های انجام شده، امسال 6 هزار فرصت شغلی برای نیازمندان و مددجویان زیر پوشش این نهاد ایجاد می شود، یادآور شد: سال گذشته سهمیه کمیته امداد امام (ره) ایجاد چهار هزار فرصت شغلی برای مددجویان بود که سه هزار و 770 مورد آن محقق شد.بیش از 60 هزار خانوار کردستانی زیر پوشش کمیته امداد امام خمینی(ره) هستند و از خدمات و حمایت های این نهاد در استان بهره مند می شوند.7348/9102            "}