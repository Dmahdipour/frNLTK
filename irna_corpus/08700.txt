{"onTitr":" معاون حوزه های علمیه:    ","titr":" کتاب فقه معاصر در دست تدوین است","describe":" قم- ایرنا- معاون آموزش حوزه های علمیه گفت: کتاب «فقه معاصر، چالش ها و راهکارها» با مصاحبه هایی از شخصیت های برجسته و بزرگان حوزوی در دست تدوین است که به زودی منتشر می شود.", "text":"به گزارش ایرنا،حجت الاسلام والمسلمین مهدی رستم نژاد روز پنجشنبه در بیستمین اجلاسیه اساتید سطوح عالی و خارج حوزه علمیه قم در مدرسه امام کاظم(ع) این شهر اظهار داشت: فقه یکی از نیازها مهم جامعه امروز است که در این کتاب به زوایای مختلف آن از دیدگاه بزرگان دینی و حوزوی پرداخته شده است.وی افزود: یکی از دستاوردهای نوزدهمین اجلاسه اساتید سطوح عالی و خارج حوزه های علمیه قم در سال گذشته، توجه به موضوع فقه در حوزه ها و جامعه بود که با پیشنهادهای خوبی توسط کمیسیون ها به تصویب رسید.وی ادامه داد: در همین راستا دبیرخانه فقه معاصر تشکیل شد و به دبنال آن شورای سیاست گذاری فقه معاصر دستاوردهای خوبی برای حوزه های علمیه به همراه داشت.معاون آموزش حوزه های علمیه با بیان این که اصول فقه نقش مهمی در استنباط احکام دارد گفت: 20 درس رسمی فقه معاصر در سال تحصیلی جدید ارائه خواهد شد که این امر باعث گسترش مباحث فقهی در سطح حوزه های علمیه می شود.وی بیان داشت: با اجرای مصوبه های شورای عالی سیاست گذاری فقه، طلاب می توانند در رشته های تخصصی فقه و اصول شرکت کنند و از این علوم بهره مند شوند.رستم نژاد خاطرنشان کرد: در نهایت 12 شاخه علمی و دانشی و هشت زیر شاخه توسط شورای عالی سیاست گذاری فقه به تصویب رسیده است که امیدواریم به زودی اجرایی شود.بیستمین اجلاسیه اساتید سطوح عالی و خارج حوزه های علمیه قم با موضوع «رسالت اساتید در هدایت تربیتی و علمی» با حضور آیات مکارم شیرازی از مراجع تقلید، اعرافی مدیر حوزه های علمیه، حسینی بوشهری دبیرشواری عالی حوزه های علمیه، سید احمد خاتمی عضو هیات رئیسه مجلس خبرگان رهبری و استادان حوزه های علمیه در مدرسه امام کاظم(ع) قم برگزار و در پایان از استادان برتر تقدیر شد.8138 / 1175            "}