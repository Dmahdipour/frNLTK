{"onTitr":"","titr":" مخترع خلخالی توربین تولید برق بادی ساخت","describe":" اردبیل - ایرنا - یک مخترع اهل خلخال موفق به ساخت توربین تولید گرد باد با توان بالا برای تولید برق با استفاده از نیروی باد ساخته و آن را در اداره ثبت اختراعات کشور به ثبت رساند.", "text":"حسن عابدی رحمانلو ، سازنده و مخترع توربین تولید گرد باد و برق بادی روز شنبه به خبرنگار ایرنا گفت: دستگاه چند منظوره الگو گرفته از گرد باز ساز خود را پس از چند سال تلاش و آزمایش و تجربه ساخته و موفق به ثبت این دستگاه در اداره بت اختراعات سازمان ثبت اسناد و املاک کشور شده است.وی افزود: این دستگاه تولید برق نمونه داخلی و خارجی ندارد و برخلاف توربین های معمول بادی با بهره وری از نیروی جنبشی باد و تبدیل آن به انرژی الکتریسته در هر جهت وزش باد کارد کرد داشته و در سرعت های 3 تا 12 کیلومتر در ساعت باد به خوبی کار و برق تولید می کند.او با بیان اینکه دستگاه تولید برق از باد مصارف مختلف ، صنعتی ، کشاورزی و دریایی بویژه چراع های راهنمایی و رانندگی در جاده های فاقد برق پایدار و منطقه ای دارد، اظهار داشت: استفاده از این دستگاه برای تولید برق سالم بدلیل هدایت گرد و غبار هوا به یک سمت در زمان کارکرد ، موجب پاکیزگی هوای آلوده به ریزگردها و پاکسازی گرد و غبار هوا نیز می شود.وی گفت: هزینه های تولید این دستگاه به مراتب کمتر از هزینه تولید و ساخت توربین های بادی امروزی بکار گرفته شده در سیستم تولید برق کشور بوده و هزینه نگهداری آن نیز یک دهم هزینه های نگهداری دستگاه های تولید برق امروزی متداول است.عابدی افزود: از زمان ثبت اختراع خود به صورت رسمی در اواخر بهار امسال تاکنون هیچ حمایتی از وی برای تولید انبوه این دستگاه از سوی مسئولان ذی ربط نشده و در صورت حمایت های مای و معنوی قادر است این دستگاه را به تولید انبوه رسانده و یا دستگاه های بزرگتر از این نمونه کوچک را برای تولید برق انبوه و به عنوان تجهیزات تولید برق سبز ساخته و در مسیر ایجاد اشتغال ، تولید صنعتی و رونق اقتصادی جامعه قرار دهد.این مخترع پیش از این نیز دستگاه های مختلفی را برای مصارف مختلف ساخته و در اداره ثبت اختراعات صنعتی کشور به ثبت رسانده است.خلخال در جنوب اردبیل قرار دارد.7119/6018            "}