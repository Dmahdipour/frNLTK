{"onTitr":" توسط کمیته ملی المپیک انجام شد؛    ","titr":" انتشار استعلام فدراسیون جودو درباره حضور جودوکاران محجبه","describe":" تهران- ایرنا- فدراسیون جهانی جودو، ایمیل فدراسیون ایران و پاسخ صریح خود مبنی بر ممنوعیت حضور جودوکاران محجبه در رویدادهای مهم بین الملی را در اختیار کمیته ملی المپیک قرار داد.", "text":"به گزارش ایرنا از روابط عمومی کمیته ملی المپیک، بعد از اتفاقات اخیر جودو و جلوگیری از حضور «مارال مردانی» در مسابقات جودوی بازی های المپیک جوانان 2018 آرژانتین بحث‌هایی مطرح شد که کمیته ملی المپیک به منظور تنویر افکار عمومی و آگاهی علاقمندان به ورزش به خصوص رشته جودو توضیحات و مستنداتی پیرامون این موضوع منتشر می کند.شب گذشته مسئولان برگزاری رقابت های جودوی المپیک جوانان مانع از حضور «مارال مردانی» دختر جودوکار ایرانی در مسابقات، به دلیل داشتن حجاب اسلامی شدند.«محمد درخشان» رئیس فدراسیون جودوی ایران در گفت وگو با خبرنگار ایرنا و در خصوص اینکه مسئولان کمیته ملی المپیک اعلام کرده اند که احتمال بروز چندین اتفاقی را چندی پیش به اطلاع وی رسانده اند، گفت: اصلا صحبتی در این خصوص از سوی کمیته ملی المپیک ایران به من نشده بود.با اعتراض سیدرضا صالحی امیری و رضا قراخانلو به بی عدالتی صورت گرفته در حق ورزشکار محجبه و جوان کشورمان، ایمیلی از سوی اصغر رحیمی سرپرست کاروان اعزامی ایران خطاب به مسئولان فدراسیون جهانی جودو ارسال شد تا در صورت امکان ایمیل توجیهی ارسالی به فدراسیون جودوی ایران مبنی بر ممنوعیت حضور ورزشکاران محجبه را در اختیار کمیته ملی المپیک قرار دهد.ساعاتی پیش فدراسیون جهانی جودو متن 2‌ ایمیل ارسالی ایران با محتوای استعلام جواز حضور ورزشکاران محجبه در رویدادهای بین المللی و همچنین پاسخ صریح رییس فدراسیون بین المللی را در اختیار کمیته ملی المپیک قرار داد.در متن ایمیلی که در اختیار کمیته بین المللی المپیک قرار گرفته است، آمده:جناب آقای رییس،فدراسیون بین المللی جودو (IJF) به ورزشکاران، شرکت کننده در رویدادهای IJF، اجازه استفاده از هیچ نوع پوشش سر (از جمله حجاب) نمی دهد بخصوص به منظور حفظ ایمنی و حفاظت از ورزشکاران و به ویژه در خلال تکنیک‌های خفه کردن.حجاب، از منظر دیگر نیز ممنوع است زیرا به ورزشکاری که از آن استفاده می‌کند، ارفاق داده می شود. حجاب باعث می شود ورزشکار دیگر، قادر به اجرای تکنیک گرفتن kumi-kata و خفه کردن نباشد.با تشکر از برای پرسش شما.با احترام،ماریوس ل. ویزر رییس فدراسیون بین المللی جودوورزشی**1828**9129            "}