{"onTitr":" اینترنت کودک در نگاه وزیر ارتباطات و کارشناسان؛    ","titr":" خوراک کودک در فضای مجازی مدیریت شود","describe":" تهران- ایرنا- توجه کودکان به فضای مجازی و استفاده از تبلیت و گوشی های موبایل، این روزها به عنوان یک موضوع کاملا جدی در میان خانواده ها مورد توجه قرار گرفته است، موضوعی که باید دید مدیران فضای سایبری چقدر به آن توجه دارند.", "text":"به گزارش خبرنگار اقتصادی ایرنا، در نوزدهمین نمایشگاه بین المللی صنایع مخابرات و اطلاع رسانی (تلکام 2018) که امروز(شنبه) در محل دائمی نمایشگاه‌های بین المللی تهران به کار خود پایان داد، شرکت های بخش خصوصی، دولتی و خارجی تازه‌ترین دستاوردهای خود را در معرض دید عموم قرار دادند.در میان دستاوردهای عرضه شده، آنچه که بیش از پیش باید مورد توجه قرار گیرد و اکنون به عنوان یک تهدید در فضای مجازی وجود دارد، استفاده درست از اینترنت و شبکه های اجتماعی برای کودکان و نوجوانان است.بدون شک توجه نوجوانان به تبلت ها و بازی های رایانه ای در فضای مجازی این روزها به امری اجتناب ناپذیر تبدیل شده است که اگر مدیریت نشود به طور قطع در دراز مدت آسیب‌زا خواهد بود.** تاکید آذری جهرمی بر حمایت از شرکت‌های بخش اینترنت کودک وزیر ارتباطات و فناوری اطلاعات در حاشیه این نمایشگاه درباره ضرورت توجه به جایگاه کودکان در فضای اینترنتی به ایرنا گفت: امسال برنامه های زیادی برای شرکت های فعال در اینترنت کودک تدوین شده است.محمدجواد آذری جهرمی افزود: این موضوع اهمیت بسیاری دارد از این رو فعالیت های خوبی در سازمان فناوری اطلاعات انجام شده که بزودی گزارش های آن منتشر خواهد شد.وی به نقش شرکت های بخش خصوصی در این زمینه اشاره کرد و گفت: تاکنون این شرکت ها فعالیت های خوبی داشته اند؛ مجموعه هایی مانند «انارستان» در اینترنت کودک کار کرده که ما از فعالیت های آنان استقبال می‎کنیم. وزیر ارتباطات و فناوری اطلاعات افزود: بر همین اساس برنامه های زیادی برای این شرکت ها تدوین کرده ایم که امسال اجرایی خواهد شد. آذری جهرمی تاکید کرد: باید استانداردهایی برای حفظ حقوق کاربران و استفاده کودکان از فضای مجازی نیز در دستور کار قرار گیرد؛ وزارت ارتباطات آماده این اقدام است. ** تولید محتوا به کمک روانشناسان و کارشناسان فضای مجازی در این رابطه مدیر سرویس اینترنت دوستدار کودک و نوجوان انارستان درگفت و گو با خبرنگار ایرنا درباره تفاوت اینترنت کودک و نوجوان این شرکت با اینترنت عادی، گفت: برخلاف اینترنت و فیلترینگ کشور که بر مبنای لیست سیاه(بلک‌لیست) است، اینترنت دوست‌دار کودک و نوجوان ما بر مبنای فهرست سفید (وایت لیست) است.قاسم عابدی افزود: در تیم محتوایی ما، روانشناسان و کارشناسان فضای مجازی مجرب حضور دارند که پس از بررسی 500 هزار سایت پر بازدید، 70 تا 80 هزار سایت و سرویس متناسب با نیاز مجازی کودک و نوجوان ایرانی را به فهرست سفید(وایت لیست) وارد کردیم.وی ادامه داد: کاربران اینترنت ما، فقط به سایت‌ها و سرویس‌هایی دسترسی دارند که مناسب و متناسب با کودک و نوجوان تشخیص داده شده است.وی توضیح داد: برای بهره گیری از این اینترنت، کافی است از سیمکارت رایگان کودک و نوجوان انارستان استفاده شود. این سیمکارت درگاه ورود به محتواها و سرویس های ویژه کودکان و نوجوانان است.وی افزود: به کمک «پارسی‌جو» قویترین پویش‌گر ایرانی، موتور جستجوگر کودک و نوجوان را نیز راه‌اندازی کرده یم که کاربر در این موتور هر کلمه یا کلید واژه ای را در آن جستجو کند تنها نتایجی نمایش داده می شود که در فهرست سفید(وایت لیست) انارستان وجود دارد.عابدی خاطرنشان ساخت: سرویس دیگری با نام «چی خوبه» برای پدر و مادرها در نظر گرفته ایم؛ این نامگذاری براساس متداول ترین نیاز و سوال خانواده ها مبنی بر اینکه برای فرزندان آنها چه بازی یا انیمیشن یا محتوایی خوب است.وی افزود: در این سرویس محتواهای مختلف در دسته بندی های بازی‌های موبایلی، انیمیشن، وب سایت‌های اینترنتی، بازی‌های فیزیکی و اسباب‌بازی‌ها با ارائه شاخص‌های مختلف آموزشی، بازی و سرگرمی، خلاقیت و... قرار گرفته و خانواده ها به راحتی می توانند نیاز فرزندشان را برطرف سازند.** بازی دیجیتال کلیدی‌ترین سرگرمی کودکانعلیرضا گودرزی مدیر ارتباطات این شرکت نیز به ایرنا، گفت: بازی دیجیتال و کارتون از جمله کلیدی ترین سرگرمی های کودکان و نوجوانان امروزی هستند؛ به همین دلیل به عنوان یک زیست بوم کودک و نوجوان در فضای مجازی پلت فرم‌های رقابتی شدن بازی های موبایلی را با نام «نارلیگا» و سرویس پخش انیمیشن کودک با نام «نارتون» را فراهم کرده است.وی درباره نارلیگا توضیح داد: بازی سازها می توانند گیم های خود را روی پلتفرم نارلیگا منتشر و از انتشار آن در یک جامعه چند میلیونی مخاطبان هدف کسب درآمد کنند. بازی کنندگان یا گیمرها نیز رتبه خود را در هر بازی و لیگ در «لیدربورد» اختصاصی نارلیگا مشاهده می کنند.گودرزی درباره گروه مخاطبان نارلیگا نیز گفت: با سه گروه مخاطب روبرو هستیم؛ گروه نخست بیش از 20‌ میلیون بازی کننده یا گیمرند؛ دسته دوم بیش از 200 تولیدکننده بازی و گروه سوم که گیم نت ها هستند، می توانند با برگزاری لیگ و جام روی این سرویس، درآمدزایی داشته باشند. رده سنی مخاطبان این سرویس کودکان تا 10 سال هستند.گودرزی درباره سرویس نارتون نیز گفت: این سرویس که بر وزن کارتون انتخاب شده، یک اپلیکیشن یا برنامک پخش انیمیشن برای کودکان است.وی با بیان اینکه استفاده از نارتون با ترافیک اینترنت تقریبا رایگان همراه است، افزود: در سرویس «نارتون»، سه هزار انیمیشن خارجی دوبله شده و ایرانی داریم که خانواده ها با نصب این اپلیکیشن می توانند نوع کارتون و ساعت تماشای آن را برای کودک خود مدیریت کنند.** تولید خوراک مناسب برای کودکان، نیاز اساسی در دنیای مجازیسیدمحمد جعفرعلائی، مدیرعامل شرکت تولیدکننده تبلت کودک و نوجوان این شرکت نیز گفت: تولید تبلت های کودک و نوجوان با عنوان «نارتب» که با هدف زیست بوم یا اکوسیستم دوستدار کودک و نوجوان ایرانی وارد بازار شده، ماموریت اصلی این شرکت است.«کارکرد اصلی این تبلت ها، مدیریت و نظارت پدر و مادر بر فعالیت فرزندان است. بدین ترتیب که والدین می توانند برای هر فرزند سطح دسترسی کاربر تعریف کرده و برای نرم افزار و سخت افزار دستگاه یعنی ورودی و خروجی های تبلت نیز سطح دسترسی تعیین کنند.»این مدیر ادامه داد: والدین می توانند برنامه های مناسب با سن فرزندان، نحوه استفاده از آنها و همچنین ساعت و بازه زمانی استفاده از تبلت و اپلیکیشن ها را مدیریت و از نحوه استفاده فرزندان گزارش گیری کنند.به گفته علائی، این امکان به خانواده ها داده ایم که با اراده خود و با توجه به سطح فرهنگ و معلوماتشان، فعالیت های اینترنتی فرزند خود را براحتی سیاست گذاری و مدیریت کنند.نوزدهمین نمایشگاه بین‌المللی «ایران تلکام» با همکاری وزارت ارتباطات و فناوری اطلاعات و سندیکای مخابرات ایران با حضور 130 شرکت بخش خصوصی، 16 شرکت بخش دولتی و 20 شرکت خارجی برگزار شد.این نمایشگاه علاوه بر ارائه تازه‌ترین دستاوردهای صنعت مخابرات، محل تبادل اطلاعات و مذاکرات صنعت‌گران، تولیدکنندگان و خدمات‌دهندگان حوزه صنایع مخابراتی بود و پنل‌های تخصصی با موضوع های روز جامعه و مرتبط با صنایع ارتباطی و مخابراتی برگزار شد.اقتصام** 9246** 2023            "}