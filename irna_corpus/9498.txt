{"onTitr":"","titr":" طرح باغچه های سلامت در قزوین اجرایی شد","describe":" قزوین - ایرنا - رییس مرکز بهداشت شهید بلندیان قزوین گفت: طرح باغچه سلامت (تولید سبزی سالم) در خانه بهداشت بخش های آقا بابا و مشعلدار این شهرستان انجام شد.", "text":"به گزارش روز چهارشنبه ایرنا و به نقل از روابط عمومی دانشگاه علوم پزشکی قزوین، دکتر علیرضا خوانساری افزود: این طرح با هماهنگی کارشناسان تغذیه این مرکز و کارشناسان جهاد کشاورزی در خانه های بهداشت آقابابا و مشعلدار این شهرستان به اجرا درآمد.وی، هدف از این طرح را دستیابی به امنیت غذایی و تغذیه بهتر و ترویج کشاورزی پایدار، ترویج فرهنگ تغذیه سالم در بین زنان روستایی و عشایری، پایان دادن به گرسنگی، ترویج تولید در باغچه های خانگی با موضوع سبزی و صیفی، ارائه مشاوره های لازم در جهت ترویج الگوی غذایی سالم، بهبود وضعیت تغذیه زنان و خانوارهای روستایی و تولید محصول سالم و ایجاد سایت باغچه های خانگی دانست.خوانساری ادامه داد: افزایش شیوع بیماری های غیر واگیر در مناطق شهری و روستایی کشور و ترویج کشاورزی پایدار مستلزم آن است که برنامه بهبود تغذیه با هدف اصلاح الگوی غذایی خانوارها اجرا شود.این مسئول در پایان تاکید کرد: در همین راستا نشست آموزشی برای تعدادی از بانوان روستاهای آقابابا و مشعلدار برگزار و با حضور کارشناس جهاد کشاورزی شهرستان قزوین برای آموزش مواردی چون شرایط مورد نیاز جهت تولید سبزی سالم در باغچه خانگی با حضور در محل زمین، آماده شده در محوطه خانه بهداشت به آموزش کشت به صورت عملی اقدام شد.7388/8054            "}