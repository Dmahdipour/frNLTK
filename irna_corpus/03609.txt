{"onTitr":"","titr":" چهل سال سینمای ایران مرور می‌شود","describe":" تهران- ایرنا- موزه سینمای ایران، ویژه برنامه مروری بر چهار دهه سینمای ایران را برگزار می‌کند.", "text":"به گزارش روز سه شنبه گروه فرهنگی ایرنا از موزه سینمای ایران، ویژه برنامه «نمایش برگزیده‌ای از چهل سال سینمای ایران» به مناسبت بزرگداشت چهل سالگی انقلاب اسلامی ایران، به زودی در سینماهای موزه سینما برگزار می‌شود.در این برنامه 40 فیلم سینمایی از سال‌های 1357 تا 1397 به همت علی بختیاری انتخاب و با تلاش فیلمخانه ملی ایران برای نخستین بار و ویژه این برنامه، اسکن، اصلاح و مرمت شده‌اند.عباس کیارستمی، شاپور قریب، داریوش مهرجویی، بهرام بیضایی، مسعود کیمیایی، کیانوش عیاری، رخشان بنی‌اعتماد، ابراهیم حاتمی‌کیا، واروژ کریم مسیحی، مسعود جعفری جوزانی، رسول صدرعاملی، ناصر تقوایی، احمد امینی، فریدون جیرانی، اصغر فرهادی، رسول ملاقلی‌پور، کیومرث پوراحمد و مانی حقیقی از جمله کارگردان‌هایی هستند که آثارشان در چهار دهه سینمای ایران، با نسخه‌های باکیفیت و کم‌نظیر در این برنامه مرور می‌شود و روی پرده می‌رود.ویژه برنامه «نمایش برگزیده‌ای از چهل سال سینمای ایران» از سوی موزه سینمای ایران و با مساعدت لادن طاهری، مدیرکل فیلمخانه ملی ایران و همراهی کانون پرورش فکری کودکان و نوجوانان از 26 مهرماه آغاز می‌شود و علاقه‌مندان می‌توانند پنجشنبه هر هفته پای فیلم‌های مورد علاقه خود بنشینند.پژوهشگران، دانشجویان و علاقه‌مندان می‌توانند برای بهره‌مندی از این برنامه با روابط عمومی موزه سینمای ایران تماس گرفته و عضو این گردهمایی هفتگی شوند.پوستر ویژه برنامه «نمایش برگزیده‌ای از چهل سال سینمای ایران» را مرتضی آکوچکیان طراحی کرده است و جدول معرفی و نمایش فیلم‌ها نیز به زودی منتشر و در اختیار مخاطبان قرار می‌گیرد.فراهنگ**9246** 1055            "}