{"onTitr":" مدیرکل دامپزشکی خوزستان:    ","titr":" دلالان عامل گرانی گوشت قرمز در خوزستان هستند","describe":" اهواز -ایرنا - مدیرکل دامپزشکی خوزستان، دلالان و واسطه ها را عامل گرانی گوشت قرمز در خوزستان عنوان کرد و گفت: نبود 'میدان عرضه مستقیم دام' در استان به خصوص کلانشهر اهواز،باعث دست به دست شدن دام توسط دلالان و قیمت گذاری دام توسط آنان و در نهایت افزایش حبابی گوشت قرمز شده است.", "text":"به گزارش ایرنا مصطفی کنارکوهی روز سه شنبه در نشست خبری با خبرنگاران رسانه های گروهی در محل اداره کل دامپزشکی خوزستان با اشاره به تفاوت قیمت گوشت قرمز در استان با مناطق همجوار، تاثیر گرانی داروهای دامی را در افزایش قیمت گوشت قرمز رد کرد و گفت: سهم بخش درمان و بهداشت دام تنها یک درصد هزینه های نگهداری دام است بنابراین گرانی دارو نمی تواند عامل تعیین کننده و دلیل منطقی برای افزایش قیمت گوشت قرمز در استان خوزستان باشد.وی گفت: عشایر و دامداران برای فروش مستقیم دام خود در استان سرگردان هستند چون هیچ مکانی برای عرضه مستقیم دام با قیمت مناسب در استان وجود ندارد و این خلاء سبب شده دلالان در توزیع و قیمت گذاری دام دخالت کنند و منافع عمومی را به چالش بکشند.کنارکوهی با رد هر گونه نقش دامپزشکی استان در افزایش بی رویه و غیرمنطقی گوشت قرمز -کیلویی  650هزار ریال در اهواز- و بدون ذکر نام از نهادهای مسئولی که می توانند در متعادل کردن و کاهش قیمت گوشت قرمز در استان موثر باشند،  گفت: اگر همه دستگاه های مسئول  به وظایف خود عمل کنند ، قیمت گوشت قرمز در خوزستان متعادل می شود.گزارش میدانی ایرنا در سطح برخی شهرهای استان از کاهش 30تا 40درصدی مصرف گوشت قرمز به دلیل گرانی آن و گرایش مردم به مصرف گوشت مرغ و ماهی حکایت می کند.     * خوزستان در میان پنج استان برتر کشور در زمینه داممدیرکل دامپزشکی خوزستان  گفت: استان خوزستان با 3.5میلیون راس دام سبک و 400هزار راس دام سنگین در بین پنج استان برتر کشور در زمینه دام و دامپروری قرار دارد.وی ارزش اقتصادی دام استان را به عنوان بزرگترین ثروت پس از نفت 120هزار میلیارد ریال عنوان کرد و گفت: این ثروت و سرمایه عظیم بدون احتساب 1.5میلیون راس دام عشایر هفت استانی است که در کوچ قشلاقی وارد خوزستان می شوند.کنارکوهی وظیفه نخست دامپزشکی را در زمینه دام بهداشت ، مایه کوبی و مبارزه با بیماری ها مشترک دام و انسان بیان کرد و افزود: دامپزشکی در همه فرایند تولید ، نگهداری و عرصه گوشت به مصرف کننده نهایی ، دخالت مستقیم دارد. *معضل کشتار و عرضه گوشت قرمز در جاده های بین شهری مدیرکل دامپزشکی خوزستان در پاسخ به سوالی در خصوص کشتار و عرضه غیربهداشتی گوشت قرمز در جاده های بین شهری گفت: همه توان خود را برای مهار این معضل به کار گرفته ایم و در این خصوص در نیمه نخست امسال 169پرونده در محاکم قضایی تشکیل شده است.کنارکوهی با بیان اینکه دامپزشکی ضابط قضایی در برخورد با عرضه کنندگان گوشت غیربهداشتی در مسیرهای بین جاده ای نیست افزود: با این وجود ماموران دامپزشکی تاکنون صدمات و فشارهای زیادی را در قضیه کشتار و عرضه غیربهداشتی دام در جاده های بین شهری متحمل شده اند ولی ریشه کنی این مساله به فرهنگ سازی و تلاش همگانی برای کاهش تقاضای گوشت غیربهداشتی بستگی دارد.وی با اشاره به گستردگی وظایف دامپزشکی و محدودیت امکانات نرم افزاری و سخت افزاری دامپزشکی خوزستان اظهار داشت: تشکیلات (چارت)سازمان دامپزشکی استان 500نفر است ولی با 250نفر اداره می شود و این وضعیت ، فشار زیادی به نیروهای عملیاتی وارد می کند.* ممنوعیت صادرات دام زنده از بنادر خوزستانمدیرکل دامپزشکی خوزستان گفت: صادرات دام زنده بر اساس دستورالعمل وزارت جهادکشاورزی ممنوع است و در این زمینه مجوزی از سوی دامپزشکی صادر نمی شود.کنارکوهی احتمال قاچاق دام زنده را از طریق مرزهای آبی رد نکرد ولی گفت: تشخیص قاچاق بودن دام ، برعهده ستاد مبارزه با قاچاق کالا و ارز و تعزیرات حکومتی است ولی در عین حال دام زنده باید قرنطینه و گواهی بهداشتی داشته باشد تا بتوان آن را صادر کرد.مدیرکل دامپزشکی خوزستان با اشاره به حادثه تلف شدن یک هزار و 180راس دام زنده صادراتی به قطر در تیرماه از بندر شادگان امسال اظهار داشت: در این خصوص تقصیری متوجه دامپزشکی نیست و چنانچه استانداردها ، ظرفیت و وضعیت فنی شناور حامل دام مورد توجه قرار می گرفت چنین حادثه ای رخ نمی داد.به گزارش ایرنا پس از امتناع از دریافت این محموله دام زنده در قطر ، شناور حین بازگشت به شادگان دچار نقص فنی شد و حدود نیمی از دام های آن بر اثر کمبود غذا و آب تلف شدند و خسارات سنگینی به صادرکننده این محموله وارد آمد.* راه اندازی کشتارگاه صنعتی خرمشهر بزودیمدیرکل دامپزشکی خوزستان از راه اندازی کشتارگاه صنعتی خرمشهر در آینده ای نزدیک خبر داد و افزود: طبق برنامه در این کشتارگاه، دام زنده سبک از کشورهای خارجی وارد و کشتار می شود.کنارکوهی با بیان اینکه راه اندازی این کشتارگاه تمام صنعتی با سرمایه گذاری 300میلیارد ریالی در کاهش بهای گوشت قرمز در کشور موثر خواهد بود افزود: این نخستین کشتارگاه صنعتی کشور خواهد بود که دام از خارج وارد می کند و امکان صادرات نیز دارد.* خطر آنفلوآنزای فوق پرندگان خوزستان را تهدید نمی کندمدیرکل دامپزشکی خوزستان در این نشست خبری با بیان اینکه در زمان حاضر خطر شیوع آنفلوآنزای فوق پرندگان استان خوزستان را تهدید نمی کند اظهار داشت: از سال 1395 که چند نقطه در استان درگیر این بیماری بود و تحت کنترل درآمد مورد از این بیماری در استان دریافت نشده است.وی گفت: در صورت شیوع این بیماری در استان های همجوار ، نسبت به احداث قرنطینه در ورودی های خوزستان اقدام می شود.کنارکوهی از تدابیر لازم در مناطق مرزی استان خوزستان برای مهار و کنترل بیماری های مشترک انسان و دام که احتمال دارد از طریق تردد دام های غیرمجاز به استان سرایت کند خبر داد و افزود: قاچاق دام می تواند احتمال شیوع بیماری های دامی را افزایش دهد.به گزارش ایرنا در این نشست خبری اعلام شد استان خوزستان با تولید 60هزار تن آبزی رتبه دوم کشوری و داشتن یک هزار واحد مرغداری و تولید 43میلیون جوجه در جایگاه ششم کشوری قرار دارد.6065/6002            "}