{"onTitr":" رئیس کمیته عالی انقلابی یمن:    ","titr":" کشورهای متجاوز مانع حل مشکل سقوط پول ملی هستند","describe":" تهران - ایرنا - 'محمد علی الحوثی' رئیس کمیته عالی انقلابی یمن گفت: کشورهای متجاوز مانع حل مشکل سقوط ارزش ریال (پول ملی یمن) از طریق راه حل ارائه شده، هستند.", "text":"به گزارش روزسه شنبه شبکه خبری' المسیر'ه، الحوثی افزود: راه حل ارائه شده شامل درخواست سازمان های بین المللی در خصوص انتقال مبالغ اختصاص داده شده به یمن به بانک مرکزی این کشور به جای دیگر بانک ها است .وی تاکید کرد که مانع تراشی دشمن این است که مانع ارسال درآمدهای مالی یمن به بانک مرکزی در صنعا شده و خواستار واریز پول به شعبه آن در عدن هستند.الحوثی تصریح کرد که کشورهای متجاوز (عربستان و امارات) جنگ اقتصادی علیه یمن را آغاز کرده اند و آتش بس اقتصادی را که 'ولد الشیخ' ( نماینده سابق سازمان ملل در یمن) پیشنهاد داده بود، نپذیرفتند و با درخواست انتقال پول به عدن مانع حل مشکل سقوط ریال شدند.وی ادامه داد: کشورهای متجاوز مدعی کمک 11.18 میلیارد دلاری به یمن هستند، این پول کجاست، در کدام بانک، چه کسی آن را به سرقت برده، چرا مانند دوران قبل از انتقال بانک مرکزی به عدن ، ثبات ارزش ریال یمن را حفظ نمی کنند.  ** نشست فوق العاده کمیته عالی اقتصادی یمن کمیته عالی اقتصادی یمن در نشست فوق العاده دیروز خود به ریاست 'مهدی المشاط ' رئیس شورای سیاسی این کشور، آخرین تحولات اقتصادی و جنگ اقتصادی دشمن علیه یمن را بررسی کرد.المشاط، اقدام مزدوران عربستانی طرفدار دولت مستعفی و فراری یمن به چاپ غیر قانونی پول را که منجر به تشدید بحران انسانی و افزایش قیمت ها و سقوط ارزش ریال یمن شده، محکوم کرد.در این نشست، عملکرد وزارتخانه های صنایع و بازرگانی در تامین مواد غذایی و ممانعت از گرانفروشی و وزارت نفت وگاز در تامین گاز خانگی شهروندان یمنی بررسی شد.المشاط تاکید کرد که دشمن متجاوز از اقتصاد به عنوان ابزار جنگی استفاده کرده و به درخواست شورای عالی سیاسی و دولت نجات ملی برای بی طرف نگه داشتن اقتصاد، پاسخ نمی دهد.کمیته عالی اقتصادی با استقبال از پیشنهادهای سازمان ملل برای بی طرف نگه داشتن اقتصاد و عملکرد بانک مرکزی یمن تاکید کرد که در این زمینه از هیچ کمکی دریغ نمی کند. ** راه پیمایی در اعتراض به جنگ اقتصادی علیه یمناستان 'اب' یمن دیروز شاهد برگزاری راه پیمایی گسترده علیه جنگ اقتصادی ، سیاست گرسنه نگه داشتن و محاصره  یمن از سوی عربستان و امارات بود.در این راه پیمایی 'عبدالواحد صلاح' استاندار اب گفت که این تظاهرات تاکید بر تداوم مقاومت در برابر متجاوزان برای دفاع از حاکمیت و استقلال کشور است. وی ضمن محکوم کردن انتقال بانک مرکزی به عدن و چاپ میلیاردها ریال بدون پشتوانه توسط عربستان و مزدورانش، آن را عامل سقوط ارزش پول ملی یمن ذکر کرد.وی از سازمان ملل خواست مانع تداوم سقوط ارزش ریال و افزایش گرانی در اوضاع بحرانی کشور شود.راه پیمایان یمنی تاکید کردند که سیاست گرسنه نگه داشتن و محاصره از سوی دشمن متجاوز و جنگ اقتصادی علیه یمن ، نتیجه ای جز تقویت مقاومت و پایداری مردم ندارد.خاورم** 1453**1651            "}