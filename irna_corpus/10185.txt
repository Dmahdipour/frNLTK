{"onTitr":"","titr":" ترامپ، زن متهم کننده کاوانا را مسخره کرد","describe":" تهران-ایرنا- دونالد ترامپ رئیس جمهوری آمریکا اظهارات زنی را که بِرت کاوانا نامزد پیشنهادی برای ریاست دیوان عالی را متهم کرده، به تمسخر گرفت.", "text":"به گزارش روزنامه واشنگتن پست، ترامپ در بین جمعیت حاضر در ایالت «می سی سی پی» گفت جنبش «#من نیز» به شکل نادعادلانه ای به مردان آسیب می زند.ترامپ در اظهاراتی که نگرانی مشاوران سنا و کاخ سفید را برانگیخت، روایتی را که «کریستین بلیسی فورد» در جلسه شهادتش در کمیته قضایی درباره آزار جنسی کاوانا توصیف کرده بود، مسخره کرد که به خنده جمعیت حاضر منجر شد. این جدی ترین حمله لفظی ترامپ به شهادت این زن بود.ترامپ به نقل از اظهارات فورد گفت: نمی دانم. نمی دانم. بالای پله؟ پایین پله؟ کجا بود؟ نمی دانم. اما او در حال خود نبود. فقط این را به یاد دارم.ترامپ بارها با تکرار عبارت «یادم نیست»، شهادت فورد را به تمسخر گرفت.فورد گفته بود که این اتفاق (تعرض) در بالای پله ها رخ داده بود  و او 100 درصد مطمئن است که فرد متعرض کاوانا بوده است. هر چند که تایید کرد جزییات بیشتری را به یاد نمی آورد.ترامپ سپس به جمع حاضر گفت که مردان به دلیل اتهام ناعادلانه درباره آزار جنسی از مشاغل خود اخراج می شوند. ترامپ خود با اتهام آزار جنسی از سوی چند زن مواجه است.رئیس جمهوری آمریکا که از نامزد پیشنهادی خود برای دیوان عالی حمایت کرده است افزود: زندگی کاوانا نابود شده و از جمعیت حاضر خواست به خانواده او فکر کنند.وی در اظهاراتی که ظاهرا به همه متهم کنندگان کاوانا اشاره داشت گفت اینها افراد شروری هستند.«مایکل برومویچ» وکیل فورد، در توئیتی در پاسخ به اظهارات ترامپ آن را «خشونت آمیز، زننده و ناامیدکننده» توصیف کرد.اظهارات ترامپ همزمان با تحقیقات پلیس فدرال آمریکا درباره اتهام جنسی کاوانا مطرح شد. فورد هفته پیش در کمیته قضایی سنای آمریکا گفت کاوانا چند دهه پیش وقتی هنوز نوجوان بود به او تعرض کرده است. کاوانا با عصبانیت چنین اتهاماتی را رد کرد.ترامپ پیش تر شخصا از حمله به فورد خودداری کرده بود هر چند که در توئیتی این سوال را مطرح کرد که چرا فورد وخانواده اش بالافاصله بعد از این اتفاق شکایت نکرده اند.واشنگتن پست پیش بینی کرده که حمله لفظی روز سه شنبه ترامپ اختلافات بر سر تایید صلاحیت کاوانا را  تشدید کند و «سوزان کالینز» سناتور جمهوری خواه از ایالت مِین و «لیزا مارکوزکی» سناتور جمهوری خواه از آلاسکا را که آرا شان در رای گیری سنا نقش کلیدی دارد، آزرده خاطر کند.ترامپ از دلجویی زنانی که می گویند مورد تعرض جنسی قرار گرفته اند خودداری کرده است و مشاورانش بارها به او توصیه کرده اند که از حمله به فورد خودداری کند زیرا منفعتی ندارد. وی به منظور حمایت از «سیندی هاید اسمیت» سناتور جمهوری خواه در آستانه انتخابات میان دوره ای سنا در گردهمایی می سی سی پی شرکت کرد. ترامپ در آگوست (مرداد) گذشته در توئیتی از اسمیت حمایت کرده و گفته بود او کسی بوده که به شعار انتخاباتی اش، «آمریکا در اولویت است» کمک کرده است.اروپام**9158**2040            "}