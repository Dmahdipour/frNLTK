{"onTitr":" فرمانده سپاه فتح کهگیلویه و بویراحمد:    ","titr":" ملت ایران از جنگ اقتصادی دشمنان خسته نیست","describe":" یاسوج- ایرنا- فرمانده سپاه فتح کهگیلویه و بویراحمد گفت: ملت ایران و مردم این استان از جنگ تمام عیار اقتصادی دشمنان و به ویژه آمریکا هرگز خسته نیست.", "text":"به گزارش ایرنا، سردار یدالله بوعلی روز پنجشنبه در رزمایش 20 هزار نفری اقتدار عاشورایی بسیجیان کهگیلویه و بویراحمد با عنوان محمد رسول الله (ص) در یاسوج اظهار داشت: نظام سلطه به سرکردگی آمریکای جنایتکار از اوایل پیروزی انقلاب اسلامی تاکنون هر آنچه توانسته علیه کشور و ملت ایران انجام داده‌ اما به لطف الهی همگی آنها خنثی شده است.وی افزود: سردمداران استکبار جهانی این نکته مهم را به خوبی بدانند که کشور و ملت ایران در برابر تمامی موانع ایجاد شده از سوی آنان ایستاده و با اقتدار پیش می ‌رود.فرمانده سپاه فتح کهگیلویه و بویراحمد بیان کرد: این رزمایش حرکت و اقدامی مهم برای افزایش امید بین دوستان نظام و انقلاب، ایجاد بیم ‌برای دشمنان، شورآفرینی برای جوانان و اعلام آمادگی در راستای کمک به کاهش مشکلات کشور است.سردار بوعلی عنوان کرد: در این رزمایش با صراحت به دشمنان اعلام می‌ شود که ملت و بسیجیان ایران در رکاب رهبر معظم انقلاب برای پاسداری از دین مبین اسلام و مقاومت در برابر تطمیع ‌ها و تحریم ‌ها بر سر پیمان خود ایستاده اند و پیشگام وفاداری به نظام و انقلاب هستند.وی ابراز داشت: این رزمایش یک هشدار جدی به بدخواهان نظام در چهلمین سالگرد پیروزی انقلاب اسلامی ایران است.7535/6110            "}