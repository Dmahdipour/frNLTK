{"onTitr":"","titr":" داماش گیلان به یک چهارم نهایی جام حذفی کشور صعود کرد","describe":" رشت - ایرنا - تیم فوتبال داماش گیلان به مرحله یک چهارم نهایی رقابت های جام حذفی کشور صعود کرد.", "text":"مسئول روابط عمومی باشگاه داماش گیلان روز جمعه در این خصوص در مصاحبه با خبرنگار ایرنا در رشت اظهار داشت: تیم فوتبال داماش در مرحله یک هشتم نهایی این مسابقات با برتری برابر تیم مقاومت تهران به مرحله یک چهارم نهایی جام حذفی کشور راه یافت.  میثم محبوب افزود: تیم فوتبال مداش گیلان عصر روز پنجشنبه در مرحله یک هشتم نهایی مسابقات جام حذفی کشو در تهران برابر تیم مقاومت قرار گرفت و با برتری 2 بر صفر مقابل این تیم، علاوه بر حذف تیم مقاومت از گردونه این مسابقات، خود جزو هشت تیم برتر این دوره جام حذفی کشور قرار گرفت.   وی ادامه داد: در جریان این مسابقه ، علی آل کثیر در دقیقه 47 و میلاد پورصف شکن در دقیقه 74 برای تیم فوتبال داماش گیلان گلزنی کردند تا این تیم در این بازی جام حذفی نیز پیروز شود.تیم فوتبال داماش گیلان بیش از این و قبل از رسیدن به مرحله یک هشتم نهایی رقابت های جام حذفی کشور ، برابر تیم های فوتبال قشقایی شیراز و چوکا تالش به برتری رسیده بود تا در این مرحله رو در روی تیم فوتبال مقاومت تهران قرار گیرد.به جز تیم فوتبال داماش گیلان که به مرحله یک چهارم نهایی رقابت های فوتبال جام حذفی کشور راه یافته، تیم سپیدرود رشت دیگر نماینده این استان است که در مرحله یک هشتم نهایی باید در رشت با برنده مسابقه تیم های فوتبال پرسپولیس و نود ارومیه به رقابت بپردازند.7285/2007            "}