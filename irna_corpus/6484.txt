{"onTitr":" با رای ضعیف سنا؛    ","titr":" گزینه ترامپ برای دیوان عالی آمریکا تائید شد","describe":" تهران- ایرنا- سنای آمریکا با اکثریت ضعیف صلاحیت گزینه رئیس جمهوری آمریکا برای تصدی کرسی دیوان عالی این کشور را که از سوی یک زن به تجاوز جنسی متهم شده بود، تائید کرد.", "text":"به گزارش شنبه شب ایرنا به نقل از خبرگزاری رویترز، «برت کاوانا» گزینه جنجالی دونالد ترامپ رئیس جمهوری آمریکا برای تصدی کرسی دیوان عالی این کشور تائید صلاحیت شد.سنای آمریکا با اکثریت ضعیف جمهوریخواهان، با 50 رای موافق و 48 رای مخالف کاوانا را تائید کرد.موضوع کاوانا که گزینه مورد حمایت جمهورخواهان است در کنار اتهام هایی که از سوی «کریستین بلیزی فورد» استاد دانشگاه با حمایت دمکرات ها متوجه او است، چندین هفته است که سرخط خبری رسانه های آمریکا است.بلیزی فورد قاضی کاوانا را متهم کرده بود که بیش از 30 سال پیش در دوران دبیرستان به وی تجاوز جنسی کرده است.پلیس فدرال آمریکا تحقیقات تکمیلی مورد درخواست کمیته قضایی سنا از کاوانا را روز پنجشنبه به این کمیته تحویل داد.کاوانا سابقه طولانی در پرونده‌های مهم از جمله پرونده اتهام های علیه «بیل کلینتون» رئیس جمهوی پیشین آمریکا داشته، اما مواضع او از جمله در حوزه‌هایی همچون زنان، نگرانی جنبش‌ها و گروه‌های مدنی در آمریکا را به دنبال داشته است.وی قرار است جایگزین «آنتونی کندی» قاضی بازنشسته دیوان عالی شود، فردی که در قامت یک جمهوریخواه میانه‌رو شناخته می ‌شد.قضات دیوان عالی به صورت دائمی منصوب می شوند و این مسئله موجب اهمیت این نهاد برای احزاب آمریکا شده است. اکنون دیوان عالی آمریکا چهار قاضی محافظه کار و 4 قاضی لیبرال دارد و در صورت انتخاب کاوانا، کفه محافظه کاران به نفع جمهوریخواهان سنگین تر خواهد شد.ترامپ پیش از این «نیل گورسچ» را با حمایت سنای آمریکا به عضویت دیوان عالی درآورده بود و انتصاب کاوانا، جایگاه او را بیش از گذشته در نظام قضایی این کشور تقویت می کند.شبد**9416**1010            "}