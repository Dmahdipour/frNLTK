{"onTitr":"","titr":" رایزنی با طرف عراقی برای گشایش چیلات در جریان است","describe":" ایلام- ایرنا - معاون عمران و توسعه شهری و روستایی وزارت کشور گفت: با تمام توان و از طریق وزارت خارجه دیپلماسی برای گشایش مرز چیلات با طرف عراقی را پیگیری می کنیم.", "text":"به گزارش ایرنا، مهدی جمالی نژاد در جریان بازدید از زیرساخت های مرز چیلات اظهار داشت: زیرساخت های مرز چیلات با توجه به تلاش و همت مسئولان استانی و شهرستانی فراهم شده و تلاش می کنیم تا از طریق دیپلماسی طرف عراقی را برای گشایش این مرز متقاعد کنیم.وی با اشاره به 12 کمیته در وزارت کشور که یکی از آنها کمیته زیرساخت است، افزود: مسئولیت این کمیته با معاونت حوزه عمرانی است و تاکنون در حوزه زیرساختی در مرزهای مختلف اقدامات خوبی انجام و در استان ایلام نیز این اقدامات برجسته تر بوده است.معاون عمران و توسعه شهری و روستایی وزارت کشور با اشاره به اقدامات مهم در حوزه راه، آب و برق و فیبرنوری چیلات و هزینه 360 میلیارد ریالی برای این زیرساخت ها گفت: 10 کیلومتر از مسیر جاده دسترسی به چیلات باقی مانده که برای آسفالت به جد در دستور کار است.جمالی نژاد با اشاره به ظرفیت های شهرستان دهلران به نگاه خاص جهت پیشرفت منطقه اشاره کرد و گفت: مرز چیلات در حوزه اربعین و گردشگری می تواند در توسعه منطقه موثر باشد و رایزنی ها و پیگیری ها برای گشایش این مرز ادامه دارد.وی به موافقت دولت ایران و عراق در خصوص بازارچه مرزی چیلات هم اشاره کرد و افزود: تلاش می شود در خصوص مرز چیلات نیز مسایل و موضوعات را به وزارت خارجه منتقل کینم و از این طریق پیگیری ها دنبال شود.وی تاکید کرد: با توجه به سوابق شهرستان در دفاع مقدس نگاه ویژه ای به این شهرستان نیاز است و آمادگی داریم در حوزه زیرساخت های شهری که در حوزه کار ماست، موضوعات را پیگیری کنیم.معاون عمرانی استاندار ایلام نیز در این بازدید گفت: استان ایلام سالانه میزبان حدود چهار میلیون و 500 هزار زائر اربعین و داری پنج مسیر اصلی منتهی به مرز است.احمد کرمی با اشاره به 28 کیلومتر مسیر دسترسی به مرز چیلات گفت: 10 کیلومتر از این مسیر در مرحله بیس بوده و جهت آسفالت نیازمند قیر است که با تامین قیر مورد نیاز آسفالت آن انجام می شود.وی به 2 محدوده 200 هکتاری برای توسعه گردشگری چیلات اشاره کرد و گفت: گشایش بازارچه و مرز چیلات برای استان و کشور تاثیرگذار است.فرماندار دهلران گفت: این شهرستان مرزی با توجه به وسعت، ظرفیت ها و قابلیت مختلف نفت و گاز،کشاورزی و آب و خاک می تواند با گشایش مرز چیلات نقش مهمی در توسعه استان ایفا کند.سید حسینعلی موسوی با اشاره به اقدامات اساسی در زیرساخت های چیلات افزود: گشایش مرز چیلات از مطالبات عمومی مردم شهرستان است و امیدواریم حضور مسئولان کشوری موجب حضور طرف عراقی و تسریع در گشایش این مرز شود.7175/6119            "}