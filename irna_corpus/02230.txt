{"onTitr":" امام جمعه دزفول:    ","titr":" جوانان از نظر فکری و اعتقادی تقویت شوند","describe":" دزفول - ایرنا - امام جمعه دزفول با اشاره به تلاش دشمن برای ایجاد انحراف ذهنی در جامعه گفت: جوانان باید با اجرای برنامه های فرهنگی از نظر فکری و اعتقادی تقویت شوند.", "text":"به گزارش ایرنا حجت الاسلام و المسلمین سید محمدعلی قاضی دزفولی روز چهارشنبه در نشست سرمربیان حلقه های صالحین دزفول در دفتر امام جمعه افزود: سبک زندگی در حال عوض شدن است اگر بتوانیم با اجرای برنامه های فرهنگی موثر نقاط قوت را بیان کنیم دشمن به طور قطع از این خلا استفاده و اذهان جوانان را مطابق میل خود هدایت می کند.وی با تاکید بر لزوم مقابله با معضلات فرهنگی گفت: سگ گردانی و انحرافات فکری در شهرستان دزفول زیاد شده که نشان  دهنده آغاز هجمه فرهنگی گسترده ای است.امام جمعه دزفول بر ضرورت استفاده از نیروهای فکری توانمند و اساتید حوزه علمیه در اجرای برنامه های فرهنگی در دزفول تاکید کرد و افزود: باید موانع پیشرفت برنامه های فرهنگی شناسایی و برای برداشتن آنها اقدام شود.وی به مسئولان حلقه های صالحین دزفول توصیه کرد در اجرای برنامه های فرهنگی روحیات و خلقیات جوانان را مدنظر داشته باشند و اردوهای تفریحی برگزار کنند. حجت الاسلام و المسلمین قاضی دزفولی با تاکید بر اجرای برنامه های فرهنگی در مساجد افزود:‌ خانواده ها علاقمندند فرزندانشان به جای کافی شاپ در مساجد وقت خود را سپری کنند.وی اظهار داشت:‌ سالها برای توسعه شجره صالحین در دزفول تلاش شده است و باید با هم افزایی حوزه علمیه، بسیج و مساجد برنامه های آموزشی و فرهنگی خوبی اجرا شود تا بیشترین اثرگذاری را داشته باشند.امام جمعه دزفول افزود: با وجود فعالیت های قابل تقدیر انجام شده در این خصوص ظرفیت های بیشتری برای توسعه کار فرهنگی در شهرها و روستاهای تابعه دزفول وجود دارد.سرهنگ هادی سعادت زاده فرمانده ناحیه مقاومت بسیج دزفول نیز در این نشست با اشاره به اقدامات انجام شده با همکاری حلقه های صالحین گفت: آسیب شناسی و بررسی مشکلات کانون های مساجد ضرری است.وی افزود: در حال حاضر 250 حلقه صالحین در دزفول وجود دارد که هر کدام از این گروه ها نیز 20 نفر عضو دارند.فرمانده ناحیه مقاومت بسیج دزفول اظهار داشت: نشست حلقه های صالحین در طول هفته چند بار در دزفول برگزار و مباحث اعتقادی، اخلاقی و قرآنی بررسی می شوند.وی افزود: حلقه های صالحین از چند سال پیش در سراسر کشور شکل گرفته و برنامه های مختلفی در سطوح نونهالان، نوجوانان و جوانان اجرا می کنند.7278/3022            "}