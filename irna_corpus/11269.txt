{"onTitr":"","titr":" هافبک پرسپولیس: دوباره بر سختی ها غلبه می کنیم","describe":" تهران - ایرنا - «احمد نوراللهی» هافبک تیم پرسپولیس تهران گفت: با وجود غیبت چند بازیکن کلیدی تیم در بازی امروز (سه شنبه) مقابل السد، توانایی داریم که دوباره بر سختی ها غلبه کنیم.", "text":"به گزارش ایرنا، تارنمای رسمی کنفدراسیون فوتبال آسیا (ای اف سی) نوشت: تیم تهرانی که پس از بازگشت تحسین برانگیز در بازی مرحله یک چهارم مقابل الدحیل، به شدت احساس شعف می کرد؛ با مصدومیت «حسین ماهینی» کاپیتان دوم خود از ناحیه رباط صلیبی که در لیگ داخلی رخ داد، ضربه مهلکی را پذیرفت.«کمال کامیابی نیا» و «محمد انصاری» هافبک و مدافع این تیم نیز به دلیل دو اخطاره شدن، بازی امروز را از دست داده اند.با این حال نوراللهی مصرانه معتقد است که تیمش برای نبرد با السد کاملا آماده است.هافبک پرسپولیس اظهار داشت: از اینکه برای دومین سال پیاپی تیمم را در مرحله نیمه نهایی لیگ قهرمانان آسیا همراهی می کنم، احساس غرور دارم؛ با وجود مشکلات زیاد توانستیم تا این مرحله صعود کنیم.وی ادامه داد: هفته گذشته، ماهینی را از دست دادیم اما می توانیم عملکرد خوبی داشته باشیم. بازیکنان ما با انگیزه هستند و امیدواریم تا با نتیجه ای خوب به خانه برگردیم.پرسپولیسی ها در مرحله گروهی لیگ قهرمانان فصل جاری، به لطف گل به خودی «مرتضی پورعلی گنجی» مدافع ایرانی سابق السد، این تیم را با نتیجه 1 – صفر شکست دادند.نوراللهی در ادامه افزود: می دانیم که السد بازیکنان قدرتمندی همچون ژاوی و گابی را در خط هافبک خود دارد. این ها بازیکنانی هستند که در تیم های سابق خود در اروپا کاپیتان بودند اما در میانه زمین، بازیکنان جوانی داریم که برای بازی کردن مقابل آن ها انگیزه زیادی دارند.نوراللهی تصریح کرد: السد تیم قدرتمندی است اما با تمام قوا به مصاف آنها می رویم و امیداریم تا پیروزی را از آن خود کنیم.«زلاتکو ایوانکوویچ» مربی تیم پرسپولیس نیز گفت که این تیم برای به دست آوردن یک نتیجه خوب راهی دوحه شده است.ایوانکوویچ اظهار داشت: مصدوم ها و محروم ها، کمی تیم را تضعیف کرده اند اما حتی بدون حضور این بازیکنان هم وظیفه خودمان را می دانیم و باور داریم که می توانیم از عهده آن بر آییم؛ خود را به خوبی آماده این بازی کرده ایم و آمده ایم تا با کسب نتیجه ای خوب، صعودمان را در تهران تثبیت کنیم. وی ادامه داد: این بازی هم برای ما و هم برای السد حیاتی است، تمام بازیکنان برای موفقیت آماده هستند.ایوانکوویچ که به دلیل محرومیت «برانکو ایوانکوویچ» سرمربی این تیم در بازی قبل، به عنوان مرد شماره یک پرسپولیس روی نیمکت این تیم می نشیند، تاکید کرد: السد را به خوبی می شناسیم. در مرحله گروهی 2 بار با آن ها روبرو شدیم. آن ها بهترین تیمی هستند که تا اینجا با آن ها بازی کرده ایم. با توجه به بازیکنان بزرگ و سرمربی خوبی که در این تیم با یکدیگر همکاری می کنند، شاید آن ها بهترین تیم این رقابت ها باشند. وی در پایان تصریح کرد: بازی سختی را پیش رو داریم اما این بدان معنا نیست که ما مصمم نیستیم، آمده ایم تا پیروز این بازی باشیم.ورزشی**3991**1597            "}