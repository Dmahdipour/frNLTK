{"onTitr":"","titr":" پدافند غیرعامل، مصون سازی نهادها در برابر تهدیدهاست","describe":" مراغه- ایرنا- مدیرکل پدافند غیرعامل آذربایجان شرقی با تاکید بر لزوم آمادگی همیشگی دستگاه ها و نهادها در برابر آسیب ها و تهدیدها گفت: پدافند غیرعامل، محدودسازی نبوده بلکه مصون سازی نهادها در برابر تهدیدهای احتمالی است.", "text":"به گزارش ایرنا، علیرضا کریمی روز چهارشنبه در نشست پدافند غیرعامل مراغه افزود: باتوجه به پیشرفت های فناوری های نوین، شناسایی تهدیدها و راهکارهای مقابله با آن در تمامی بخش ها حتی در حوزه های فرهنگی و اجتماعی در قالب پدافند غیرعامل مورد توجه قرار می گیرد.وی ادامه داد: تهدیدهای سایبری و زیستی به عنوان مهم ترین آسیب های پیش روی جامعه بوده و از این رو باید دستگاه ها و نهادها به امکانات نرم افزاری و سخت افزاری و افزایش داشته ها و دانسته ها تجهیز شوند.وی اضافه کرد: مقابله با تهدیدها، تقویت زیرساخت ها و حفظ توازن سیستم دستگاه های اجرایی، خدمات رسان و نهادها مهمترین کارکرد پدافندغیرعامل است.وی گفت: با رعایت نکات ایمنی و موازین تاکید شده در قالب دستورالعمل های پدافندغیرعامل، کارکرد سیتسم های اداری و خدماتی حفظ و تامین خواهد شد.وی با بیان اینکه هم اکنون تهدیدهای موجود، دستگاه های اداری و سازمانی را تهدید می کند، افزود: از این رو احصای تهدیدها، نقاط ضعف و تدوین راهکارهای موثر برای مرتفع ساختن آن در شهرستان ها ضروری و حیاتی است.وی تاکید کرد: رعایت الزامات پدافندغیرعامل در طرح های توسعه شهرستانی و نیز ساخت و سازهای عمرانی توسط نهادهای متولی امر ضروری است. جانشین قرارگاه سایبری آذربایجان شرقی نیز در این نشست با اشاره به تهدیدها و مخاطرات موجود در فضای مجازی و سایبری گفت: عدم شناسایی ضعف ها زمینه ساز بروز مشکلات و مخاطرات در دستگاه ها خواهد شد.صالحی افزود: برخی سوء مدیریت ها و استفاده از افراد غیرمتخصص در حوزه فناوری اطلاعات در دستگاه ها و نهادها زمینه ساز عدم رفع ضعف ها و بروز خطرات و آسیب ها در این حوزه می شود.وی با تاکید بر رعایت موازین ایمنی در استفاده از فناوری اطلاعات و حضور در فضای سایبری ادامه داد: بهره گیری از ابزارهای امنیتی می تواند از ایجاد حفره های امنیتی در این بخش پیشگیری کند.وی ادامه داد: شبکه های داخلی، فضای مجازی و تلفن های هوشمند بیشترین میزان آسیب پذیری را در برابر تهدیدهای سایبری داشته و از این رو باید با آگاه سازی و اجرای طرح های پیشگیرانه، امنیت را در این مراکز ایجاد کرد.وی اضافه کرد: بستن پورت های ارتباطی و جداسازی شبکه داخلی از شبکه عمومی و فضای مجازی در ادارات می تواند از ایجاد برخی مخاطرات جلوگیری کند.فرماندار مراغه نیز در این نشست گفت: با توجه به پیچیدگی های موجود در زمینه تهدیدها و مخاطرات در فضای کنونی، توجه به پدافند غیرعامل توسط آحاد جامعه بیش از پیش ضروری است.حمید شکری افزود: دستگاه های اجرایی و خدمات رسان شهرستانی باید موازین و نکات مورد تاکید پدافندغیرعامل را به عنوان عامل مهمی در تامین امنیت و مقابله با تهیدها، مورد توجه قرار دهند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.7487/3071            "}