{"onTitr":"","titr":" لاوروف و ظریف در خصوص انرژی گفت وگو کردند","describe":" مسکو - ایرنا - وزارت خارجه روسیه اعلام کرد که وزیران امور خارجه ایران و روسیه درباره همکاری های مشترک با محوریت موضوع انرژی با یکدیگر تلفنی گفت وگو کرده اند.", "text":"به گزارش روز دوشنبه ایرنا به نقل از وزارت امور خارجه روسیه، در گفت و گو تلفنی سرگئی لاوروف با محمد جواد ظریف که به ابتکار طرف ایرانی صورت گرفت، مسائل مربوط به همکاری های دوجانبه با توجه به مسائل همکاری در بخش انرژی مورد بحث قرار گرفت.درادامه گفته شد که وزیران خارجه ایران و روسیه در مورد تعدادی از موضوعات مهم برنامه کاری بین المللی و منطقه ای به تبادل دیدگاه های خود پرداختند.به گزارش ایرنا، روسیه و ایران در حوزه انرژی همکاری دارند و روسیه با وجود اینکه بزرگترین تولیدکننده نفت خارج از اوپک است، از ایران نیز نفت خریداری می کند، در زمینه انرژی هسته ای و راه اندازی خط لوله گاز ایران از طریق دریا به پاکستان اعلام آمادگی کرده است. با این وجود، هفته گذشته وزیران انرژی روسیه و عربستان که از تصمیم آمریکا برای تحریم نفتی ایران باخبر هستند، برای افزایش تولید نفت به توافق رسیدند و وزیر انرژی روسیه از احتمال افزایش تولید این کشور در ماه آینده خبر داد. 'حسین کاظم‌ پور اردبیلی' نماینده ایران در هیات عامل اوپک پیش تر با انتقاد از عملکرد روسیه و عربستان در افزایش تولید نفت به بهانه کنترل قیمت در شرایطی که آمریکا به دنبال اجرای تحریم های نفتی علیه یکی از اعضای اوپک (ایران) است، این اقدام را گروگانگیری بازار نفت از سوی آنان توصیف کرده بود. وی افزود: روسیه و عربستان به بهانه متوازن‌ سازی بازار جهانی نفت به دنبال تصاحب بخشی از سهم ایران، و از سوی دیگر برخی اعضای اوپک، دست در دست آمریکا برای ضربه زدن به برخی بنیانگذاران این سازمان تلاش می ‌کنند. کاظم‌ پور اردبیلی افزود: رییس جمهوری آمریکا در واقع تلاش می کند تا از حضور ایران در بازارهای جهانی نفت خام جلوگیری کند و این اقدام سبب گروگان ‌گیری بازار از سوی روسیه و عربستان شده که تمایل زیادی هم به قیمت‌های پایین نفت ندارنداروپام ** 1346 **2040            "}