{"onTitr":"","titr":" شش پیام اقدام موشکی ایران در شرق فرات","describe":" بغداد – ایرنا - شبکه خبری الاباء عراق در گزارشی تحلیلی درباره پیام های اقدام موشکی سپاه پاسداران انقلاب اسلامی علیه مواضع تروریست ها در شرق فرات، به مخاطبان این پیام ها پرداخته است.", "text":"به گزارش ایرنا، در این گزارش آمده است: از زمان تبدیل شدن ایران به جمهوری اسلامی به رهبری امام خمینی (ره) این کشور به قدرتی مستقل و تسلیم ناپذیر تبدیل شد، راهی که امام خامنه ای آن را ادامه داد و ایران اسلامی را به یک کشور قوی و شکست ناپذیر تبدیل کرد و این امر برای آمریکایی که میخواهد بر مقدرات کشورها تسلط داشته باشد بسیار ناراحت کننده است.واشنگتن همیشه سعی می کند از طریق تحریم ها و یا بکارگیری زور به طور غیر مستقیم و از طریق برخی گروه ها ایران را تحت فشار قرار دهد و جنگ را علیه سوریه به راه انداخت که به ظهور برجسته تر قدرت ایران در میدان های سیاسی و همچنین در مقابل شکست آمریکا و ابزارهای آن از جمله رژیم اشغالگر، عربستان سعودی و امارات، منجر شد.جمهوری اسلامی از طریق ایستادن در کنار سوریه و هدف قرار دادن گروه های تروریستی وابسته به آمریکا و سعودی از یک سو و از سوی دیگر از طریق پیشروی در میادین سیاسی برای کمک به سوریه برای حفظ یکپارچی این سرزمین، توانست از تمامیت ارضی سوریه دفاع کند.این چنین بود که رویارویی غیر مستقیم به شکست انجامید به ویژه پس از تجاوز عربستان سعودی علیه یمن و ایستادگی ایران در کنار مردم یمن که با قدرت و توانایی های خودی با ارتش تروریسم سعودی مقابله می کنند.به این ترتیب خشم دشمنان ایران و در راس آنها آمریکا افزایش یافت، به ویژه پس از ایستادن کشورهای جهان در کنار جمهوری اسلامی به خاطر پایبندی به توافق هسته ای و ایستادن آنها در برابر اقدام دولت ترامپ. این عوامل باعث شد که دشمنان در پی وارد کردن ضربه ای به ایران باشند تا از هدف اصلی خود منحرف شود و در این راه جز هدف قرار دادن غیر نظامیان چیز دیگری در قاموس کثیف فکریشان پیدا نکردند.حمله های موشکی سپاه پاسداران انقلاب اسلامی به مواضع تروریست ها در شرق فرات نشان دهنده آمادگی ایران و توسعه کیفی در سلاح های موشکی جمهوری اسلامی است.فارغ از علل اقدام تروریستی در اهواز و عوامل پشت پرده آن که دیگر بر همگان روشن شده است، سخن امروز ما درباره سرعت ایران در پاسخ به عاملان این جنایت است. در داخل ایران از طریق دستگیری باندهای تروریستی که در پشت این جنایت تروریستی بزدلانه بودند و در خارج از ایران از طریق پاسخ سخت از طریق شلیک شش موشک بالستیک به مواضع سرکردگان تروریستی این جنایت در البوکمال در شرق رودخانه فرات و سپس بمباران مواضع تروریستها توسط شش پهپاد سپاه.این حملات موشکی که منعکس کننده آمادگی ایران و پیشرفت کیفی در سلاح موشکی است و مسافتی حدود 570 کیلومتر را پیموده است، چندین پیام را برای برخی طرف ها به همراه دارد که مهم ترین آنها به شرح زیر است:اولین پیام این حملات موشکی برای دولت آمریکا و نشان دهنده قدرت نظامی و اراده قوی برای مقابله و تصمیم جدی مبنی به عدم تسلیم شدن ایران است و این چیزی است که خواب آمریکا را آشفته می کند به ویژه آنکه منطقه هدف قرار داده شده در اطراف البوکمال واقع است که پایگاه های آمریکایی در آن جا واقع هستند.این امر پیام روشنی را برای آمریکا دارد که نباید به امنیت ملی ایران دست درازی کند زیرا نیروهای آمریکایی تحت تهدید ایران قرار خواهند گرفت به ویژه آنکه ایران به عنوان یک کشور مستقل رفتار می کند و این امر ارتباطی با  آمریکا که در جمهوری اسلامی شیطان بزرگ نامیده می شود ندارد. دومین پیام محکم سپاه پاسداران انقلاب اسلامی خطاب به تمام طرف هایی بود که امینت کشورش را برهم می زنند به این معنا که ایران قدرت این را دارد که جنگ را به خارج از مرزهایش منتقل کند و از زمان جنگ ایران و عراق این سومین باری است که ایران موشک بالستیک به خارج از خاک خود شلیک می کند.سومین پیام اقدام موشکی اخیر برای متحدان واشنگتن در منطقه به ویژه اسرائیل و عربستان سعودی بود تا جرات نکنند با جمهوری اسلامی در زمینه قدرت نظامی و سیاسی بازی کنند، زیرا ایران از یک سو قدرت نظامی دارد و از سوی دیگر دارای توان تصمیم گیری قاطع در حفظ امنیت کشور و وارد کردن ضربه های مهلک به دشمن است. چهارمین پیام این اقدام به گروههای تروریستی چه مجریان، چه برنامه ریزان و چه همکاری کنندگان با آنها بود تا حد و مرز خود را بدانند و متوجه شوند که ایران لقمه راحتی برای آنان نیست که بتوانند بدون مجازات و به راحتی آن را هدف قرار دهند.پنجمین پیام آن همانگونه که پیشتر یکی از فرماندهان سپاه تاکید کرد این است که موشک های ایران خط قرمز هستند و هیچکس از جمله اروپایی ها یا دیگران حق ندارند در راجع به آن بحث کنند و خواستار مذاکره شوند.شبکه خبری الاباء در پایان  به ششمین پیام اقدام موشکی ایران اشاره کرده و مخاطب آن را کشورهای دوست ایران که از تروریسم تکفیری رنج می برند، دانسته است تا دست خود را در دست جمهوری اسلامی گذاشته و با گروه های تروریستی مقابله کنند به ویژه آنکه قابلیت های زیاد ایران برای مبارزه با تروریسم دارد که در سوریه و عراق کاملا مشهود بوده است. خاورم*10**ع ص**380**            "}