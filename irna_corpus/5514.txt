{"onTitr":" رسانه های سوری ؛    ","titr":" تروریست ها در حال مخفی کردن سلاح‌ خود در لاذقیه هستند","describe":" دمشق- ایرنا- رسانه های سوری نوشتند، گروه های وابسته و نزدیک به سازمان القاعده در سوریه در حال ایجاد مخفیگاه های زیرزمینی برای پنهان کردن سلاح های سنگین خود در منطقه حائل خالی از سلاح در شمال و شمال شرق لاذقیه هستند.", "text":"به گزارش ایرنا، این رسانه ها روز یکشنبه اعلام کردند که این گروه‌ها بر 70 درصد از منطقه که قرار است به عنوان حائل و خالی از سلاح ایجاد شود، تسلط دارند.اقدام مزبور به دنبال آغاز اجرای توافق سوچی برای ایجاد منطقه غیرنظامی حائل در ادلب صورت می گیرد.در همین حال رسانه‌های نزدیک به تروریست ها نیز اعلام کردند که گروه های تروریستی احرارالشام، فیلق الشام و تیپ اول و دوم ساحلی از زیر مجموعه های الجبهة الوطنیة للتحریر (جبهه آزادیبخش ملی) تاکنون از ریف لاذقیه عقب ‌نشینی نداشتند و مانند گروه‌های وابسته به سازمان القاعده در حال مخفی کردن سلاح سنگین خود در کانال های سرپوشیده هستند.براساس اعلام این رسانه‌ها، گروه‌های تروریستی جیش الاحرار، احرار الشام و صقور الشام سلاح های سنگین خود را از خطوط تماس با ارتش سوریه در جنوب شرق ادلب خارج کردند.گروه های تروریستی نگرانی دارند در صورتی که از مواضع خود به عمق 20 کیلومتر عقب نشینی کنند و توافق روسیه و ترکیه شکست بخورد مواضع و مناطق تخلیه شده آن ها توسط دیگر گروه ها اشغال شود.'ولادیمیر پوتین' رئیس جمهوری روسیه و 'رجب طیب اردوغان' رئیس جمهوری ترکیه 26 شهریور در سوچی روسیه برای ایجاد یک منطقه حائل خالی از سلاح به عمق 15 تا 20 کیلومتر در خطوط تماس ارتش سوریه و تروریست ها به توافق رسیدند.توافق دو طرف دارای 10 بند برای ایجاد منطقه حائل است.خاورم**8005*1436*            "}