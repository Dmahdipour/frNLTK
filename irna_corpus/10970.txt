{"onTitr":"","titr":" وظیفه رسانه ها پررنگ کردن هویت فراملی و مذهبی اربعین است","describe":" زاهدان - ایرنا - مسئول نمایندگی بعثه حج و زیارت سیستان و بلوچستان گفت: اربعین حسینی مورد احترام همه آزادگان جهان اعم از مسلمان، مسیحی، زرتشتی و دیگر مذاهب و مکاتب است که وظیفه رسانه ها در برابر شبهات و هجمه های دشمنان پررنگ کردن این هویت فراملی و فرامذهبی اربعین است.", "text":"به گزارش ایرنا حجت الاسلام علی فقیهی روز سه شنبه در کارگروه رسانه و فضای مجازی ستاد اربعین حسینی سیستان و بلوچستان اظهار داشت: رسانه های مجازی، الکترونیک و مکتوب می توانند بازوی توانمندی برای تولید محتوا و ارائه برنامه های خاص مانند اربعین حسینی باشند.وی افزود: در مقاطع زمانی ویژه مانند محرم و یا پیاده روی اربعین معاندین و دشمنان برای تخریب ارزش ها و هنجارهای مسلمانان تلاش می کنند به همین دلیل هوشیاری رسانه های داخلی در این زمینه ضروری است.مسئول نمایندگی بعثه حج و زیارت سیستان و بلوچستان ادامه داد: برهمین اساس با توجه به هجمه دشمن و شبهات مطرح شده در آستانه همایش راهپیمایی بزرگ اربعین حسینی که هر سال شکوه بیشتری به خود می گیرد، کارگروه رسانه و فضای مجازی در ستاد اربعین ایجاد شد.وی تصریح کرد: وظیفه این کارگروه علاوه بر تولید محتوا، رصد مداوم اخبار و شبهات مطرح شده در رسانه های معاند و پاسخگویی صحیح و منطقی به آنها است.حجت الاسلام فقیهی تصریح کرد: احیا و بسترسازی برای همزیستی مسالمت آمیز و مقابله با توطئه های دشمنان در میان هموطنان عرب زبان و عرب های ساکن ایران یکی از اهداف مهمی است که باید رسانه های مختلف در این ایام برآن تمرکز داشته باشند.وی خاطر نشان کرد: یکی از اهداف دشمنان در تقابل قرار دادن امام حسین (ع) با کوروش پادشاه هخامنشیان است که از همزمانی ایام اربعین حسینی و تولد این پادشاه ایرانی سواستفاده کرده و قصد دارند با این کار اربعین امسال را دو قطبی کنند.حجت الاسلام فقیهی با بیان اینکه کوروش برای همه ایرانیان عزیز و قابل احترام است، گفت: دشمنان می خواهند با این کار بین عرق ملی و اعتقادات مذهبی مردم ایران تقابل و دوگانگی ایجاد کنند که این موضوع هوشیاری مردم و همچنین اصحاب رسانه را می طلبد.** ضرورت تولید محتوای فرهنگی در فضای مجازی رئیس کارگروه رسانه و فضای مجازی اربعین حسینی سیستان و بلوچستان نیز در این نشست گفت: فضای مجازی ظرفیت عظیمی در زمینه اطلاع رسانی پیش روی بشر قرار داده است که در این فضا هر کس سعی می کند به نوعی در راستای عقاید و منافع خود از آن استفاده کند.مرتضی سلطان نژاد ادامه داد: آنچه امروز بر فضای مجازی سایه انداخته امپریالیسم فرهنگی غرب است که متولیان آن تلاش می کنند با نفوذ اجتماعی در میان مردم کشورهای دیگر ارزشها، هنجارها، باورها و سبک زندگی خود را القا کنند.معاون فرهنگی اداره کل فرهنگ و ارشاد اسلامی سیستان و بلوچستان افزود: کشور ما هم مورد حمله این امپریالیسم فرهنگی قرار گرفته و اگر برنامه ای برای مقابله با آن نداشته باشیم به طور قطع با مشکل مواجه خواهیم شد.رئیس کارگروه رسانه و فضای مجازی اربعین حسینی سیستان و بلوچستان تصریح کرد: خبرنگاران در رسانه های مختلف می توانند با انتشار اخبار و رویدادهای مربوط به ایام محرم و اربعین حسینی به فضاسازی و تولید محتوا در فضای مجازی بپردازند.وی خاطر نشان کرد: پیاده روی اربعین ظرفیتی بسیار ارزشمند است که نه فقط به مسلمانان ایران بلکه به تمام آزادگان جهان تعلق دارد.سلطان نژاد ادامه داد: هر ساله شاهد ورود تعداد زیادی از زائران اربعین حسینی از کشور پاکستان به سیستان و بلوچستان هستیم که از این طریق برای شرکت در راهپیمایی اربعین عازم کشور عراق می شوند.وی تصریح کرد: فعالیت خبرنگاران و به تصویر کشیدن برگزاری مراسم استقبال مردمی از این زائران در مرز میرجاوه و زائرسرای زاهدان می تواند این حرکت مردمی را از سطح استان به سطح ملی و بین المللی انعکاس دهد.معاون فرهنگی اداره کل فرهنگ و ارشاد اسلامی اظهار داشت: نشان دادن محبت اهل سنت سیستان و بلوچستان به ائمه اطهار و کمک آنان در استقبال از زائران اربعین یکی دیگر از موضوعاتی است که اصحاب رسانه با تمرکز بر آن می توانند به تحکیم پایه های وحدت کمک کنند.9908 **6081            "}