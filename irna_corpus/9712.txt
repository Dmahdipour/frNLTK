{"onTitr":" مشاور وزیر نیرو:    ","titr":" زیرساخت های آب و برق در مهران برای اربعین فراهم است","describe":" ایلام - ایرنا - مشاور وزیر نیرو گفت: هم اکنون زیرساخت‌های لازم برای تردد زائران اربعین حسینی از مرز مهران در بخش آب و برق فراهم شده و در این زمینه مشکلی وجود ندارد.", "text":"به گزارش ایرنا، سید یعقوب محمد مرادی روز چهارشنبه در نشست بررسی زیرساخت‌های اربعین در مهران با بیان اینکه آبرسانی مهمترین کار در بخش خدمات رسانی به زائران است، اظهار داشت: کار آبرسانی و اصلاح شبکه‌های برق و آب در دستور کار است و تانکر‌های آبرسانی هم به اندازه کافی پیش بینی شده و مشکلی در این بخش وجود ندارد.وی افزود: در حوزه خدمات رسانی به زائران در ایام اربعین، از ظرفیت و امکانات دیگر دستگاه‌ها و نهاد‌ها از جمله استان های معین نیز استفاده می‌شود.محمد مرادی افزود: در نشست با فرماندار مهران کاستی ها و مشکلات مورد برسی قرار گرفت تا خدمات مناسب تری به زائران اربعین حسینی ارائه شود.وی تاکید کرد: با دستور وزیر نیرو همه ارکان وزارت نیرو آمادگی خدمت رسانی به زائران اربعین حسینی دارند و گزارش اقدامات انجام شده در مرزها در خصوص ارائه خدمت به زائران، به این وزارت ارائه شده است.مشاور وزیر نیرو اضافه کرد: این وزارتخانه همیشه در کنار مردم بوده است و این امر، وظیفه ما را در خدمت رسانی به هموطنان مان در ایام اربعین حسینی سنگین تر می کند.7177/6034            "}