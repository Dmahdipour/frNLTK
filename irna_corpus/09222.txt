{"onTitr":" مدیرکل ارشاد یزد:    ","titr":" شورای فرهنگ عمومی با جذب نخبگان برای توسعه فرهنگی اقدام کند","describe":" یزد - ایرنا - مدیر کل فرهنگ و ارشاد اسلامی استان یزد گفت: شوراهای فرهنگ عمومی با جذب نخبگان و بهره گیری از شخصیت های موثر برای توسعه فرهنگی و مقابله با ناهنجاری ها و آسیب های اجتماعی فعالیت کند.", "text":"به گزارش ایرنا، مجید جوادیان زاده شامگاه چهارشنبه در جلسه شورای فرهنگ عمومی مهریز افزود: بهره گیری از دیدگاه نخبگان فرهنگی برای پیشگیری از آسیب ها، جزو برنامه های مهم شورای فرهنگی عمومی است که باید جدی مدنظر قرار گیرد.وی با تشریح مفهوم گسترده فرهنگ و اختلاف نظرهایی که پیرامون این مفهوم وجود دارد ادامه داد: سعی کردیم اهداف شورای فرهنگ عمومی شهرستان ها را در یک راستا قرار دهیم تا به یک برایند واحدی دست یابیم.این مسئول با اشاره به توسعه پایدار و شهرسازی مدرن خاطر نشان کرد: به روز ترین مفهوم توسعه با فرهنگ گره خورده است، به طوری که امروزه منظور از توسعه، توسعه فرهنگی است و در این راستا، تکنولوژی، محیط زیست، شهرسازی و صنایع و دیگر مقولات مدرنیته باید با فرهنگ تطابق پیدا کند. جوادیان زاده با اشاره به اینکه بیش از نقطه ضعف ها و آسیب های فرهنگی، بر روی ظرفیت های فرهنگی شهرستان تمرکز شود گفت: مهریز جزو شناسنامه یزد تاریخی است و کارهای فرهنگی خوبی انجام شده است.در این جلسه محمدحسن زارعیان به عنوان رئیس جدید اداره فرهنگ و ارشاد اسلامی مهریز معرفی شد و از فعالیت های 10 ساله سید رضا آقایی قدردانی به عمل آمد.مرکز شهرستان 50 هزار نفری مهریز در 30 کیلومتری جنوب شهر یزد قرار دارد.7536/ 6197            "}