{"onTitr":"","titr":" روند کاهشی دما تا چهارشنبه ادامه دارد","describe":" همدان- ایرنا- کارشناس اداره کل هواشناسی همدان گفت: روند کاهشی دما در این استان تا روز چهارشنبه هفته جاری ادامه دارد و سپس دما به تدریج افزایش می یابد.", "text":"محمد حسن باقری شکیب روز یکشنبه در گفت و گو با ایرنا افزود: با توجه به نقشه های پیش یابی و خروجی مدل های هواشناسی آسمان استان همدان تا 24 ساعت آینده نیمه ابری، گاهی با وزش باد و در ساعات میانی روز افزایش ابر و رگبار پراکنده و موقتی پیش بینی می شود.وی افزود: روند کاهشی دما در همدان ادامه دارد به گونه ای که تا انتهای هفته، دمای نقاط مختلف این استان بین یک تا 2 درجه سانتیگراد نسبت به روز قبل کاهش می یابد.باقری شکیب اضافه کرد: کمینه دمای هوای همدان در 24 ساعت گذشته هشت درجه سانتیگراد بالای صفر و بیشینه دمای این شهر 23 درجه سانتیگراد بالای صفر گزارش شده است. وی ادامه داد: نهاوند با 24 درجه سانتیگراد بالای صفر گرمترین و بهار و رزن با هفت درجه سانتیگراد بالای صفر خنک ترین نقطه استان در 24 ساعت گذشته ثبت شده است. به گفته وی روز گذشته رزن با پنج میلیمتر بارش، بیشترین بارندگی را در استان داشته است و میزان بارندگی در شهر همدان یک میلیمتر گزارش شده است. آب و هوای استان همدان در نتیجه وجود کوه های مرتفع، رودخانه ها و پستی و بلندی های زیاد به شدت متغیر است و زمستان های سرد، پر برف و باران و تابستان های معتدل دارد.9904/2087            "}