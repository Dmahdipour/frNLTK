{"onTitr":"","titr":" تیم فوتبال ساحلی شهرداری بندرعباس 4 پله صعود کرد","describe":" بندرعباس- ایرنا- نایب رییس هیات فوتبال هرمزگان گفت: با قطعی شدن جایگاه چهارمی تیم فوتبال ساحلی شهرداری بندرعباس در رقابت های این فصل لیگ برتر فوتبال ساحلی باشگاه های کشور، این تیم در مقایسه با فصل گذشته 4 پله در جدول رده بندی صعود کرده است.", "text":"علی خواجه فینی شامگاه شنبه در گفت و گو با ایرنا اظهار داشت: تیم فوتبال ساحلی شهرداری بندرعباس شب گذشته در دیدار با پارس جنوبی بوشهر با نتیجه 4 بر 2 شکست خورد و با 41 امتیاز جایگاه چهارمی خود را قطعی کرد.وی افزود: نماینده  هرمزگان در رقابت های لیگ برتر فوتبال ساحلی باشگاه کشور، فصل گذشته در جایگاه هشتم جدول رده بندی ایستاده بود که امسال با عملکرد بهتر بازیکنان و کادر فنی به جایگاه چهارم صعود کرد.  نایب رییس هیات فوتبال هرمزگان خاطرنشان کرد: با توجه به قهرمانی زود هنگام تیم پارس جنوبی بوشهر و قطعی شدن عنوان چهارمی شهرداری بندرعباس، نتایج هفته پایانی تاثیری در جایگاه این 2 تیم نخواهد داشت و تنها تیم های دوم و سوم جدول مشخص خواهند شد.مسابقه لیگ برتر فوتبال ساحلی باشگاه های کشور با شرکت 12 تیم به صورت دوره ای و رفت و برگشت در حال برگزاری است.در حال حاضر 14 تیم در رشته های مختلف فوتبال از جمله فوتبال ساحلی و فوتسال در رده های مختلف سنی و در دو بخش بانوان و آقایان از استان هرمزگان در لیگ های برتر، لیگ دسته اول و زیر گروه قرار دارند که از جمله تیم های لیگ برتری این استان می توان به تیم های فوتبال نوجوانان و جوانان البدر و تیم فوتسال آذرخش بندرعباس اشاره کرد.7198/6048            "}