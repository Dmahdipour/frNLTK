{"onTitr":"","titr":" حاشیه های پررنگ تر از متن سفر ملانیا ترامپ به آفریقا","describe":" الجزیره -ایرنا - «ملانیا» همسر «دونالد ترامپ» رئیس جمهوری آمریکا دوشنبه هفته گذشته، اقدام به دیداری یک هفته ای از برخی کشورهای آفریقایی کرد و هدف از آن اقدامات انساندوستانه اعلام شد اما به نظر می رسد حاشیه های این سفر بیشتر مورد توجه رسانه های منطقه ای و جهانی قرار گرفت.", "text":"به گزارش ایرنا، ملانیا دوشنبه گذشته دیدار یک هفته ای از کشورهای غنا، مالاوی ، کنیا و مصر را آغاز کرد. این نخستین دیدار بین المللی او بدون همراهی همسرش بود.همسر رئیس جمهوری آمریکا پس از 12 ساعت پرواز، در نخستین ایستگاه دیدار منطقه ای خود وارد کشور غنا شد و پس از آن به مالاوی رفت . کنیا ایستگاه سوم دیدار منطقه ای او از آفریقا بود و در نهایت او عازم مصر شد.برنامه دیدار ملانیا از غنا و مالاوی شامل دیدار با همسر رئیس جمهوری غنا، بازدید از بیمارستان ها و مراکز پزشکی تخصصی کودکان و نوانخانه ها بود و در خصوص سفر به کنیا بیشتر بازدید او از پارک ملی این کشور و تلاش برای حفظ محیط زیست مورد توجه قرار گرفت .«استفانی گریشام» مدیر اطلاع رسانی دفتر ملانیا پیش از این گفته بود، این دیدار یک هفته ای ، دیپلماتیک و در جهت اهداف انسانی خواهد بود .گریشام افزود، این دیدار در چارچوب کارزار ' بهتر باش ' و ' برای کودکان و رفاه و آسایش آن ها ' انجام می شود و ملانیا می خواهد با مشکلات کشورهایی که از آن دیدار می کند، آشنا شود و بداند آمریکا چگونه می تواند این مشکلات را حل کند.** سایه سنگین موضع گیری های پیشین ترامپ در مورد آفریقا بر دیدار ملانیادونالد ترامپ رئیس جمهوری امریکا از زمان به قدرت رسیدن در سال 2017 از آفریقا دیدار نکرده است . شبکه فرانس 24 نوشت، ترامپ از زمان به قدرت رسیدن توجه چندانی به این قاره نداشته است و چندبار نیز که در این خصوص سخن گفته، مطالب جنجال برانگیزی بر زبان آورده است.ترامپ هفته گذشته گفته بود، همسرش اقدام به یک سفر آفریقایی می کند . او و ملانیا آفریقا را دوست دارند، آفریقا بسیار زیباست و از جنبه هایی زیباترین نقطه جهان است.او در حالی این سخنان را بر زبان آورد که پیش از این و در ماه ژانویه گذشته از کلمات بدی در خصوص مهاجران آفریقایی در آمریکا استفاده کرده بود و به همین دلیل این دیدار از آفریقا به دلیل سخنان ترامپ در مورد مردم این قاره اهمیت زیادی داشت و شاید هدف این بود که او کمی از احساسات ضد آمریکایی در این منطقه بکاهد.رئیس‌ جمهوری آمریکا 11 ژانویه در نشستی که برای بررسی اصلاح قوانین مهاجرتی برگزار شد و نمایندگان جمهوریخواه و دموکرات کنگره در آن حضور داشتند، به مهاجرانی که از کشورهای هائیتی، السالوادور و برخی از کشورهای آفریقایی به آمریکا مهاجرت کرده‌اند، توهین کرد و گفت: «چرا افرادی را از کشورهایی که 'چاله مستراح' هستند به اینجا راه می‌دهیم؟»انتشار این سخنان با واکنش بعضی از اعضای جمهوریخواه کنگره و همچنین کشورهای آفریقایی همراه بود. پس از این سخنرانی ، نمایندگان 54 کشور آفریقایی در سازمان ملل در جلسه ای ، سخنان توهین آمیز رئیس جمهوری آمریکا درباره ملت های آفریقا و رویکرد مستمر و در حال رشد ضد آفریقایی در دولت آمریکا را نگران کننده توصیف کردند.خبرگزاری فرانسه آن زمان نوشت، سفیران کشورهای آفریقایی در سازمان ملل از 'اظهارات شنیع، نژادپرستانه و بیگانه هراسانه' ترامپ ابراز انزجار کرده و خواستار پس گرفتن آن و عذرخواهی شدند. دفتر حقوق بشر سازمان ملل متحد نیز اظهارات توهین آمیز ترامپ را«نژادپرستانه» دانست.ترامپ پیش از این سفر در توییتر نوشت، بانوی اول آمریکا اقدامی عالی در آفریقا انجام می دهد، مردم او را دوست دارند و او هم مردم این منطقه را دوست دارد، این زیباست.***حاشیه های پررنگ تر از متن در سفر ملانیا** لباس های گران قیمت ملانیایکی از مهم ترین مواردی که همان ابتدای سفر ملانیا مورد توجه قرار گرفت، نوع پوشش او و استفاده از لباس های گران قیمت آن هم در کشورهای فقیر آفریقایی بود.برخی رسانه ها نوشتند، ملانیا لباس های گران قیمت و کفش های 600 تا  1580 دلاری از مارک های معروف پوشیده بود که مناسب دیدار او از آفریقا نبود .همسر ترامپ در یک مورد که کفش 50 دلاری پوشیده بود، با استقبال رسانه ها مواجه شد. تارنمای «مصر عربیه» به نقل از تارنمای «یو اس ای تودی» نوشت، لباس های ملانیا همسر ترامپ در مصر مورد تمسخر کاربران شبکه های اجتماعی در نقاط مختلف جهان و از جمله آمریکا قرار گرفت و برخی او را در این لباس ها شبیه مایکل جکسون خواننده آمریکایی دانستند.** استفاده از کلاهی که دوران استعمار را برای آفریقایی ها تداعی می کردهمسر ترامپ هنگام بازدید از کنیا ، کلاه سفیدی که نماد حضور استعماری در مناطق مختلف آفریقا بود، بر سر گذاشته بود و این باعث خشم و تمسخر مردم شد.روزنامه گاردین در این خصوص نوشت، کلاه او بسیار جلب توجه کرد زیرا این نوع کلاه ها را مقام های کشورهای استعماگر در آفریقا و همچنین اروپاییان کاشف بخش های مختلف آفریقا در قرون نوزدهم بر سر می گذاشتند و پس از آن افسران غربی در آفریقا از آن استفاده می کردند و از آن زمان این نوع کلاه نماد سرکوب محسوب می شد.** استقبال از ملانیا با شعارهای ضد ترامپ تارنمای رادیو مونت کارلو هم نوشت، ملانیا در غنا از قلعه ای بازدید کرد که چند قرن پیش برای تجارت برده از آن استفاده می شد و در مالاوی از یک مدرسه ابتدایی بازدید کرد و با شعارهای ضد ترامپ از او استقبال شد.** تدابیر شدید امنیتی در مصر همزمان با ورود همسر رئیس جمهوری آمریکا پیش از ورود همسر رئیس جمهوری آمریکا به مصر تدابیر امنیتی در این کشور افزایش یافته بود . تارنمای شبکه الجزیره نوشت، پیش از دیدار ملانیا از مصر، یک هیات آمریکایی اقدام به بازدید فرودگاه و باند فرود و سالن تشریفات این فرودگاه کرد .رسانه های محلی نیز نوشتند، هنگام دیدار ملانیا، شمار زیادی نیروی پلیس و امنیتی در خیابان ها و محل های عبور او و همچنین پشت بام خانه ها مستقر شده بود.او در مصر با «عبدالفتاح السیسی» رئیس جمهوری مصر و همچنین همسر او دیدار کرد و سپس به بازدید از اهرام ثلاثه پرداخت که عکس های زیادی از او در مصر منتشر شد.** مصاحبه همسر رئیس جمهوری آمریکا با رسانه ها در مصر و مخالف با برخی مواضع همسرشهمسر ترامپ تاکنون سعی کرده است از مرکز توجه رسانه ها دور باشد هر چند رفتارهای او با ترامپ در دیدارهای مختلف و عدم تمایل او به گرفتن دستش توسط ترامپ، باعث جلب توجه رسانه ها و شایعات زیادی شده است اما او بر خلاف همسران دیگر رئیسان جمهوری آمریکا ، نوعی بی طرفی در خصوص موضع گیری های همسرش اتخاذ کرده است.ملانیا ترامپ هنگام بازدید از منطقه الجیزه که اهرام ثلاثه در آن قرار دارد، گفت و گوی کوتاهی با خبرنگاران داشت و در خصوص توییت های همسرش گفت که با برخی از این توییت ها موافق نیست و نظر و نصیحت های صادقانه خود را به او می گوید.ملانیا افزود : من همیشه با مطالبی که دونالد در توییتر می نویسد، موافق نیستیم و این را هم به او می گویم . همسر ترامپ افزود، من نظر خود را صادقانه به او می گویم . گاهی اوقات او گوش می دهد و گاهی نمی پذیرد و در نهایت هر یک از ما نظر خود را دارد اما این بسیار مهم است که من آنچه را که در مورد آن به نتیجه ای رسیده ام، بیان کنم. وی در خصوص متهم شدن همسرش به تعرض جنسی به برخی افراد سکوت اختیار کرد و به سوالات در این خصوص پاسخ نداد.«انتینا مکبراید» مدیر پیشین دفتر« لورا بوش» همسر«جرج دبلیو بوش» هم در این خصوص گفته است، او تاکنون مدافع سیاست های همسرش یا سخنگوی او نبوده است، او زیاد علنی سخنی نمی گوید .به طور کلی می توان گفت این دیدار همسر رئیس جمهوری آمریکا بیشتر شخصی بود تا اینکه ربطی به سیاست های آمریکا در خصوص این قاره داشته باشد هر چند برخی آن را تلاش برای جبران سخنان ترامپ در مورد مردم این قاره دانسته اند اما به هر حال باید اعتراف کرد که عکس های گردشگری ملانیا و حاشیه های سفر او بیش از اهداف اعلام شده این دیدار یک هفته ای مورد توجه رسانه های جهان قرار گرفته است.خاورم **2041*1436*            "}