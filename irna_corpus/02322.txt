{"onTitr":"","titr":" کاراته کای مهابادی به اردوی تیم ملی دعوت شد","describe":" مهاباد- ایرنا- رییس اداره ورزش و جوانان مهاباد گفت: ادریس محمودزاده کاراته کای این شهرستان برای شرکت در مسابقات بین المللی اوکراین به اردوی تیم ملی کاراته سبک کیوکوشین اویاما دعوت شد.", "text":"قرنی مصطفی پور روز چهارشنبه در گفت و گو با خبرنگار ایرنا افزود: مسابقات جهانی کاراته سبک کیوکوشین اویاما هشتم آبان به میزبانی اوکراین در کیف برگزار می شود.وی تعداد ورزشکاران اعزامی به این  مسابقات را 22 نفر اعلام کرد و ادامه داد: ادریس محمود زاده در وزن منهای 55 کیلوگرم در رده جوانان در این رقابت ها تیم ملی را همراهی می کند.وی اضافه کرد: تاکنون 2 مرحله اردوی آمادگی تیم ملی کاراته سبک کیوکوشین اویاما به میزبانی تهران با حضور این ورزشکار مهابادی برگزار شده است.رییس اداره ورزش و جوانان مهاباد گفت: تیرماه امسال ادریس محمودزاده در مسابقات قهرمانی کاراته کشور در سبک کیوکوشین اویاما جهت اعزام به مسابقات اوکراین در تهران به مقام قهرمانی و مدال طلای وزنه منهای 55 کیلوگرم رسیده بود و جواز شرکت در تیم ملی را کسب کرد.مصطفی پور افزود: لقمان محمودی آذر از مهاباد به عنوان مسوول کمیته داوران مسابقات  بین المللی کاراته کیوکوشین اویاما کیف به اوکراین اعزام می شود.به گزارش ایرنا، ادریس محمودزاده متولد 1384 از مهاباد برای اولین بار در این مسابقات تجربه حضور در رقابت های برون مرزی را پیدا می کند.سبک کاراته کیوکوشین اویاما توسط اویاما رزمی کار کره‌ ای بنیان نهاده شده که تاکید این سبک بر مبارزه واقعی از راه نزدیک توام با حفظ سلامت جسمی و روحی ورزشکار است.شهرستان 237 هزار نفری مهاباد دارای 9 هزار ورزشکار در قالب 43 هیات، 70 باشگاه خصوصی و 20 باشگاه دولتی است.9903/3020/2093            "}