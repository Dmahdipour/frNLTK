*بوشهر بوشهر-ایرنا- امام جمعه موقت بوشهر گفت: حل مشکلات اقتصادی نیازمند وجود روحیه مجاهدت بسیجی در بین مسئولان و استفاده از ظرفیت نخبگانی درجامعه است.به گزارش ایرنا،حجت الاسلام حسین دشتی در خطبه های نماز جمعه این هفته شهر بوشهر با گرامیداشت ولادت امام محمد باقر (ع) افزود: مشکلات در قالب دستورالعمل های سازمانی و اداری قابل حل نیست و در این عرصه باید از روحیه بسیجی حاکم بر دوران هشت سال دفاع مقدس الهام گرفت.وی اظهارداشت: مسئولان اقتصادی کشور نیز در شرایط موجود باید بصورت شبانه روزی برای حل مشکلات اقتصادی کشور تلاش کنند.خطیب نماز جمعه بوشهر ادامه داد: از دیگر ظرفیت مهم برای حل مشکلات اقتصادی جامعه نخبگان و دانشگاهیان کشور است که باید بصورت ویژه از آن استفاده کرد.وی افزود: در چند دهه ای که از عمر انقلاب اسلامی گذشته با وجود پیشرفت در عمده عرصه ها اقتصاد کشور آسیب پذیر بوده که این امر نشان از استفاده از نکردن از ظرفیت نخبگان این عرصه است.دشتی تاکید کرد: در این چند دهه یا ظرفیت نخبگان در حوزه اقتصادی فعال نبوده و یا اینکه مجریان کار با آنها بخوبی ارتباط برقرار نکردند.وی اظهارداشت: در چنین شرایط دانشگاه ها با برخورداری از توان علمی بالا می توانند بصورت مشورت در خدمت دولت باشند.دشتی در ادامه با گرامیداشت هفته پیوند اولیا و مربیان گفت: جامعه ما در مسیر آموزش 2 کانون مهم خانواده و مدرسه را دارد که باید به آنها توجه ویژه شود.وی افزود: آموزش تنها به ارائه چند نکته در مدرسه خلاصه نشده و باید تقویت ارتباط معلمان با اولیا دانش آموزان بطور جدی شکل گیرد.دشتی یادآورشد: فراهم شدن زمینه آشنایی معلمان با روحیات دانش آموزان این امکان را فراهم می کند تا آنها بتوانند به نحو مطلوب تری در آموزش دانش آموزان نقش آفرینی کنند.7212*دیر  امام جمعه دیر گفت : بهانه گیری آمریکا علیه جمهوری اسلامی تمام شدنی نیست و یکی پس از دیگری مطرح می کند. به گزارش  ایرنا حجت الاسلام سید علی حسینی در خطبه های نماز جمعه شهر دیر افزود: با اقتدار، قدرت و قاطعیت درمقابل زیاده خواهی های دشمن ایستادگی کنیم. امام جمعه دیر با اشاره به تصویب ماجرای الحاق ایران به کنوانسیون مقابله با تامین مالی تروریسم در مجلس شورای اسلامی یادآورشد: نمایندگان مخالف و موافق این طرح آنچه که درشان مجلس شورای اسلامی بود، انجام ندادند و مجلس شورای اسلامی جای منطق و استدلال است و جای جار و جنجال نیست. وی در رابطه با دیدار اخیر سران سه قوه با مقام معظم رهبری گفت: یکی از دغدغه جدی مردم مشکلات اقتصادی است و تاکید رهبری بر حل مشکلات اقتصادی مردم است و مسئولان تصمیم جدی و عملیاتی بگیرند تا مردم آثار و برکات این تصمیم ها را ببینند و با فعال کردن ظرفیت ها و قابلیت های کشور و برنامه ریزی صحیح مسئولان و بصیرت مردم تحریم ها خنثی خواهد شد. حجت الاسلام حسینی در رابطه با پیاده روی اربعین حسینی افزود: پیاده روی اربعین حسینی نماد حیات شهید، قدرت شیعه و یکپارچگی مسلمانان است و همه باید این حرکت حماسی را ارج بگذارند. 7207*گناوه گناوه-ایرنا- امام جمعه گناوه گفت: حل مشکلات اقتصادی کشور نیازمند کار جهادی و تلاش مضاعف همه جانبه همگان با تبعیت از منویات رهبرمعظم انقلاب است.    به گزارش ایرنا، حجت الاسلام سیدعبدالهادی رکنی حسینی در خطبه های نمازجمعه این هفته گناوه افزود: رهبرمعظم انقلاب در دیدار با سران سه قوه با موضوع اقتصادی نکات مهمی ایراد فرمودند که حل مشکلات و تامین نیازمندی های عموم مردم از مهم ترین درخواست رهبری از آنان بود. وی اظهارداشت: کشور ایران دارای منابع و ظرفیت های فراوانی در بخش های مختلف از جمله دارابودن 9 درصد ذخایر جهان است که می طلبد با بهره گیری از ظرفیت بی بدیل جوانان و نخبگان در برطرف کردن مشکلات بوجود آمده تلاش شود. امام جمعه گناوه گفت: به برکت اهل بیت (ع) و خون شهدا کشور از مشکلات کنونی عبور و بر عزت و اقتدار نظام بیش از پیش افزوده خواهدشد. وی به لایحه کنوانسیون مبارزه با تامین مالی تروریسم اشاره کرد و گفت: باتوجه به اینکه لایحه در مجلس شورای اسلامی به تصویب رسید اما در مجلس و هم در فضای جامعه با مخالفت روبرو شد ، در شورای نگهبان در حال بررسی است و آنچه که مصلحت مردم و نظام باشد باید مدنظر دست اندرکاران آن قرار گیرد. امام جمعه گناوه با گرامیداشت فرارسیدن روز جهانی استاندارد گفت: مردم در خرید کالا و اقلام باید به کیفیت و استانداربودن آن توجه جدی کنند. رکنی حسینی افزود: ملاک و معیارهای استاندارد در تمامی عرصه ها از جمله در صنعت خودروسازی باید رعایت شود. 6164*برازجان  بوشهر –ایرنا- امام جمعه برازجان گفت: کشورهای استعماری برای اهداف پلیدشان قوانینی همانند قانون مبارزه با پولشویی را ایجاد می کنند.    به گزارش ایرنا ، حجت الاسلام حسن مصلح در خطبه های امروز شهر برازجان افزود : این کشورها برای اینکه بتوانند به کمک این قوانین کشورهای مد نظر را کاملا تحت نظر و محدود نمایند یعنی هر گونه کمک مالی به گروههای مقاومت (که تحت تعریف آنها تروریست هستند ) ممنوع می کنند. وی تصریح کرد : طبق این قانون هر گونه فعالیت مالی در حوزه نظامی باید تحت نظارت این کنواسیون قرار بگیرد و دسترسی کامل به اطلاعات مالی نظامی به آنها داده شود. مصلح این قانون را برخلاف نص سریع قرآن و سنت دانست و همچنین آن را مخالف نظر صریح مراجع تقلید عنوان کرد. امام جمعه برازجان در ادامه ضمن گرامیداشت هفته پیوند اولیا و مربیان به لزوم جدی گرفتن پیوند اولیا و مربیان و ارتباط مستمر والدین با مدرسه و تشریفاتی نبودن این انجمن تاکید کرد. وی به تشکیل میز خدمت و پاسخگویی به سئوالات مردم توسط شورای اسلامی و شهرداری برازجان اشاره کرد و افزود : این سنت حسنه با همکاری مسئولان و حضور و مشارکت مردم بویژه فعالان اجتماعی استمرار یابد. 7213*کنگان بوشهر – ایرنا – امام جمعه کنگان استان بوشهر گفت: ایجاد یاس و ناامیدی در جامعه و تسلیم دشمن شدن بزرگترین خیانت به کشور است .   به گزارش ایرنا حجت الاسلام محمود محمودی در اجتماع نمازگزاران این شهر با اشاره به شرایط کشور افزود: برخی تلاش می کنند با القا افکار دشمن بگویند کشور به بن بست رسیده و این بحران غیرقابل حل است و تنها راه نجات متوسل شدن به آمریکا است که به فرموده رهبری کسانی که در داخل کشور این فکر را که مطلوب دشمن است ترویج می کنند اینها خیانت می کنند. وی تاکید کرد: ملت بزرگ ایران پشت سر ولی فقیه زمان با تمام توان و قدرت اجازه تعبیر شدن خواب خرگوشی دشمن را نخواهند داد. خطیب جمعه کنگان ترامپ را عبیدالله زمان معاصر دانست و با تاکید بر اینکه ملت بزرگ ایران با تاسی به سیره آموزگار شهادت امام حسین (ع) مقابل دشمن خواهند ایستاد ،یادآورشد: پاسخ به یاوه گویی های ترامپ این است که ملت ایران با تاسی به امام آزادگان هرگز زیر بار ذلت نخواهند رفت. محمودی اظهارداشت: به رغم همه مشکلات ، با همت جوانان مومن و انقلابی و مسئولیت پذیر و با فضای همدلی ملت و مسئولان ، ایران اسلامی از این پیچ مهم تاریخی نیز به سلامت عبور خواهند کرد. وی به اظهارات حکیمانه رهبر معظم انقلاب در اجتماع بزرگ بسیجیان در ورزشگاه آزادی اشاره و گفت: اگر بخواهیم همه بیانات معظم له را در یک جمله خلاصه کنیم این است که عزت نظام دینی با همه مشکلات کشور در اوج و قله است. امام جمعه کنگان به موضوع تصویب لایحه سی.اف.تی (کنوانسیون مقابله با تامین مالی تروریسم) در مجلس شورای اسلامی و طرح حرف و حدیث ها و نظرات مختلف در این خصوص و با تاکید بر اینکه همه باید به نظر مجلس شورای اسلامی و شورای نگهبان احترام بگذاریم گفت: تا زمانی که شورای نگهبان اظهار نظری نکرده ، مصوبه مجلس سندیت ندارد و امیدواریم فرجام این مصوبه باعث به مخاطره افتادن منافع و مصالح ملی نشود. محمودی با گرامیداشت هفته ناجا و تقدیر از نیروهای نظامی و انتظامی و امنیتی در تامین آرامش در کشور افزود: محیط امن کشور مرهون تلاش و همت بلند نیروهای مسلح از جمله نیروی مقتدر انتظامی است. وی با تسلیت حلول ماه صفر به آماده شدن جهان اسلام برای برگزاری همایش بی نظیر اربعین حسینی اشاره کرد و گفت: شرکت کنندگان در این همایش بزرگ اعم از شیعی و سنی و حتی غیرمسلمانان در اربعین جاذبه بزرگ حسینی را به منصه ظهور می رسانند. وی با تبریک هفته تربیت بدنی و تقدیر از ورزشکاران افتخارآفرین شهرستان کنگان بار دیگر خطاب به مسئولان و شرکتهای مستقر منطقه گفت: اگر هر شرکت یک تیم و یا دسته ورزشی شهرستان کنگان را حمایت کند ، ورزشکارانی که با دست خالی اینگونه افتخار آفرینی کردند در سایه حمایت مادی و معنوی می توانند در عرصه ملی و بین المللی خوش بدرخشند. 7208/6045
      
      