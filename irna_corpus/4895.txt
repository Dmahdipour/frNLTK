{"onTitr":"","titr":" امنیت در جاده های گناوه برقرار است","describe":" گناوه- ایرنا- فرماندار گناوه گفت: امنیت مطلوبی در جاده های حوزه استحفاظی این شهرستان برای تردد  خودروهای خدمت رسان بویژه تانکرهای سوخت برقرار است.", "text":"به گزارش ایرنا، سیدعلی پاک نژاد روز دوشنبه در دیدار با فرمانده و کارکنان نیروی انتظامی این شهرستان افزود:  نیروی انتظامی در کشور مقتدر و  امین مردم است و از کیان و ارزش های نظام و انقلاب در کنار دیگر نیروهای مسلح مجدانه حراست و پاسداری می کند.وی اظهارداشت: امنیت کشور مدیون خون شهدای دفاع مقدس و انقلاب اسلامی است که نیروی انتظامی در این مسیر نقش و سهم بسزایی داشته است.رئیس شورای تامین گناوه گفت: این شهرستان به لحاظ  موقعیت جغرافیایی و قابلیت خاص  از جمله تجاری و بندری و گردشگرپذیری و وجود تاسیسات نفتی نیاز به امنیت بیشتر دارد که نیروی انتظامی دراین زمینه موفق عمل کرده و مسئولان استانی نیز باید توجه و نگاه خاصی داشته باشند.پاک نژاد اظهارداشت: به منظور برقرای نظم و امنیت بیشتر و خدمات دهی به مردم یکی از نیازهای شهر گناوه کلانتری جدید است که در این ارتباط رایزنی و پیگیری های لازم از جمله جانمایی زمین انجام شده است.فرماندارگناوه گفت: استقرار پلیس فتا در این شهرستان نیاز و در دست پیگیری است.وی  با ابراز رضایت از عملکرد نیروی انتظامی این شهرستان گفت: با تلاش فرماندهی و نیروهای این مجموعه  در شهرستان امنیت خوبی برقرار و در زمینه کشف جرائم و سرقت ها عملکرد موفقی داشته است.فرمانده انتظامی گناوه هم با ارایه گزارشی از عملکرد این مجموعه گفت: ماموریت و وظایف نیروی انتظامی باتوجه به گستره جغرافیایی کشور زیاد و وقت و زمان مشخصی ندارد.سرهنگ حسین احمدی افزود: در این شهرستان  ا تعامل خوبی که بین  ادارات و مردم  وجود دارد، امنیت نسبی برخوردار است.وی گفت:  در سال جاری 91 درصد سرقت ها منجر به کشف شده است.فرمانده انتظامی گناوه گفت: برای برقراری امنیت جاده ها این نیرو مداوم در حال ماموریت است و اجازه نخواهد داد اختلالی در خدمات دهی به مردم صورت گیرد.وی اضافه کرد: گشت های نیروی نیروی انتظامی درصورت مشاهده هرگونه مزاحمت برای تانکرهای سوخت رسان با قاطعیت برخورد خواهد کرد.شهرستان گناوه در شمال استان بوشهر قراردارد.6164/6043            "}