{"onTitr":"","titr":" سه میلیارد ریال برای احداث سالن ورزشی تکاب تخصیص یافت","describe":" مهاباد- ایرنا- نماینده مردم میاندوآب، شاهین دژ و تکاب در مجلس شورای اسلامی گفت: سه میلیارد ریال اعتبار برای احداث سالن ورزشی سقف کوتاه تکاب تخصیص یافت.", "text":"همایون هاشمی روز پنجشنبه در گفت و گو با ایرنا افزود: تخصیص اعتبار برای احداث این سالن سقف کوتاه که شامل فضای ورزشی و خوابگاهی نیز خواهد بود با پیگیری های انجام یافته مورد موافقت وزیر ورزش و جوانان قرار گرفت.وی با بیان اینکه عملیات احداث این سالن پس از مکان یابی آغاز می شود، ادامه داد: مشکل اسکان کاروان ها و تیم های ورزشی با احداث این سالن در تکاب رفع شده و گامی در راستای توسعه فضاهای ورزشی مناسب در این شهرستان برداشته می شود.هاشمی با اشاره به پیگیری هایش در مورد مشکلات ورزشی این شهرستان، بیان کرد: 300 میلیون ریال اعتبار با دستور وزیر ورزش و جوانان به تجهیز هیات ها و اماکن ورزشی شاهین دژ اختصاص یافته است که برای رفع کمبودهای حوزه ورزش در این شهرستان هزینه می شود.** پیگیری های بخش صنعتنماینده میاندوآب، شاهین دژ و تکاب در مجلس شورای اسلامی افزود: با پیگیری و درخواست از وزیر نیرو، کارگروهی از متخصصان وزارت نیرو نیز به منظور بررسی پسماندهای صنعتی کارخانه های طلا راهی تکاب شده اند.هاشمی اضافه کرد: تخصیص آب به واحدهای صنعتی و تخصیص اعتبار برای ایستگاه پمپاژ سد ساروق تکاب جهت آبیاری زمین های کشاورزی لوله گذاری شده در پایاب این سد از مهمترین مطالبه های کشاورزان تکاب است که برای تحقق آن با وزیر نیرو مذاکراتی انجام شد و به زودی تصمیم های خوبی در این زمینه اتخاذ می شود.وی گفت: علاوه بر این به منظور تسریع در تخصیص اعتبار برای شبکه فاضلاب تکاب، مطالعه آلودگی آب های سطحی و زیرسطحی منطقه و اعزام کارشناسان فنی به منطقه، بررسی کم آبی روستاهای میاندوآب و پایاب سد نوروزلو و مشکلات کشاورزان شاهین دژ نیز در دیدار با وزیر نیرو مطرح و دستور لازم برای حل این مشکلات از سوی وزیر صادر شد.شهرستان های تکاب در جنوبی ترین نقطه آذربایجان غربی واقع شده است.7514/6185/3072            "}