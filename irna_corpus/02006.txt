{"onTitr":" معاون کمیته امداد سمنان:    ","titr":" 82 درصد زکات صرف کمک به مددجویان کمیته امداد شد","describe":" سمنان- ایرنا- معاون توسعه مشارکت‌های مردمی کمیته امداد استان سمنان گفت: از محل زکات جمع آوری شده در 6 ماه نخست امسال 82 درصد به مددجویان کمک شد.", "text":"محمد قوسی روز چهارشنبه به خبرنگاران در سمنان اظهارداشت: این میزان کمک 65 میلیارد و 370 میلیون ریال از مجموع مشارکت مودیان در پرداخت زکات بود.وی با اشاره به پیش بینی 92 میلیارد ریالی زکات تا پایان سال 97 در استان سمنان، بیان کرد: با مشارکت 79 میلیارد و 640 میلیون ریالی مودیان زکات، 155 درصد تعهد این نهاد نسبت به برنامه پیش‌ بینی‌ شده محقق شد. قوسی با بیان این که 92 فقره کمک ‌هزینه جهیزیه با اعتبار 6 میلیارد ریال از محل جمع ‌آوری زکات به مددجویان و نیازمندان در شرف ازدواج استان سمنان اختصاص یافت، گفت: 222 کمک‌هزینه با اعتبار 18 میلیارد و 200 میلیون ریال برای درمان بیماران تحت حمایت این نهاد هزینه شد. معاون توسعه مشارکت‌های مردمی کمیته امداد استان سمنان با اشاره به آغاز سال تحصیلی جدید و حمایت کمیته امداد از 2 هزار و 300 دانش‌آموز در استان سمنان، افزود: 410 کمک ‌هزینه تحصیلی به دانش آموزان و دانشجویان تحت حمایت کمیته امداد با اعتبار 600 میلیون ریال اختصاص یافت. قوسی بیان کرد: هشت هزار و 872 کمک ‌معیشت با اعتبار 18 میلیارد و 640 میلیون ریال به مددجویان تحت حمایت کمیته امداد و نیازمندان این استان از محل زکات در نیمه نخست سال 97 پرداخت‌ شد.وی ادامه داد: هفت هزار و 456 کمک موردی به فقرا با هزینه بیش از 35 میلیارد ریال از محل جمع ‌آوری زکات ارایه شد. وی با بیان این که 18 مسکن از محل مشارکت مودیان در پرداخت زکات با اعتبار 830 میلیون ریال در نیمه نخست سال جاری ساخته شد، خاطرنشان کرد: در این مدت 36 واحد مسکونی با هزینه 2 میلیارد و 350 میلیون ریال مرمت و بازسازی ‌شد. معاون توسعه مشارکت‌های مردمی کمیته امداد استان سمنان، به اختصاص 18 درصدی زکات جمع ‌آوری‌ شده برای ساخت و بهسازی طرحی عام‌المنفعه با اعتبار 14 میلیارد و 370 میلیون ریال اشاره و بیان کرد: 22 طرح در نیمه نخست سال 97 ساخته و مرمت‌ و بازسازی شد. به گزارش ایرنا، 79 میلیارد و 600 میلیون ریال در 6 ماهه ابتدایی سال جاری با مشارکت مودیان استان سمنان زکات جمع آوری شد.22 هزار و 756 نفر معادل سه درصد جمعیت 702 هزار نفری استان سمنان زیر پوشش کمیته امداد هستند و از خدمات این نهاد بهره مند می شوند، از این تعداد هشت هزار و 600 خانوار در قالب 13 هزار و 640 نفر ماهانه از این نهاد مستمری دریافت می کنند.9891/6103            "}