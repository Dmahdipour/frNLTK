{"onTitr":"","titr":" عفو بین الملل: 255 بحرینی طی سال جاری سلب تابعیت شدند","describe":" تهران – ایرنا – سازمان عفو بین الملل در گزارشی اعلام کرد که رژیم آل خلیفه بحرین طی سال جاری میلادی 255 بحرینی را سلب تابعیت کرده است.", "text":"به گزارش سه شنبه شب پایگاه خبری مرآة البحرین، 'دیوید کینی' پژوهشگر در امور خلیج فارس سازمان عفو بین الملل گفت: بسیاری از کسانی که تابعیت آن ها سلب شده از شیعیان بحرین هستنند و این مساله باعث ایجاد بحران حقوق بشری علیه گروه خاصی می شود.کینی اضافه کرد: از سال 2012 تاکنون 742 بحرینی سلب تابعیت شدند هرچند که مساله افراد بی تابعیتی در این کشور درحال حاضر مشکل خاصی ایجاد نمی کند اما این مساله در آینده برای آن ها مشکل ساز خواهد شد.وی همچنین گفت: مکانیزم های بین المللی نیز نتوانسته به پیشرفتی درخصوص حل مساله سلب تابعیت از شهروندان بحرینی دست یابد.پیش تر نیز &#39;سازمان صلح برای دمکراسی و حقوق بشر بحرین&#39; از سلب تابعیت 743 تن از مخالفان رژیم آل خلیفه از سال 2012 تاکنون خبر داده بود.   براساس بیانیه این سازمان ، آمار سلب تابعیت مخالفان رژیم آل خلیفه با تشدید نابسامانی های کشور افزایش یافته و گروه های حقوق بشری شمار شهروندان سلب تابعیت شده تا سال 2016 را 578 تن اعلام کرد که 19 تن آنها روحانی شیعه از جمله &#39;شیخ عیسی قاسم&#39; رهبر شیعیان بحرین، آیت الله &#39;حسین نجاتی&#39; و آیت الله &#39;محمد سند&#39; بودند. بحرین از 2011 (بهمن 1389) صحنه برگزاری اعتراض های خیابانی مردم است که خواستار اصلاحات سیاسی و آزادی زندانیان سیاسی هستند. ناآرامی‌های بحرین تاکنون ده‌ها تن کشته و هزاران زخمی برجای گذاشته است. گروه‌های مدافع حقوق بشر بارها رژیم آل خلیفه را به خاطر سرکوب مخالفان محکوم کرده‌ و خواستار اصلاحات در نظام سیاسی این کشور شده‌اند.شبک**9365**1392            "}