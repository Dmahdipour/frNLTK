{"onTitr":"","titr":" طرح پایاب خدا آفرین بر اساس برنامه زمان بندی پیش می رود","describe":" اردبیل - ایرنا - مدیرعامل شرکت آب منطقه ای اردبیل گفت: طرح پایاب خدا آفرین بر اساس برنامه زمان بندی پیش می رود و روند اجرای آن مطلوب است.", "text":"به گزارش ایرنا ، اصغر سلیمان زاده روز دوشنبه در نشستی با پیمانکاران و مشاوران طرح پایاب خدا آفرین اظهار داشت: با توجه به نزدیکی فصل سرما انتظار می رود پیمانکاران تمام بخش های مختلف طرح آبیاری و زهکشی خدا آفرین تلاش های شبانه روزی خود را بکار ببندند تا هر چه سریع تر به نتیجه برسد.او با اشاره به سفر ماه های اخیر وزیر نیرو به استان و بازدید از این طرح ملی افزود: در این سفر وزیر نیرو ضمن اعلام رضایت از پیشرفت مناسب طرح پایاب خدا آفرین بر لزوم هماهنگی بخش های مختلف جهت انجام به موقع طرح تاکید کرد.وی با بیان اینکه شخص وزیر نیرو مشکلات و موانع موجود در طرح را پیگیری می کند گفت: با توجه به افزایش قیمت ارز در کشور و مشکلاتی که این بحث برای بخشی از پیمانکاران ایجاد کرد، مصمم به پیگیر این مشکلات هستیم تا طرح بدون هیچ گونه وقفه ای تداوم یابد.مدیرعامل شرکت آب منطقه ای اردبیل با اشاره به اینکه کیفیت کار در این طرح ملی نباید فدای سرعت کار شودد، افزود: اجرای سریع توام با کیفیت در این طرح مدنظر ماست.سلیمان زاده با بیان اینکه طبق تعهد استان آذربایجان شرقی کل 52 کیلومتر کانال پایاب خدا آفرین در حال انجام است و طبق برنامه اقدامات این طرح در حال انجام است، بیان کرد: بخش عظیمی از کارهای اصلی احداث شبکه را تا پایان سال به پایان خواهیم برد.وی همچنین با اشاره به اشتغالزایی بزرگ این طرح اظهار داشت: با به نتیجه رسیدن آن تحول بسیار بزرگی در منطقه در بحث اشتغال ایجاد خواهد شد.طرح بزرگ پایاب سد خدا آفرین با درخواست رییس جمهوری و تایید مقام معظم رهبری و اختصاص بخشی از یک میلیارد دلار اعتبار از محل صندوق توسعه ملی برای مهار آب های مرزی استان اردبیل از سال 92 اجرایی شده است.6018            "}