{"onTitr":"","titr":" یازدهمین  نمایشگاه بین المللی سنگ در محلات گشایش یافت","describe":" خمین - ایرنا - یازدهمین نمایشگاه بین المللی سنگ نما روز سه شنبه با حضور، دبیر شورای سیاستگذاری سنگ ایران، رئیس انجمن سنگ ایران، رئیس خانه معدن ایران و جمعی از مسئولان استان مرکزی در شهر نیم ور از توابع شهرستان محلات گشایش یافت.", "text":"به گزارش ایرنا، این نمایشگاه بین المللی در فضایی به مساحت 90 هزار متر مربع شامل 20 هزار متر مربع فضای سرپوشیده و 70 هزار متر مربع و فضای باز برپا شده است.در 350 غرفه این نمایشگاه، آخرین دستاوردهای حوزه سنگ های معدنی و تزئینی در زمینه های فرآوری سنگ های ساختمانی، معادن سنگ، ماشین آلات استخراج معدنی، قطعات و لوازم سنگ بری، معدن و ماشین آلات تخصصی و سایر صنایع وابسته به این صنعت به نمایش درآمده است.مدیر عامل نمایشگاه بین المللی سنگ ایران گفت: 300 شرکت داخلی و خارجی در یازدهمین نمایشگاه بین المللی سنگ ایران در نیم ور محلات حضور دارند.«بهنام نیکفر» افزود:  12 غرفه این نمایشگاه به شرکت های  خارجی اختصاص دارد، 40 درصد از غرفه‌های حاضر در نمایشگاه مربوط به واحدهای تولیدی استان مرکزی است و بقیه مربوط به دیگر استان‌های کشور یا نمایندگی های شرکت های خارجی است. مدیرعامل نمایشگاه بین المللی سنگ ایران ادامه داد: داشتن فضایی مناسب برای نمایش سنگ های کوپ معادن از مهمترین ویژگی های نمایشگاه سنگ نیم ور محلات است. نیکفر اظهارداشت: 20 هزار تن سنگ کوپ از  520 معدن فعال  18 استان  صادراتی کشور در این نمایشگاه به نمایش گذاشته شده و بزرگترین سالن سنگ کوپ کشور در این نمایشگاه دایر شده است.وی خاطر نشان کرد: 85 درصد از سنگ‌های کوپ موجود در نمایشگاه دهم توسط تجار و بازرگانان بین المللی خریداری شد و بسیاری از واحدهایی فراوری سنگ توانستند با ارتباط مستقیم با تجار و بازرگانان  سنگ‌های فراوری شده خود را صادر کنند.وی اضافه کرد:  پیش بینی  شده که  100 درصد سنگ‌های کوپ موجود در نمایشگاهامسال  توسط تجار و بازرگانان بین المللی خریداری و بسترهای لازم برای افزایش صادرات سنگ‌های فراوری شده فراهم شود.مدیرعامل نمایشگاه بین المللی سنگ ایران گفت: تبلیغات برای برگزاری این دوره از نمایشگاه از یک سال پیش آغاز شد و مسئولان نمایشگاه با حضور در نمایشگاه‌های بین‌المللی مختلف مانند بورسا و ازمیر ترکیه، شیامن و شویتوی چین و ورونای ایتالیا معرفی نمایشگاه را درسطح بین المللی انجام دادند، همچنین از 6 ماه پیش تبلیغات نمایشگاه در سطحی گسترده در مجلات بین المللی و تخصصی صنعت سنگ انجام شد.نیکفر ادامه داد: با توجه به تاثیر رسانه ها در رشد و توسعه صنعت سنگ ایران تلاش شده  تا علاوه بر حضور پر رنگ رسانه های داخلی، مجلات بین المللی صنعت سنگ دنیا در نمایشگاه یازدهم حضور دارند. وی گفت: نخستین بار مجلات معتبر و بین المللی و تخصصی صنعت سنگ دنیا نظیر مارموماشین ایتالیا، دنیای سنگ ترکیه، تکنولوژی سنگ ترکیه، استون پانورامای هند، استون ریوییوهند و بیزینس سنگ روسیه در نمایشگاه بین المللی سنگ محلات حضور دارند.مدیرعامل نمایشگاه بین المللی سنگ ایران افزود: برای این نشریات امکانات اختصاصی به همراه مترجم و راهنما در نظر گرفته شده است. نیکفر افزود: مسابقه بین المللی داستان کوتاه، عکس، کارتون و خطاطی با موضوع سنگ در این نمایشگاه برگزار می شود. وی بیان کرد: 200 اثر 128 هنرمند از40 کشور دنیا آثار خود را برای شرکت در این مسابقه ارسال کرده اند و  نتایج مسابقات و نفرات اول تا پنجم 31 شهریور سال جاری اعلام شد  و جوایز این مسابقه در روز اختتامیه نمایشگاه بین المللی سنگ ایران اهدا خواهد شد. وسعت نمایشگاه بین المللی سنگ محلات 15 هکتار است، 70 معدن فعال در محلات وجود دارد که این معادن 30 میلیون تن ذخیره قطعی دارد، سالانه 2 میلیون تن سنگ از آن ها برداشت و بیش از 2 درصد سنگ جهان و هشت درصد سنگ تراورتن جهان در این شهرستان تولید می‌شود.7277/6013/            "}