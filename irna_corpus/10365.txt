{"onTitr":"","titr":" همنوایی سایر بازارها با «دلار»","describe":" بازارها در پیروی از بازار ارز شاهد دسته جمعی فروشنده شدند و قیمتها در اکثر بازارها روند کاهشی را در پیش گرفته اند.بازار ارز روز سه شنبه برای دومین روز متوالی شاهد هجوم فروشندگان ارزهای خانگی بود که قصد داشتند پیش از کاهش بیشتر قیمت، دلارهای خود را بفروشند.", "text":"بنابر گزارشها در سایر بازارها هم همگی فروشنده بودند و بازارهایی همچون موبایل و خودرو واکنش آنی به وضعیت دلار نشان داده اند و به گفته فعالین این بازارها قیمتها با کاهش چند میلیونی در بازار خودرو خارجی و کاهش حدود بیست درصدی در انواع قیمت گوشی تلفن همراه در روزگذشته مواجه بوده است. به گفته رییس اتحادیه نمایشگاه‌داران و فروشندگان خودرو تهران، در حال حاضر قیمت خودروهای داخلی بین 1.5 تا 12 میلیون تومان و قیمت خودروهای وارداتی که نسبت مستقیم با نرخ ارز دارند به طور میانگین 50 میلیون تومان کاهش یافته است.این وضعیت در حالی است که به گفته فعالان بازار خودرو در حال حاضر همه در این بازار فروشنده شده‌اند و هیچ خریداری در بازار وجود ندارد. در این شرایط رییس اتحادیه نمایشگاه‌داران و فروشندگان خودرو تهران پیش‌بینی می‌کند که در روزهای آتی نیز روند کاهش قیمت‌ها در بازار خودرو ادامه خواهد یافت. همچنین بازار سرمایه هم روزگذشته با کاهش بیش از هفت هزار واحدی مواجه بوده است که به گفته فعالین این بازار هم بخش عمده افت دیروز بورس تحت تاثیر افت بهای ارز رخ داده است. پیوستگی نزدیک بازار بورس با بهای ارز سبب شد که پس از افت شدید نرخ ارز در کشور، شاخص بورس نیز روندی نزولی در پیش گیرد.به گزارش مردم سالاری آنلاین،در شهرهای بزرگ ایران از تهران و تبریز گرفته تا اصفهان و شیراز، از عصر روز دوشنبه تا همین شب گذشته، گروه وسیعی از دارندگان ارزهای خانگی به مراکز خرید و فروش مراجعه کردند تا دلارهای خود را به فروش برسانند. علت هجوم این اقشار برای فروش ارزهایشان این بود که دولت یک بار دیگر تصمیم گرفت که بانک مرکزی در بازار آزاد مداخله کند و با مدیریت عرضه ارز، موجبات کاهش قیمت‌ها در این بازار را فراهم سازد. فروشندگان فعلی در بازار، عمدتاً کسانی هستند که در ماه‌های گذشته، به هوای «افزایش مستمر قیمت ارز»، نسبت به خرید ارزهای خارجی، خصوصاً دلار، اقدام کرده‌اند و حالا در حجم وسیعی راهی مراکز خرید و فروش ارز شده‌اند تا اندوخته‌های ارزی خود را پیش از کاهش بیشتر قیمت‌ها، به ریال تبدیل کنند. بانک مرکزی از اواخر فرودین سال جاری، مداخله خود در بازار ارز را متوقف کرده بود و ارزی از جانب بانک مرکزی به شبکه بانکی، صرافی‌ها و بازار آزاد تزریق نمی‌شد. تغییر تصمیم دولت به مداخله در بازار آزاد، نقطه آغاز کاهش قیمت‌ها در هفته جاری بود؛ در ادامه، ظرف دیروز و امروز، تلاش رسانه‌ها و شبکه‌های اجتماعی برای مدیریت نوسانات ارزی و مقابله با این نوسانات نیز به کمک تقویت ارزش پول ملی آمد و با ورود دلارهای خانگی به بازار، قیمت‌ها کاهش بیشتری را تجربه کردند. **مشاهدات میدانی از خرید و فروش ارز روزگذشته در حالی کاهش قیمت‌ها در بازار ارز ادامه داشت، که بسیاری از صرافی‌ها در اقدامی‌که دلیل آن نامشخص بود به توقف معاملات دست زدند و با خاموش کردن تابلوهای اعلام قیمت خود، خرید و فروش ارز را به کلی متوقف کردند. در تعداد معدودی از صرافی‌ها که ارز را خریداری می‌کردند، قیمت خرید دلار آمریکا تا لحظه تنظیم خبر(ساعت 15) 12 هزار و 700 تومان بوده است.این بدان معناست که نسبت به قیمت‌های اوایل هفته، در این صرافی‌ها قیمت دلار حدود 5 هزار تومان کاهش یافته است. این صرافی‌ها قیمت فروش دلار را 12980 یا 13 هزار تومان اعلام می‌کردند و بنابر اعلام آنها این فروش تنها مختص به ارز مسافرتی است و خریداران باید بلیت سفر خارجی و پاسپورت خود را ارائه دهند. این در حالیست که دلالان همچون وظیفه ذاتی خود در همه وقت قیمت های بسیار پایینتری را به فروشندگان ارزهای خانگی اعلام می کردند.بنابر این گزارش دلار توسط دلالان گاهی اوقات تا پایینتر از ده هزار تومان هم از فروشندگان خریداری می‌شده است و با تفاوت بسیار زیادی نرخ فروش را 13 تا 13 هزار و 500 تومان اعلام می‌کردند. این تفاوت بزرگ بین قیمت خرید و فروش دلال‌ها و توقف معاملات توسط صرافی‌ها، افرادی را که به قصد فروش ارزهای خانگی خود راهی بازار شده‌اند، سردرگم کرده بود. **کاهش نرخ انواع سکه طلا بر اساس این گزارش، بازار طلا و سکه همزمان با ادامه کاهش نرخ دلار آمریکا در بازار آزاد، رو به ارزانی نهاد و قیمت هر قطعه سکه تمام بهار آزادی طرح جدید با 140 هزار تومان افت به چهار میلیون و 441 هزار تومان رسید. روز سه شنبه هر قطعه سکه تمام بهار آزادی طرح قدیم با 350 هزار تومان و هر نیم سکه با 140 هزار تومان افت قیمت روبرو شد. سکه طرح قدیم چهار میلیون و 160 هزار تومان و نیم سکه 2 میلیون و 153 هزار تومان به فروش رفت.معامله گران هر ربع سکه را با 70 هزار تومان کاهش بها نسبت به روز قبل یک میلیون و 232 هزار تومان و هر سکه گرمی‌را بدون تغییر 682 هزار تومان عرضه کردند.با اینکه روزگذشته در بازارهای جهانی بهای هر اونس طلا با یک دلار و 88 سنت افزایش به یک هزار و 190 دلار و 77 سنت رسید اما در بازار تهران هر گرم طلای خام 18عیار، 425 هزار و 950 تومان و هر مثقال طلا یک میلیون و 845 هزار تومان نرخ گذاری می‌شود که نسبت به دیروز تغییری ندارد.**عقب نشینی بیش از 7 هزار واحدی شاخص بورسشاخص بورس نیز روز سه شنبه با افت هفت هزار و 220 پله ای به جایگاه 188 هزار و 259 واحدی عقب نشینی کرد.بنابر این گزارش، شاخص بورس پس از رشد شتابان روزهای گذشته، روزگذشته با افت بیش از هفت هزار واحدی، وارد مرحله تعدیل و اصلاح شد.اصلاح و تعدیل، جزیی از روند حرکت شاخص بورس است که پس از رشد رخ می‌دهد که بر اساس شرایط اقتصادی از چند روز تا چند ماه به درازا می‌کشد؛ پس از پایان روند اصلاح، شاخص بورس موج جدید رشد را در پیش می‌گیرد.بخش عمده افت دیروز بورس تحت تاثیر افت بهای ارز رخ داد؛ پیوستگی نزدیک بازار بورس با بهای ارز سبب شد که پس از افت شدید نرخ ارز در کشور، شاخص بورس نیز روندی نزولی در پیش گیرد.بر این اساس، در معاملات روزگذشته سهام شرکت‌های ی که بیشترین ارتباط را با نرخ ارز دارند از جمله صنایع نفتی، پتروشیمی‌و فلزات و معدن بیشترین افت قیمت را تجربه کردند.در معاملات دیروز نمادهای فولاد (فولاد مبارکه)، تاپیکو (سرمایه گذاری نفت و گاز تامین)، شبندر (پالایش نفت بندرعباس)، کگل (صنعتی و معدنی گل گهر) و فملی (ملی صنایع مس) بیشترین تاثیر منفی را بر شاخص داشتند و آن را پایین کشیدند.در معاملات روز سه شنبه، پنج میلیارد و 285 میلیون سهم، حق تقدم و اوراق بهادار به ارزش 14 هزار و 577 میلیارد ریال در 202 هزار نوبت داد و ستد شد.بررسی شاخص‌های  اصلی بازار سرمایه نشان می‌دهد شاخص قیمت (وزنی - ارزشی) که در آن ارزش سهام شرکت‌های  بزرگ اثر بیشتری بر شاخص می‌گذارد، 2 هزار و 110 واحد افت کرد و شاخص کل (هم وزن) که در آن ارزش و وزن همه شرکت‌های  بزرگ و کوچک در محاسبه شاخص کل، یکسان در نظر گرفته می‌شود، 957 واحد کاهش داشت.**تمهیدات جدید بانک مرکزی برای کنترل قیمت ارزوضعیت پیش آمده در بازار ارز و سردرگمی‌افرادی که قصد فروش دلارهای خانگی خود را داشتند، باعث شد تا بانک مرکزی خود وارد گود شود و برای خریداری ارزهای خانگی راه‌حل پیشنهاد دهد. بانک مرکزی در اطلاعیه‌ای از تمام بانک‌های مجاز به عملیات ارزی خواست، نسبت به خرید ارز از مردم اقدام کنند. بانک مرکزی در این اطلاعیه، با اشاره به «تمایل مردم به فروش ارزهای خود و نیز امتناع دلالان ارز و برخی صرافی‌ها از خرید ارز»، از مردم خواست با مراجعه به شعب ارزی بانک‌های دارای مجوز عملیات ارزی، نسبت به فروش ارزهای خود به قیمت اعلامی‌اقدام کنند. در اطلاعیه بانک مرکزی، قیمت خرید ارز از مردم اعلام نشده و باید دید که بانک‌ها چه نرخی را برای خرید دلارهای خانگی درنظر خواهند گرفت. همچنین شورای عالی هماهنگی اقتصادی سران قوا در جلسه دیروز خود در ادامه بررسی اختیارات مورد نیاز بانک مرکزی جمهوری اسلامی‌ایران در مورد بازار ارز و پول موارد جدیدی را تصویب کرد.در این جلسه که با حضور سران قوای مقننه و قضاییه و به ریاست حجت الاسلام و المسلمین حسن روحانی برگزار شد، تصویب کرد: بانک مرکزی مجاز به انتشار اوراق مشارکت ارزی -ریالی است.بر اساس این مصوبه، بانک مرکزی موظف است تمهیدات و تسهیلات لازم را برای خرید و فروش فوری ارز حاصل از صادرات پتروشیمی‌و فولاد و دیگر محصولات صادراتی که توسط صادر کنندگان عرضه می‌شود در بازار ثانویه ارز فراهم کند.با تصویب شورای عالی هماهنگی اقتصادی سران قوا همچنین بانک مرکزی جمهوری اسلامی‌مجاز به عملیات بازار باز است و می‌تواند برای اعمال سیاست پولی، نسبت به خرید و فروش اوراق مالی - اسلامی‌منتشره توسط دولت اقدام کند.همچنین شورای عالی هماهنگی اقتصادی سران قوا به منظور تشویق سرمایه گذاری و جذب منابع ارزی، اتباع دولت‌های  خارجی در صورتی که حداقل 250 هزار دلار جهت سرمایه گذاری در ایران به کشور وارد کنند، مطابق ضوابطی که دولت اعلام می‌کند، می‌توانند از امتیاز مجوز اقامت پنج ساله برخوردار شوند.عبدالرضا رحمانی فضلی وزیر کشور که ریاست ستاد اطلاع‌رسانی و تبلیغات اقتصادی کشور را بر عهده دارد، در نخستین جلسه این ستاد نیز از موفقیت برنامه‌های  شورای عالی هماهنگی اقتصادی سران قوا برای کنترل تلاطم غیرواقعی بازار ارز و سکه خبر داد و گفت: با تصمیم‌های  مناسبی که در این شورا اتخاذ شد، شاهد سامان‌یابی وضعیت بازار و سیر نزولی قیمت ارز و سکه خواهیم بود.**تاثیر کاهش نرخ دلار بر قیمت مسکنیک کارشناس اقتصاد مسکن معتقد است کاهش قیمت ارز باید با ارایه مشوق‌هایی برای سازندگان مسکن همراه شود؛ در غیر این صورت ممکن است سرمایه‌های خارج شده از بازار ارز وارد بخش مسکن شود.محمدمهدی مافی در گفت‌وگو با ایسنا اظهار کرد: در صورتی که دولت مشوق‌های لازم را برای تسهیل شرایط ساخت و ساز در بخش مسکن فراهم نکند، سرمایه‌هایی که هم‌اکنون از بازار ارز خارج می‌شود ممکن است وارد بازار مسکن شود و با افزایش قیمت مسکن مواجه شویم. البته این اتفاق می‌تواند با تصمیمات ساده برای خلاص شدن سازندگان مسکن از وضعیت فعلی که با بروکراسی پیچیده و قوانین دست و پاگیر مواجهند، به راحتی کنترل شود.وی افزود: ارتباط بین قیمت دلار و قیمت تمام شده و فروش مسکن همواره در طول 50 سال گذشته همواره یک به یک بوده است. اگر فرض کنیم که قیمت دلار 12 هزار تومان بماند، یعنی 200 درصد افزایش یافته است؛ در حالی که فعلا 70 درصد مسکن رشد قیمت را تجربه کرده و طبیعتا باید این نسبت سر به سر شود. اما خوشبختانه هم‌اکنون با مازاد 2.6 میلیون مسکن مواجهیم که البته از دسترس متقاضیان واقعی خارج است. کاری که دولت باید انجام دهد این است که شرایط را برای تولید سالانه یک میلیون واحد مسکونی ویژه اقشار متوسط و پایین فراهم کند تا بازار مسکن کنترل شود.منبع: روزنامه مردم سالاری؛ 1397.7.11 گروه اطلاع رسانی**9370**2002            "}