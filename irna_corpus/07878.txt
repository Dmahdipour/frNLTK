{"onTitr":"","titr":" نمایش محیطی «نقطه رهایی» 22 مهرماه در تهران افتتاح می شود","describe":" تهران-ایرنا- رئیس سازمان فرهنگی هنری شهرداری تهران از افتتاح آیین نخستین اجرای رسمی نمایش «نقطه رهایی» در روز یکشنبه (22 مهرماه) با حضور مسئولان استانی خبر داد.", "text":"به گزارش ایرنا از سازمان فرهنگی هنری شهرداری تهران، سعید اوحدی روز جمعه به همراه جمعی از مدیران شهری در بازدید از مراحل آماده‌ سازی نمایش محیطی «نقطه رهایی» در مصلای امام خمینی (ره) اظهار داشت: پروژه «نقطه رهایی» همانند میدان مین، نخلستان، خاکریز و... روند آماده ‌سازی مناسبی دارد. وی با تاکید بر اجرای این نمایش به مناسبت چهلمین سالگرد پیروزی انقلاب اسلامی ابراز امیدواری کرد: با همیاری همه نهادها برنامه ارزشمند و جذابی برای شهروندان اجرا شود. به گزارش ایرنا، «نقطه رهایی» نمایشی محیطی با موضوع دفاع مقدس است که در آن با حضور بیش از 60 بازیگر تعدادی از عملیات‌های دفاع مقدس بازنمایی می‌شود. این برنامه به همت سازمان فرهنگی هنری شهرداری تهران و با همکاری ستاد عالی کانون‌های فرهنگی و هنری مساجد کشور، مصلای امام خمینی (ره)، مرکز ارتباطات و امور بین‌المللی شهرداری تهران، اورژانس تهران، سازمان خدمات شهری شهرداری تهران، سپاه حضرت رسول (ص) تهران، نیروی زمینی ارتش جمهوری اسلامی ایران، ستاد اقامه نماز جمعه غرب تهران، سازمان زیباسازی شهر تهران و شهرداری منطقه 3 برگزار می‌شود.سعید اوحدی رئیس سازمان فرهنگی هنری شهرداری تهران به همراه مجتبی یزدانی معاون خدمات شهری، جعفر سمیعی مدیرکل حراست شهرداری تهران و جمعی از مدیران شهری امروز جمعه (13 مهرماه)از مراحل آماده‌سازی این نمایش در رو به روی ضلع شمالی مصلای امام خمینی (ره) تهران بازدید کرد. تهرام/7245/6003            "}