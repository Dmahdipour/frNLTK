{"onTitr":"","titr":" مرمت کاشی ها راه ورود رطوبت به گنبد سلطانیه را بست","describe":" زنجان - ایرنا - رئیس پایگاه میراث جهانی گنبد سلطانیه گفت: با مرمت یک سوم کاشی های گنبد سلطانیه از نشت رطوبت به لایه های زیرین جلوگیری شد.", "text":"میر موسی انیران روز پنجشنبه در گفت و گو با خبرنگار ایرنا افزود: بررسی ها نشان می دهد که در قسمت های دیگر گنبد سلطانیه نیز نشت رطوبت وجود دارد که تمهیداتی برای رفع این مساله اندیشیده شده است.       وی اظهار داشت: قسمت های باقیمانده مجموعه گنبد سلطانیه با در اختیار داشتن کاشی های از قبل آزمایش شده، بدون اتلاف وقت مرمت خواهد شد.انیران افزود: عایق کردن گنبد سلطانیه دارای حساسیت خاصی است، لذا باید از قبل برنامه ریزی در جهت استفاده از کاشی های مقاوم، همخوان و همسان با اصل بنا انجام بگیرد که البته پایگاه میراث جهانی سلطانیه و پژوهشگاه مواد و انرژی وزارت علوم، تحقیقات و فناوری تفاهم نامه ای را در جهت تهیه کاشی مورد نظر منعقد کرده اند. این مسئول ادامه داد: این موضوع سال گذشته تحقق یافت و کاشی مورد نظر انتخاب و زمستان همان سال، آزمایش های لازم بر روی آن انجام شده که نظر مجموعه را به خود خود جلب کرده است. وی بیان کرد: این کاشی ها بصورت آزمایشی در محل نصب و مقاومت آن، مورد سنجش و پذیرش واقع شده و هم اکنون کاشی با ثبات بر روی گنبد نصب می شود. رئیس پایگاه میراث جهانی گنبد سلطانیه ادامه داد: این اقدامات نظم خاصی را در شکل بصری این اثر ایجاد می کند و بدین نحو که با ورود مخاطب و متخصصان میراث فرهنگی نظمی را در نحوه اجرای کاشی و رنگ آن مشاهده خواهد کرد.وی اظهار داشت: ثبت جهانی یک اثر تاریخی پس از طی مراحل و فرآیند طولانی انجام می گیرد و موضوعی که باید به آن توجه داشت این است که تمامی کارهای مد نظر در این بخش باید مبتنی بر شاخص های جهانی اعلامی، کار کارشناسی شده، با مطالعه و دقیق باشد. به گفته این مسئول، پایگاه میراث جهانی گنبد سلطانیه از 2 سال گذشته کارهای مرمت و تزئینات داخلی این گنبد را آغاز کرده است. به گزارش ایرنا، سالانه حدود 140 هزار گردشگر داخلی و خارجی از گنبد جهانی سلطانیه بازدید می کنند. گنبد سلطانیه یادگار دوره ایلخانیان در ایران است و یکی از آثار ثبت شده کشور در فهرست میراث جهانی محسوب می شود، این گنبد به دست سلطان محمد خدابنده در قرن هشتم احداث شده و هم اکنون بزرگترین گنبد آجری جهان بشمار می آید. شهرستان سلطانیه با 30 هزار نفر جمعیت در 40 کیلومتری از مرکز استان زنجان قرار دارد.9646/6085            "}