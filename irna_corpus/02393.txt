{"onTitr":" معاون استاندار:    ","titr":" فرودگاه های سمنان مجوز پرواز داخلی و مرز هوایی می گیرند","describe":" سمنان - ایرنا- سرپرست معاونت هماهنگی امور عمرانی استانداری سمنان گفت: مجوز پرواز داخلی فرودگاه مرکز استان و مرز هوایی فرودگاه شاهرود همزمان با سفر پیش روی رئیس جمهوری به استان سمنان اعطا می شود.", "text":"به گزارش ایرنا، قدرت الله ابک روز چهارشنبه در نشست کارگروه میراث فرهنگی استان سمنان افزود: همزمان با سفر دکتر روحانی به استان سمنان، پرواز هواپیمای مسافربری از فرودگاه سمنان آغاز می شود.وی به زمان دقیق سفر رئیس جمهوری به استان سمنان اشاره ای نکرد و گفت: برنامه سفر از فرودگاه مرکز استان از مقصد سمنان به تهران و بالعکس و سمنان - مشهد و بالعکس در 2 روز در هفته خواهد بود.ابک ادامه داد: باید با کمک سازمان های مردم نهاد و سایر مسوولان نهادهای اجرایی برای جذب مسافر در فرودگاه سمنان تلاش کرد.سرپرست معاونت هماهنگی امور عمرانی استانداری سمنان تصریح کرد: هم چنین همزمان با سفر دکتر روحانی به استان سمنان مجوز مرز هوایی فرودگاه شاهرود برای صادرات محصولات کشاورزی به نقاط مختلف کشور و کشورهای منطقه صادر می شود.وی اضافه کرد: فعالیت 2 فرودگاه در استان سمنان به توسعه اقتصادی و رونق کسب و کار در این منطقه از کشور کمک شایانی می کند و توسعه همه جانبه این فرودگاه ها به تلاش مستمر برای جذب مسافر و صرفه اقتصادی ادامه اجرای این طرح ها بستگی دارد.فرودگاه مرکز استان سمنان در 10 کیلومتری جاده سمنان - مشهد واقع شده است و سابقه تاسیس آن به سال 1355 بر می گردد.فرودگاه شاهرود در 15 کیلومتری شرق شهرستان در مجاورت جاده شاهرود - مشهد احداث شده و سال 1367 برای توسعه فرودگاه، ساخت ساختمان های پایانه مسافری و توسعه باند پرواز آغاز شد و اواخر سال 1380 با فرود اولین هواپیمای مسافری، بهره برداری از فرودگاه به نقطه آغاز خود رسید.7339/7408            "}