{"onTitr":"","titr":" 27 انبار احتکار و قاچاق کالا در سمنان کشف شد","describe":" سمنان- ایرنا- رئیس سازمان صنعت، معدن و تجارت استان سمنان گفت: 27 انبار احتکار و قاچاق کالا همزمان با اجرای طرح مشترک برای ایجاد ثبات قیمت در بازار در نیمسال اول 97 در این استان کشف شد.", "text":"بهروز اسودی روز شنبه به خبرنگاران در سمنان اظهارداشت: به منظور کنترل بازار و جلوگیری از نوسان قیمت ها ، طرح تشدید مبارزه با احتکار و اخفاء کالا، در بخش عرضه به صورت گشت های مشترک در استان سمنان در 6 ماهه نخست 97 اجرا شد.وی خاطر نشان کرد: در این طرح، شناسایی متصدیان انبارهای غیرمجاز که با احتکار لوازم خانگی، کالاهای اساسی و لوازم یدکی سعی در مختل کردن بازار داشتند، شناسایی شدند.اسودی با بیان اینکه در این مدت 27 انبار غیرمجاز لوازم خانگی، تاسیسات و مصالح ساختمانی ، لوازم یدکی و کالاهای اساسی، که اقدام به احتکار و اختفاء کالاهای ضروری و مورد نیاز مردم کرده بودند کشف شد، گفت: متخلفان با تشکیل پرونده به ارزش ریالی 147 میلیارد و 363 میلیون ریال به تعزیرات حکومتی ارجاع شده است.رئیس سازمان صنعت، معدن و تجارت سمنان اضافه کرد: آحاد جامعه در کنترل قیمت در بازار و مبارزه با احتکار نقش دارند و مردم این منطقه از کشور می توانند در صورت مشاهده هر گونه بارگیری و تخلیه بار که به صورت مشکوک انجام می شود، تخلفاتی مانند احتکار، اختفاء و امتناع از عرضه کالا و گرانفروشی را با شماره 124 ستاد خبری سازمان صنعت ، معدن و تجارت استان اطلاع رسانی کنند.به گزارش ایرنا، مقابله با احتکار و قاچاق کالا به صورت جدی در دستور کار دستگاه های اقتصادی، انتظامی و نظارتی استان سمنان قرار گرفته و سمنان استان پیشتاز کشور در اجرای طرح ثبت انبارها در سامانه ملی است.7339/6103            "}