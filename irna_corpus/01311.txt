{"onTitr":"","titr":" تکمیل بزرگراه زاهدان - بم 389 میلیارد تومان اعتبار نیاز دارد","describe":" زاهدان - ایرنا - مدیر ساخت و توسعه راههای اداره کل راه و شهرسازی سیستان و بلوچستان گفت: برای تکمیل بزرگراه زاهدان – بم 389 میلیارد تومان اعتبار نیاز است.", "text":"مهدی پارسی روز پنجشنبه در گفت و گو با خبرنگار ایرنا اظهار داشت: طول بزرگراه میرجاوه – زاهدان – بم 298 کیلومتر است که از این میزان تا کنون 41 کیلومتر آن از زاهدان به سمت بم به بهره برداری رسیده است.وی با بیان اینکه تاکنون برای این طرح 93 میلیارد تومان هزینه شده است، ادامه داد: 61 کیلومتر دیگر از مسیر زاهدان - بم در دست اجراست اما به دلیل محدودیت های اعتباری برای 196 کیلومتر باقی مانده این بزرگراه تا کنون هیچ اقدامی انجام نشده است.مدیر ساخت و توسعه راههای اداره کل راه و شهرسازی سیستان و بلوچستان ادامه داد: پیشرفت فیزیکی 61 کیلومتر در دست اجرا 60 درصد و پیشرفت فیزیکی کل بزرگراه زاهدان - بم  27 درصد است.وی خاطرنشان کرد: این بزرگراه در قالب سه قطعه تعریف شده است که قطعه زاهدان تا تله سیاه به طور کامل زیر بار ترافیک قرار دارد.پارسی با اشاره به اینکه به لحاظ ترافیکی، اولویت تکمیل قطعه زاهدان – بم (تا انتهای حوزه استحفاظی سیستان و بلوچستان) است، تصریح کرد: در قطعه میرجاوه – زاهدان هنوز هیچ عملیات اجرایی آغاز نشده است.وی اظهار داشت: در سالجاری برای این طرح 6 میلیارد و 750 میلیون تومان درنظر گرفته شد که تا کنون 68 درصد آن تحصیص یافته است.مدیر ساخت و توسعه راههای اداره کل راه و شهرسازی سیستان و بلوچستان خاطر نشان کرد: مطالبات پیمانکار از این طرح هم اینک 10 میلیارد تومان است.9908**3213            "}