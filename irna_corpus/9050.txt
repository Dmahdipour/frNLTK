{"onTitr":"","titr":" دلارهای تقلبی، حربه جدید دلالان","describe":" روز سه‌شنبه همزمان با سیر نزولی دلار در بازار و هجوم مردم برای فروش ارزهای خانگی، تصمیمات جدیدی از سوی بانک مرکزی و شورای‌عالی هماهنگی اقتصادی گرفته شد.", "text":"طبق بخشنامه بانک مرکزی قرار شد بانک‌ها ارز مردم را خریداری کنند و شعب بانکی هر دلار را از مردم 10550تومان خریداری کرده و برای مصارف خدماتی مصوب، 11200تومان بفروشند که البته دیروز سایت‌های خبری گزارش دادند که بانک‌ها خرید دلار را با 9500 تومان آغاز کردند. شورای‌عالی هماهنگی اقتصادی نیز در ادامه بررسی اختیارات مورد نیاز بانک مرکزی در مورد بازار ارز و پول، موارد جدیدی را تصویب کرد که براساس آن بانک مرکزی مجاز به عملیات بازار باز است و می‌تواند برای اعمال سیاست پولی، نسبت به خرید و فروش اوراق مالی اسلامی منتشره توسط دولت اقدام کند. دیروز نیز در ادامه تصمیمات بانک مرکزی برای کنترل بازار ارز خبر رسید که فروش ارز در صرافی‌ها به‌صورت اسکناس تا سقف5000 یورو بلامانع است که در واکنش به این خبر، دبیرکل کانون صرافان ایرانیان اعلام کرد: بخشنامه بانک مرکزی درباره اعطای مجوز به صرافی‌ها با هدف بازگرداندن بازار آزاد از عملیات دلالی به صرافی‌ها صادر شده است.روز گذشته نیز بازار ارز مانند روزهای اخیر شلوغ و پرتردد بود و این‌بار فروشندگان دلار‌های تقلبی نیز به جمع سایر فروشندگان اضافه شده بودند. آن‌طور که «ایسنا» گزارش داده، تا زمان نوشتن این گزارش، دیروز دلار در حدود 13 هزار تومان و یورو درحدود 15 هزار تومان معامله می‌شد و بانک‌ها کار خودشان را با دلار 9500 تومانی آغاز کردند. از سوی دیگر بررسی‌های انجام شده حاکی از این بود که صرافی‌ها از خرید ارز خودداری می‌کنند و باز هم نیمه‌تعطیل بودند. در همین راستا، دبیرکل کانون صرافان ایران درباره علت خرید نکردن صرافان از فروشندگان ارز اظهارکرد: از آنجا که هیچ دستورالعملی برای فروش ارز خریداری شده نداریم خریدی صورت نمی‌گیرد. رضا ترکاشوند گفت: دستورالعمل‌های بانک مرکزی صرفا مربوط به 23 مورد ارز خدماتی است که میزان آن هم بسیار محدود است و در این فضا اگر صراف ارز خریداری کند روی دستش می‌ماند.** فروش ارز تا سقف 5 هزارباتوجه به ممانعت صرافان از خرید ارز، دیروز بانک مرکزی، به صرافی‌های مجاز اجازه داد نسبت به فروش ارز به‌صورت اسکناس تا سقف پنج هزار یورو یا معادل آن به سایر ارزها بر مبنای نرخ بازار اقدام کنند. بانک مرکزی پیرو نامه موضوع «دستورالعمل خرید و فروش ارز در شبکه صرافی‌های مجاز» در اجرای تصویبنامه هیات محترم وزیران، به صرافی‌ها اعلام کرد: فروش ارز به‌صورت اسکناس تا سقف پنج هزار یورو یا معادل آن به سایر ارزها توسط آن صرافی‌ بر مبنای نرخ بازار صرفا با ثبت در «سامانه نظارت ارز(سنا)» علاوه بر موارد ٢٣ گانه اعلامی در نامه عمومی مورد اشاره با رعایت مقررات ارزی بلامانع است. در همین زمینه، دبیرکل کانون صرافان ایرانیان اعلام کرد: بخشنامه بانک مرکزی درباره اعطای مجوز به صرافی‌ها برای فروش ارز به خریداران تا سقف پنج هزار یورو با هدف بازگرداندن بازار آزاد از عملیات دلالی به صرافی‌ها صادر شده است. ترکاشوند این بخشنامه را گامی برای مدیریت بهتر بازار ارز توصیف کرد و گفت: بر این اساس بجز 23 نوع ارز خدماتی که هموطنان از صرافی‌ها دریافت می‌کردند، می‌توانند تا سقف پنج هزار یورو یا معادل آن را به متقاضیان بفروشند. ترکاشوند افزود: طبق این بخشنامه، فروش ارز بر اساس مقررات بانک مرکزی و با ارائه کارت ملی متقاضی امکان‌پذیر است و خرید و فروش انجام شده باید در سامانه نظارت ارز(سنا) ثبت شود. او اضافه کرد: در مدتی که صرافی‌ها از عملیات ارزی کنار گذاشته شدند، معاملات زیرزمینی و قاچاق رونق گرفت و اکنون بانک مرکزی تلاش می‌کند فرآیند مبادلات ارزی را به شبکه صرافی‌ها بازگرداند.** مقاومت دلالان در مقابل کاهش قیمتدبیر کل کانون صرافا همچنین اظهار کرد: دلال‌هایی که پول‌های زیاد خود را روانه بازار ارز کرده‌اند در مقابل کاهش قیمت مقاومت می‌کنند. ترکاشوند خاطرنشان کرد: بازار هم نباید به سرعت و شوک‌آور رویه کاهشی به خود بگیرد بلکه این روند نزولی باید به تدریج و با عرضه بیشتر و اصلاح سیستم‌هایی که نیازهای اصلی بازار ما را تامین می‌کند مانند سامانه‌های نیما و ارز حمایتی نیازهای واقعی را پاسخ دهند تا بازار به تعادل برسد. او درباره علل کاهش ناگهانی نرخ ارز طی روزهای اخیر گفت: کاهش قیمت ارز حاصل یکسری مجموعه عوامل داخلی و خارجی بود که مهم‌ترین آن مجوزهایی است که بانک مرکزی دریافت کرد برای اینکه به‌عنوان یک بازیگر در بازار فعالیت کند.** ارز را از دلالان نخریدرئیس پلیس آگاهی ناجا نیز دیروز نسبت به معامله ارز با دلالان هشدار داد. سردار محمدرضا مقیمی در پاسخ به سوالی درباره وضعیت بازار ارز اظهار کرد: به‌طور کلی خرید و فروش ارز در کف خیابان ممنوع است. در روزهای اخیر با سیاست‌های دولت، بانک مرکزی و نیز اقداماتی که از سوی دستگاه قضائی و نیروی انتظامی انجام شد قیمت ارز کاهش یافته است. مقیمی با بیان اینکه وقتی ارز وارد بازار شود قیمت آن نیز کاهش می‌یابد،گفت: خرید و فروش بی‌رویه ارز سبب برهم خوردن نظم عرضه و تقاضا می‌شود. بنابراین اگر کسی به همان میزانی که نیاز دارد ارز بخرد، قیمت ارز ارزش واقعی خود را پیدا می‌کند.منبع: روزنامه آرمان، 1397.7.12گروه اطلاع رسانی*2002**            "}