{"onTitr":"","titr":" 79 درصد سرقت ها در اردبیل سرقت خرد است","describe":" اردبیل - ایرنا - فرمانده انتظامی استان اردبیل گفت: 79 درصد سرقت ها در این استان خرد و 29 درصد آن هم سرقت مهم است.", "text":"سردار حسین عبدی روز شنبه در گفت و گو با ایرنا افزود: در 6 ماه اول امسال در مقایسه با مدت مشابه پارسال حجم سرقت در این استان 2 درصد افزایش یافته است.وی اظهار داشت: در 6 ماه نخست سال جاری نسبت به مدت مشابه سال گذشته سرقت اتومبیل 28 درصد، موتور سیکلت 17 درصد کاهش داشته و سرقت از طلا فروشی ها و راهزنی نیز در این استان منفی بوده است.وی با اشاره به اینکه اردبیل یکی از استان های امن در کشور است، بیان کرد: بیش از 70 درصد سرقت های به وقوع پیوسته در استان با تلاش شبانه روزی پلیس کشف می شود.سردار عبدی با بیان اینکه اردبیل از لحاظ وقوع سرقت در بین استان های کشور در رتبه 27 قرار دارد، گفت: در 26 استان کشور میزان وقوع سرقت بیشتر از اردبیل بوده است.وی افزود: از لحاظ اهمیت وقوع سرقت استان اردبیل آخرین استان در کشور است چرا که بیشتر سرقت های به وقوع پیوسته در این استان سرقت خرد می باشد.فرمانده نیروی انتظامی استان اردبیل همچنین با اشاره به اینکه از مجموع سرقت ها  به وقوع پیوسته در کشور کمتر از یک درصد در این استان اتفاق می افتد، اظهار داشت: بر اساس آمارها کمتر از 6 دهم درصد سرقت های کشور در استان اردبیل است.وی بیان کرد: به علت نسپردن اشیای گرانقیمت در مراکز و صندوق های امانی توسط مردم و عدم نهادینه شدن این موضوع در استان اردبیل سارقان از سایر استان های کشور به استان برای سرقت می آیند.وی خواستار توجه بیش از پیش مردم و هموطنان به توصیه های پلیس شد و اضافه کرد: مردم از نگهداری اشیای گرانبها و سبک مانند طلا ، زیورآلات و وجه نقد در خانه ها خودداری کنند و آنها را به مراکز و صندوق های امانی نزد بانک ها بسپارند.فرمانده نیروی انتظامی استان اردبیل از برخورد قاطع، بدون اغماض و مقتدرانه پلیس با مخلان نظم، امنیت و آرامش مردم و جامعه خبر داد.6130/6016            "}