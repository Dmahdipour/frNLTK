{"onTitr":"","titr":" نشریه ایتالیایی: ایران تحریم ها را شکست می دهد","describe":" رم - ایرنا - نشریه ایتالیایی 'ایل پریودیکو دیلی' با اشاره به بهبود ارزش ریال در قبال ارزهای خارجی نوشت: ایران تحریم ها را شکست می دهد زیرا مردم این کشور نشان داده اند که به جمهوری اسلامی وفادار هستند.", "text":"به گزارش ایرنا، این نشریه انلاین روز شنبه با عنوان 'بازیایی ریال، ایران تحریم ها را شکست می دهد'، افزود: با نگاهی به رویدادهای اخیر در ایران و بازیابی ارزش ریال در قبال ارزهای قوی مانند یورو و دلار، به روشنی می توان دید که جمهوری اسلامی محکم ایستاده است و تحریم ها را شکست می دهد. در هفته های اخیر ارزش هر دلار در ایران به 200 هزار ریال رسید اما ماندن اتحادیه اروپا در برجام با وجود تحریم های تحمیلی دولت ترامپ و بخصوص تلاش های دولت ایران در مبارزه با فساد، به بهبود اقتصاد این کشور کمک کرد. اکثر مردم ایران از برنامه مبارزه با فساد حمایت کرده و نشان دادند که به جمهوری اسلامی وفادار هستند. اوج مبارزه با فساد، روز 30 سپتامبر گذشته با صدور حکم اعدام برای سه میلیاردر از جمله وحید مظلومین که به سلطان سکه معروف است، بوقوع پیوست. پس از این سپاه پاسداران در اقدامی لانه تروریست ها در شرق رودخانه فرات را هدف گرفت که تنها بازتاب این اقدام و پیامدهای روانی بوجود آمده در میان مردم، ارزش ریال برابر دلار را 10 درصد افزایش داد. بسیجیان پنجشنبه گذشته نیز در همایشی با عنوان اقتدار عاشورایی در ورزشگاه آزادی تهران حضور یافتند.مقام معظم رهبری در این همایش گفت: دشمن می خواهد این را به جوانان و ملت ما القا کند که راه حلی جز تسلیم شدن و پناه بردن به آمریکا وجود ندارد. من صریحا اعلام می ‌کنم کسانی که در داخل کشور این فکر را که مطلوب و محبوب دشمنان است، ترویج می‌کنند، خیانت می‌کنند. این که بر طبق میل دشمن، ما ترویج کنیم که راهی جز پناه بردن به دشمن نداریم، بزرگترین خیانت در حق ملت است. به حول و قوه الهی تا جان و توان دارم، نخواهم گذاشت این اتفاق در کشور بیفتد. شبد**461 *9122            "}