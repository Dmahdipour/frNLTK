{"onTitr":"","titr":" وزیر ارشاد از کانون‌های برتر مساجد تجلیل می‌کند","describe":" تهران- ایرنا- دبیر اجرایی همایش ملی «اوقات فراغت بچه‌های مسجد» از حضور وزیر فرهنگ  و ارشاد اسلامی در آیین اختتامیه این همایش خبر داد و افزود: 16 کانون فعال و برتر در این مراسم معرفی و تجلیل می‌شوند.", "text":"به گزارش روز دوشنبه گروه فرهنگی ایرنا، محسن رستگاری گفت: همایش ملی «اوقات فراغت بچه‌های مسجد» از ساعت 14 روز چهارشنبه 18 مهرماه با حضور ائمه جمعه، مدیران کل و مسئولان دبیرخانه‌های استانی ستاد عالی کانون‌های فرهنگی هنری مساجد در تالار سوره حوزه هنری برگزار می‌شود.وی ضمن تشریح برنامه‌های اختتامیه همایش گفت: در این مراسم از مسئولانی که بیشترین همکاری را با کانون‌ها داشته‌اند، تجلیل به عمل می‌آید، انعکاس فعالیت کانون‌های برتر، ارائه گزارش توسط دبیر ستاد عالی، تجلیل از کانون‌های فعال و اجرای گروه‌های تواشیح، سرود و نمایشی از دیگر برنامه‌های این مراسم خواهد بود.دبیر اجرایی همایش ملی «اوقات فراغت بچه‌های مسجد» افزود: با نظر هیات داوران، 16 کانون در موضوعات مختلفی مانند قرآنی، اردویی، ورزشی، کتاب و کتابخوانی، علمی، کارآفرینی، جذب جوانان، مهدویت، سرود، تئاتر، فضای مجازی، روستایی، آموزشی، هنرهای تجسمی، اجتماعی و خواهران برتر شناخته شدند.رستگاری با اشاره به افتتاحیه این همایش به صورت استانی در تابستان گذشته اظهار کرد: در ابتدا ستاد اوقات فراغت به صورت استانی با عضویت 20 هزار پایگاه اوقات فراغت تشکیل شد و بعد از بررسی عملکرد فعالیت‌های کانون‌ها در این حوزه، نهایتاً 16 کانون انتخاب شدند.دبیر اجرایی همایش ملی اوقات فراغت، جذب و سازمان‌دهی جوانان در پایگاه‌های اوقات فراغت کانون‌های مساجد و توانمندسازی آنها در فعالیت‌های روز جامعه و معرفی و حمایت مادی و معنوی کانون‌های برتر در این حوزه را از اهداف اصلی همایش ملی «اوقات فراغت بچه‌های مسجد» عنوان کرد.فراهنگ**9246** 1055            "}