{"onTitr":"","titr":" چند خبر کوتاه از دانشگاه آزاد","describe":" تهران - ایرنا - اعلام تسهیلات ویژه دانشگاه آزاد برای حضور دانشگاهیان در راهپیمایی اربعین حسینی، راهنمای پذیرفته‌ شدگان دکتری تخصصی بدون آزمون، نرخ غذای دانشجویی و بیانیه بسیج اساتید در حمایت از مواضع رئیس هیات موسس دانشگاه آزاد اسلامی از تازه ترین رویدادهای این دانشگاه است.", "text":"به گزارش روز دوشنبه گروه دانشگاه ایرنا، حجت ‌الاسلام و المسلمین دکتر ابراهیم کلانتری معاون فرهنگی و دانشجویی دانشگاه آزاد اسلامی اعلام کرد که بر اساس بخشنامه ابلاغ شده به واحدها، غیبت دانشجویان شرکت کننده در راهپیمایی اربعین حسینی موجه و همچنین با مرخصی اساتید و کارکنان نیز موافقت می شود.به گزارش روابط عمومی دانشگاه آزاد اسلامی، کلانتری با اشاره به تسهیلات و حمایت‌ های این دانشگاه از حضور دانشجویان، اساتید و کارکنان این دانشگاه در راهپیمایی عظیم اربعین اظهار داشت: «دستورالعمل اجرایی عزیمت زائران اربعین حسینی دانشگاه آزاد اسلامی به عتبات عالیات» به واحدهای دانشگاه آزاد اسلامی ابلاغ شد و بر اساس آن غیبت دانشجویان شرکت کننده در راهپیمایی اربعین در صورت ارائه گذرنامه مهمور به مهر ورود و خروج به کشور عراق مجاز و موجه شده و با مرخصی اساتید نیز مشروط به برگزاری کلاس‌های جبرانی موافقت خواهد شد.در این بخشنامه از مسئولان واحدها خواسته شده است که همکاری لازم را برای دریافت مرخصی استحقاقی کارکنان داشته باشند.** وام یک میلیون تومانی برای دانشجویان زائرمعاون فرهنگی و دانشجویی دانشگاه آزاد اسلامی در ادامه از اعطای وام یک میلیون تومانی به دانشجویان اشاره کرد و گفت: به‌منظور تسهیل در عزیمت دانشجویان به سفر اربعین، صندوق رفاه دانشجویان دانشگاه آزاد اسلامی مبلغ یک میلیون تومان را به دانشجویان متقاضی که با کاروان های بسیج دانشجویی یا به صورت انفرادی اعزام می شوند به صورت وام در اقساط 20 ماهه پرداخت می کند.کلانتری تاکید کرد: دانشجویانی که از سایر وام های صندوق رفاه وزارت علوم و دانشگاه استفاده کرده و تا کنون این وام ها را تسویه نکرده اند نیز مشمول دریافت وام یک میلیونی هستند.** راهنمای پذیرفته‌ شدگان دکتری تخصصی بدون آزموناعلام جزئیات و زمان ثبت نام پذیرفته‌ شدگان دوره دکتری تخصصی بدون آزمون (استعدادهای درخشان) سال 1397 دانشگاه آزاد اسلامی از دیگر تازه های این دانشگاه است.به گزارش روابط عمومی دانشگاه آزاد اسلامی، نتایج دوره دکتری تخصصی بدون آزمون ( استعدادهای درخشان) سال 1397 دانشگاه آزاد اسلامی در سامانه اعلام نتایج مرکز سنجش و پذیرش دانشگاه به آدرسwww.azmoon.net قابل مشاهده است.بر این اساس، پرونده همه پذیرفته‌ شدگان برای احراز صلاحیت‌ های عمومی تحت بررسی است و نتیجه آن متعاقباً از طرف دفتر گزینش صلاحیت‌های عمومی سازمان مرکزی دانشگاه به اطلاع محل‌های دانشگاهی خواهد رسید.پذیرفته شدگان لازم است مطابق مفاد مندرج در ذیل و با در دست داشتن مدارک لازم در زمان تعیین شده به محل های دانشگاهی مربوطه مراجعه کنند.پذیرفته شدگان برای اطلاع از مدارک لازم و زمان و محل ثبت نام برای دوره دکتری تخصصی باید به سامانه های اینترنتی مرکز سنجش و پذیرش دانشگاه به آدرس www.sanjesh.iau.ac.ir و دانشگاه آزاد اسلامی به آدرس  iau.ac.irمراجعه کنند.** غذای دانشجویی چند؟با آغاز سال تحصیلی، معاونت فرهنگی و دانشجویی دانشگاه آزاد اسلامی نیز بخشنامه قیمت غذای دانشجویی را ابلاغ کرد.بر اساس این بخشنامه، قیمت غذای دانشجویی از نیمسال اول سال تحصیلی 98-97 در کلیه واحدها و مراکز دانشگاهی به مبلغ 15400 ریال تعیین و به مراکز ابلاغ شد.همچنین در این بخشنامه تأکید شده است که واحدها و مراکز آموزشی دانشگاه باید حداکثر تلاش خود را در افزایش کیفیت و بهداشت مطلوب غذای دانشجویی با نظارتهای مستمر به نحوی انجام دهند که نتیجه آن افزایش رو به رشد رضایت مندی دانشجویان باشد.** بیانیه بسیج اساتید دانشگاه آزادبسیج اساتید دانشگاه آزاد اسلامی در حمایت از مواضع علی اکبر ولایتی رئیس هیأت مؤسس و امنای این دانشگاه در ایجاد اصلاحات اداری، نوسازی علمی و فرهنگی بیانیه ‌ای صادر کرد.در این بیانیه آمده است: از آنجا که مسئولان دانشگاه به ویژه رئیس محترم هیأت مؤسس و امنا دانشگاه آزاد اسلامی از زمان حضور خود در این مجموعه علمی برخورد قاطع و بدون ملاحظه با نیروهای فاقد صلاحیت را که با بهره‌گیری از رانت‌ های حزبی و .. در این دانشگاه جا خوش کرده بودند، شروع و این حرکت انقلابی کماکان با جدیت ادامه دارد؛ مع الأسف نارضایتی طیفی مسئله دار را به دنبال داشته که در روزهای اخیر حملات رسانه ای خود را به بهانه های مختلف علیه ایشان تدارک دیده بودند تا بلکه بتوانند مانع از اقدامات انقلابی ایشان در دانشگاه آزاد اسلامی شوند.9283** 1200            "}