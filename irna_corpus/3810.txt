{"onTitr":"","titr":" 700 دستگاه آمبولانس از امروز در کشور توزیع می شود","describe":" تهران- ایرنا- معاون فنی عملیات اورژانس کشور گفت: 700 دستگاه آمبولانس از امروز در استان های سراسر کشور توزیع می شود.", "text":"به گزارش خبرنگار حوزه سلامت ایرنا، حسن نوری روز سه شنبه در حاشیه مراسم بهره برداری از آمبولانس های پیشرفته ناوگان اورژانس کشور در جمع خبرنگاران افزود: از مجموع 700 دستگاه آمبولانس 400 دستگاه برای مناطق صعب العبور در نظر گرفته شده است. همچنین 40 دستگاه از این تعداد آمبولانس در تهران و بقیه در سایر شهرها توزیع می شود.وی ادامه داد: این آمبولانس ها دارای استانداردهای روز دنیا هستند و تجهیزات مناسب و پیشرفته در داخل آنها قرار داده شده است؛ دستگاه شوک دستگاه کمک تنفسی و تخت ضد شوک بیمار از تجهیزات پیشرفته در داخل این آمبولانس ها است.معاون فنی و عملیات اورژانس خاطرنشان کرد: سیستمی در داخل آمبولانس قرار داده شده تا وقتی خودرو با سرعت بالا در حرکت است یا در دست انداز حرکت می کند، بیمار با قرار گرفتن روی تخت ضد شوک، حرکتی نخواهد کرد.مراسم بهره برداری از آمبولانس پیشرفته ناوگان اورژانس کشور امروز سه شنبه به طور همزمان در تهران و بندرعباس در حال برگزاری است.اجتمام*9033*1834            "}