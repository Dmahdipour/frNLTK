{"onTitr":"","titr":" 160 کشتی گیر گیلانی به رقابت پرداختند","describe":" رشت - ایرنا - 160 کشتی گیر گیلانی در لیگ رده های سنی نونهالان و جوانان در رودسر با هم به رقابت پرداختند.", "text":"رئیس هیات کشتی استان گیلان روز دوشنبه در مصاحبه با خبرنگار ایرنا در رشت اظهار داشت:در لیگ نونهالان 80 کشتی گیر و در رده سنی جوانان نیز 80 کشتی گیر در قالب 14 تیم از شهرها و بخش های مختلف استان گیلان حضور داشتند که مسابقات رده سنی نونهالان در 12 وزن و رقابت های رده سنی جوانان نیز در 10 وزن برگزار شد. نقی هدایتی افزود: در پایان این رقابت ها و در مجموع تیمی رده سنی نونهالان ، تیم کشتی وحدت آستانه اشرفیه مقام قهرمانی استان گیلان را به خود اختصاص داد، تیم شهرداری آستارا دوم شد و تیم هیات کشتی بندرانزلی نیز رتبه سوم این رده را کسب کرد.   وی بیان کرد: همچنین در پایان مسابقات کشتی رده سنی جوانان ، تیم منتخب رودسر و فومن موفق به کسب مقام قهرمانی استان گیلان شد، تیم هیات کشتی رودبار در رتبه دوم قرار گرفت و تیم منتخب کیاشهر و صومعه سرا نیز عنوان سوم لیگ جوانان گیلان را به خود اختصاص دادند.   رئیس هیات کشتی استان گیلان خاطرنشان کرد: در پایان از سوی مسئولان برگزاری این دوره از رقابت ها ، به تیم های برتر کشتی رده های سنی نونهالان و جوانان حکم و جام قهرمانی و همچنین به نفرات برتر اوزان مختلف نیز حکم و مدال قهرمانی اهداء شد.7285 /6030            "}