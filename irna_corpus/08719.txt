{"onTitr":" استاندار البرز:    ","titr":" مصمم به تکمیل  آزاد راه همت هستیم","describe":" کرج -ایرنا- استاندار البرز گفت: تدابیر لازم و جدی برای شتاب بخشی روند تکمیل ادامه پروژه آزاد راه همت در این استان در نشست های استانی و ملی اتخاذ شده است.", "text":"به گزارش روز پنجشنبه روابط عمومی استانداری البرز محمد علی نجفی درباره روند پیشرفت ادامه آزاد راه همت افزود: شتاب بخشی در بهره برداری از طرح ادامه آزاد راه همت در حوزه استان البرز برای روانسازی ترافیک ملی ضروری است.وی ادامه داد: راه های البرز بار سنگینی از ترافیک ملی را بر دوش دارند از این رو به ثمر رسیدن پروژه هایی مانند آزاد راه همت و تهران - شمال تاثیر بسزایی در روانسازی ترددها دارد.استاندار البرز گفت: با توجه به اینکه زیرساخت های راه استان تناسبی با میزان ترددهای موجود ندارد، نسبت به پیگیری تکمیل پروژه های نیمه تمام این حوزه با جدیت وارد میدان شده ایم.نجفی با بیان اینکه ادامه آزاد راه همت در البرز با موانع بسیاری همراه بود، گفت: با ایجاد فضای انسجام و تعامل بین دستگاه های استانی و مسئولان ملی موانع بزرگ، یکی پس از دیگری از سر راه برداشته شد.وی افزود: در گذشته به دلایل بسیاری در روند پیشرفت پروژه آزاد راه همت به سمت کرج وقفه ایجاد شده بود و پیمانکار و مفاد قرارداد را نیز با مشکل مواجه کرد.استاندار البرز یادآور شد: در شرایطی که پروژه راهسازی نزدیک مناطق مسکونی، پادگان، دکل های برق فشار قوی و موانعی از این دست به طور قطع با مشکلات فراوانی مواجه خواهد شد، اما این مشکلات با تعامل و هم افزایی برطرف شد.وی با اشاره به بازدیدها و نظارت های مستمر بر روند تکمیل پروژه آزاد راه همت، گفت: در جلساتی که با مسئولان ملی و نشست های هماهنگی در سطوح استانی برگزار شد، اکنون پروژه آزاد راه همت با شتاب لازم در حال پیشرفت است.نجفی تاکید کرد: پروژه باید طبق زمانبندی اعلام شده بهره برداری برسد از این رو با پیگیری، همراهی، تمام دستگاه ها پروژه تاکنون 90 درصد پیشرفت داشته است.اکنون نیم درصد راه های کشور در استان البرز قرار دارد در حالیکه 18 درصد ترافیک کشور مربوط به راه های این است و بر اساس پیش بینی کارشناسان، با احداث بزرگراه شمالی کرج حدود 20 درصد ترافیک در راه های البرز کاهش می یابد.8029/6993            "}