{"onTitr":"","titr":" خیران 62 میلیارد ریال به ایتام نیازمند کردستان کمک کردند","describe":" سنندج - ایرنا - معاون توسعه مشارکت های مردمی کمیته امداد امام خمینی(ره) کردستان گفت: در نیمه نخست امسال و با کمک خیران و نیکوکاران 62 میلیارد ریال کمک برای ایتام نیازمند و محسنین این استان جمع آوری شد.", "text":"هیوا رحیمی روز جمعه در گفت و گو با خبرنگار ایرنا اظهار داشت: این میزان کمک جمع آوری شده برای ایتام در نیمه نخست امسال نسبت به مدت مشابه سال گذشته رشد 63 درصدی داشته است. وی با بیان اینکه تعهد امسال کمیته امداد استان در زمینه جمع آوری کمک برای ایتام و محسنین 170 میلیارد ریال است، افزود: با این میزان کمک جمع آوری شده تاکنون 58 درصد از تعهد امسال برای کمک به نیازمندان در استان محقق شده است.معاون توسعه مشارکت های مردمی کمیته امداد امام خمینی(ره) کردستان با اشاره به اینکه هم اکنون 13 هزار حامی از حدود هفت هزار یتیم نیازمند و زیر پوشش کمیته امداد امام خمینی(ره) استان حمایت می کنند، تاکید کرد: کمک های این حامیان به صورت نقدی و غیر نقدی و یا ارائه خدمات مختلف است.وی میانگین کمک هر حامی به ایتام را یک میلیون و 500 هزار ریال اعلام کرد و یادآور شد: کمک های حامیان متغیر است و گاهی یک یتیم چند حامی دارد و یا یک نفر، حامی چند نفر از ایتام است.رحیمی همچنین به جذب حامیان جدید برای ایتام و محسنین استان اشاره کرد و گفت: در نیمه نخست امسال یک هرار و 200 حامی برای ایتام استان جذب شد که امید می رود این میزان تا پایان سال افزایش یابد.وی با قدردانی از مساعدت‌های حامیان طرح اکرام و محسنین اضافه کرد: کمک‌های مردمی در سریعترین زمان ممکن و براساس اولویت نیاز خانواده‌های تحت پوشش در اختیار آنان قرار می‌گیرد.طرح اکرام ایتام و محسنین از سوی کمیته امداد امام(ره) و با هدف حمایت مادی و معنوی خیران از فرزندان خانواده‌هایی که از نعمت پدر محروم بوده یا به دلیل بیماری، کهولت و از کار افتادگی سرپرست خانواده، توان اداره زندگی خود را ندارند اجرا می شود.سال گذشته در مجموع 100 میلیارد ریال کمک از سوی خیران برای ایتام و محسنین استان جمع آوری شد.در حال حاضر بیش از 60 هزار خانوار کردستانی زیر پوشش کمیته امداد امام خمینی(ره) هستند و از خدمات و حمایت های این نهاد در استان بهره مند می شوند که حدود هفت هزار نفر از مددجویان زیر پوشش این نهاد را کودکان یتیم زیر 15 سال تشکیل می دهند.7348/9102            "}