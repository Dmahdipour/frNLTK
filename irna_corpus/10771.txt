{"onTitr":" استاندار:    ","titr":" بانک اطلاعات جامعه ایثارگران استان یزد تشکیل شود","describe":" یزد - ایرنا - استاندار یزد در دیدار با تعدادی از ایثارگران و پیشکسوتان دفاع مقدس تاکید کرد: تشکیل بانک اطلاعات جامع در مورد تعداد فرزندان بیکار جامعه ایثارگری استان از سوی بنیاد شهید و امور ایثارگران و با همکاری سایر بخش ها برای بررسی و رسیدگی نیازهای آنها ضروری است.", "text":"به گزارش عصر سه شنبه اداره کل روابط عمومی استانداری یزد، محمود زمانی قمی افزود: رسیدگی به مسائل و مشکلات جامعه ایثارگران و فرزندان آنها به عنوان یک وظیفه باید همواره مدنظر مسئولان باشد. وی ادامه داد: کارگروهی متشکل از معاونان استانداری و مدیران استان‌ برای رسیدگی به مسائل و مشکلات آنها در اسرع وقت تشکیل شود. استاندار یزد با اشاره به اینکه مطالبات جامعه ایثارگران بر حق است، ‌بیان کرد: مباحث مرتبط با خانواده های معظم شهدا، رزمندگان، ایثارگران، جانبازان و آزادگان از جمله موضوعاتی است که هرچه در راستای آن تلاش شود باز هم کم کار شده است. زمانی قمی ادامه داد: استقلال، امنیت،‌ آزادی و ادامه حیاتمان را در جمهوری اسلامی ایران مدیون خون شهدا و ایثارگری خانواده شهدا، جانبازان و آزادگان هستیم. ‌استاندار یزد در این نشست با اشاره به حمله موشکی سپاه پاسداران انقلاب اسلامی به مقر تروریست های تکفیری در شرق فرات خاطرنشان کرد: ‌امید است این حمله با تمامی اهداف تعیین شده محقق شده باشد. زمانی قمی افزود: آنچه فرماندهان و مسئولان جمهوری اسلامی در این راستا وعده داده بودند عمل کردند و همگان ‌بدانند که کوچک ترین تعرضی به مرزهای ایران با پاسخ های محکمی همراه خواهد شد، همانگونه که ضدانقلاب فراری در اقلیم کردستان عراق نیز این جواب دندان‌شکن را دریافت کرد. در این دیدار احمد ابراهیمی مدیرکل بنیاد شهید و امور ایثارگران یزد گزارشی از وضعیت امور مرتبط با خانواده های شهدا و ایثارگران ارائه کرد و تعدادی از رزمندگان، ایثارگران، جانبازان و آزادگان نیز مسائل و مشکلات خود را با استاندار و معاونان وی مطرح کردند. همچنین توجه به مسائل فرهنگی، اشتغال فرزندان جامعه ایثارگران و ترویج فرهنگ ایثار و شهادت در جامعه توسط نهادهای فرهنگی مورد تاکید قرار گرفت. استان یزد با یک میلیون و 138 هزار نفر جمعیت ، 40 هزار رزمنده ایثارگر دوران دفاع مقدس دارد و سه هزار و 850 شهید تقدیم انقلاب اسلامی کرد. 7536/ 2047/            "}