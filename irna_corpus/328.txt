این روابط عمومی در گزارش روز جمعه خود بیان کرد: بر اساس این حکم، دکتر نصیر کاظمی فرزند 'راه خدا' که تنها متهم این پرونده است به 12سال حبس، جریمه نقدی به میزان ارزش اموال مورد احتکار و 2 سال محرومیت از اشتغال به داروسازی است، محکوم شد.کاظمی، روز چهارم شهریور ماه 1397و در پی کشف انبار دارو متعلق به وی در نورآباد ممسنی دستگیر و روز پانزدهم مهرماه جاری به اتهام اخلال در امر توزیع مایحتاج عمومی از طریق احتکار عمده شیر خشک و دارو به ارزش 41 میلیارد و 902 میلیون و 974 هزار ریال در این دادگاه محکوم شد.بنا به این گزارش، این رای قطعی و غیر قابل اعتراض است.در بخشی از محتویات این پرونده که در رای دادگاه نیز منعکس شده، آمده است: درحالی به کشف سه انبار دارو و شیر خشک در شهرستان ممسنی اشاره شده است که بخشی از اقلام دارویی در استان و شهرستان با کمبود مواجه و شیر خشک مورد نیاز کودکان در آن مقطع زمانی از طریق شبکه بهداشت و درمان شهرستان به صورت حواله توزیع می گردید.همچنین در رای صادره از سوی شعبه ویژه رسیدگی به جرائم مفسدین و اخلالگران نظام اقتصادی دادگاه انقلاب استان فارس، به گزارش شبکه بهداشت و درمان شهرستان ممسنی و دانشگاه علوم پزشکی شیراز، مبنی بر غیر مجاز بودن انبار ها و نگهداری نامناسب دارو های مکشوفه در شرایط نامطلوب که منجر به غیر قابل مصرف شدن دارو ها و شیر خشک های احتکار شده در انبارها و منقضی شدن تاریخ مصرف آنها به علت احتکار و عدم توزیع آن در شبکه مصرف، اشاره شده است.همچنین در ذیل رای صادره از شعبه ویژه دادگاه مفسدین و اخلال گران نظام اقتصادی استان فارس مستند به تبصره 2 ماده 2 قانون مجازات اخلالگران در نظام اقتصادی کشور، بر تعقیب قضایی مدیر یا مدیران، بازرسان و به طور کلی مسئول و یا مسئولان ذی ربط که به خاطر عدم توجه به تکالیف مقرر در این تبصره برای جلوگیری از وقوع جرم، اقدام فوری و موثر انجام نداده اند، به اتهام معاونت در جرم مذکور تاکید شده است.6113 /6118
      
      