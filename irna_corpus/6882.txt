{"onTitr":"","titr":" دهقانی فیروزآبادی رئیس فراکسیون مناطق آزاد تجاری - صنعتی شد","describe":" تهران- ایرنا- در انتخابات هیات رئیسه فراکسیون مناطق آزاد تجاری صنعتی و مناطق ویژه اقتصادی، کمال دهقانی فیروزآبادی رئیس و کبیری و شریفی نیز به عنوان نواب رئیس این فراکسیون انتخاب شدند.", "text":"به گزارش ایرنا، کمال دهقانی فیروزآبادی روز شنبه درخصوص تشکیل فراکسیون مناطق آزاد تجاری- صنعتی و مناطق ویژه اقتصادی، گفت: با توجه به اهمیت مناطق آزاد تجاری - صنعتی و مناطق ویژه اقتصادی و پراکندگی جغرافیایی آنها و مزیت‌های نسبی آنها نمایندگان این مناطق و استان‌هایی که این مناطق در حوزه آنها قرار گرفته یکی از موارد مورد اهتمام آنها فعالیت‌های مناطق آزاد تجاری صنعتی است.نماینده مردم تفت و میبد در مجلس شورای اسلامی با بیان اینکه در حال حاضر مناطق آزاد تجاری - صنعتی و مناطق ویژه اقتصادی نقش بی‌بدیلی در جذب سرمایه گذاری خارجی، توسعه فعالیت‌های صنعتی، تجاری و حمل و نقل دارند، افزود: بیش از یک صدنفر از نمایندگان مردم در مجلس شورای اسلامی تصمیم گرفته‌اند تا فراکسیونی را تحت عنوان مناطق آزاد تجاری صنعتی و مناطق ویژه اقتصادی تشکیل دهند تا پیگیر مسائل مورد اهتمام در دستگاه‌های ذیربط باشند و در جهت بالا بردن عملکرد این مناطق و رشد و توسعه بیشتر آن فعالیت کند.وی خاطر نشان کرد: جلسه فراکسیون برای انتخاب اعضای هیات رئیسه برگزار و براساس آرای اعضاء، کمال دهقانی فیروزآبادی به عنوان رئیس، سیدتقی کبیری به عنوان نایب رئیس اول، ناصر شریفی به عنوان نایب رئیس دوم، قرجه طیار به عنوان دبیر اول، علی اکبری نماینده مردم شیراز به عنوان دبیر دوم و عامر کعبی به‌عنوان سخنگوی کمیسیون مناطق آزاد تجاری صنعتی و مناطق ویژه اقتصادی انتخاب شدند.سیام*3061*1535            "}