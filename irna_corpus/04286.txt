{"onTitr":" وزیر خارجه آمریکا؛    ","titr":" واشنگتن به دنبال حل چالش های پیش رو با پکن است","describe":" پکن- ایرنا- وزیر خارجه آمریکا گفت: واشنگتن برای تحقق همکاری برد - برد میان چین و آمریکا تلاش می‎کند و مایل است با تقویت روابط خود با پکن به یک راه سازنده برای حل چالش‎های کنونی پیش روی دو کشور دست پیدا کند.", "text":"به گزارش ایرنا، 'مایک پمپئو' روز دوشنبه در پکن در دیدار 'یانگ جیه چی' عضو اداره سیاسی کمیته مرکزی حزب کمونیست و رییس دفتر کمیته امور خارجی چین افزود: آمریکا از سیاست «چین واحد» پشتیبانی می‎کند و امیدوار است همانند گذشته هماهنگی خود با چین در مورد مساله بین‎المللی و منطقه‎ای را حفظ کند.'یانگ جیه چی' نیز در این دیدار گفت: در حال حاضر، روابط چین و آمریکا در نقطه‎‌ای بسیار مهم قرار دارد و با چالش‎های بسیار مواجه است.او گفت: چین ضمن اعتراض نسبت به ادعا‎ها و اقدامات منفی آمریکا درباره چین در روزهای اخیر، موضع اصلی خود را تشریح کرده است ما از آمریکا می‎خواهیم با اصلاح فوری اشتباه خود، اقدام‎هایی که به منافع چین آسیب می‎رساند را پایان دهد.'مایک پمپئو' وزیر امور خارجه آمریکا که بعد از دیدار از سه کشور ژاپن، کره جنوبی و کره شمالی امروز دوشنبه وارد پکن شد، قبل از ظهر نیز با 'وانگ یی' عضو شورای دولتی و وزیر خارجه چین دیدار کرد.وزیر خارجه آمریکا در این دیدار گفت: آمریکا و چین در بسیاری از مسایل اختلاف نظر دارند اما آمریکا مخالف توسعه چین نیست دو کشور باید با تقویت ارتباطات و اعتمادسازی بر پایه اصول درست همکاری‎های خود را تقویت کنند.او گفت: آمریکا از سیاست «یک چین واحد» پشتیبانی می‎کند و امیدوار است همانند گذشته هماهنگی خود با چین در مورد مسائل بین‎المللی و منطقه‎ای را حفظ کند.'وانگ یی' نیز در این دیدار گفت: آمریکا باید نگاهی صحیح به روند توسعه چین داشته باشد و ضمن پایان دادن به انتقادهای بی‎پایه و آسیب رساندن به منافع کلیدی چین، همراه با چین حرکت در مسیر درست توسعه روابط دو کشور را ادامه دهد.او گفت که در روزهای اخیر آمریکا در عین افزایش اختلافات تجاری با چین، در مسئلۀ تایوان دست به اقدام‌هایی به زیان چین زد و بی‎دلیل از سیاست های داخلی و خارجی چین انتقاد کرد.وزیر خارجه چین ادامه داد: ما بر آنیم که این اقدام‎ها به طور مستقیم به اعتماد متقابل بین دو طرف ضرر می‎رساند و بر روابط چین و آمریکا تاثیر منفی می‎گذارد و مغایر منافع مردم دو کشور است ما از آمریکا درخواست می کنیم که فوراً سخنان و اقدامات اشتباه خود را متوقف کند. **آساق**1904**            "}