{"onTitr":"","titr":" کارگاه بین المللی آموزش پسماند هسته ای در اصفهان آغاز شد","describe":" اصفهان - ایرنا - سومین کارگاه بین المللی آموزش مدیریت پسماندهای پرتوزا و دفن نهایی ایمن پسماند هسته ای روز دوشنبه در اصفهان آغاز شد.", "text":"به گزارش ایرنا، در این کارگاه که تا روز چهارشنبه هفته جاری ادامه می یابد، کارشناسانی از کشورهای کامبوج، سوریه، لبنان، عراق، اندونزی، مالزی، ویتنام، تایلند، سریلانکا و مغولستان به همراه 11 نفر از کارشناسان هسته ای کشورمان حضور دارند. در این کارگاه آموزشی، شرکت کنندگان با نهایی کردن سیاستگذاری و تعیین راهبرد مدیریت پسماند هسته ای، روش های انتخاب محل دفن پسماند هسته ای و ایمنی مدیریت دفن پسماندها آشنا می شوند. سومین کارگاه بین المللی آموزش مدیریت پسماندهای پرتوزا که اولین دوره منطقه ای آن نیز محسوب می شود، در راستای پروژه مدیریت پسماندهای پرتوزای منطقه زیر نظر چهار مدرس آژانس بین المللی انرژی هسته ای در حال برگزاری است. ایران با 15 سال تجربه در زمینه دفن پسماندهای هسته ای، تنها کشور منطقه است که دارای پسماند گور هسته ای(درجه پایین) است به همین دلیل از سوی آژانس بین المللی انرژی اتمی به عنوان میزبان این کارگاه آموزشی انتخاب شده است.  پسماند درجه پایین، دارای واپاشی هسته ای نسبتاً کمی است و حمل و نقل آن نیاز به پوشش حفاظت شده ندارد و معمولا در بیمارستان ها و برخی از صنایع تولید می شود. 2093/6027            "}