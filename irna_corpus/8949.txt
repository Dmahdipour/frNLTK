{"onTitr":"","titr":" میزبانی المپیاد استعدادهای برتر ورزش کشور به یزد واگذار شد","describe":" یزد- ایرنا- معاون توسعه امور ورزش اداره کل ورزش و جوانان یزد گفت: میزبانی 2 رشته شمشیربازی و جودو در نخستین المپیاد استعدادهای برتر ورزشی کشور به این استان واگذار شد.", "text":"سید احمد هاشمی روز پنجشنبه در گفت و گو با ایرنا افزود: این المپیاد از چهارم الی نهم آذرماه 1397 با حضور افزون بر یک هزار ورزشکار از سراسر کشور در سالن های شهید صدوقی(ره) و شاهدیه برگزار می شود.وی با اشاره به اینکه این المپیاد در 68 رشته در کشور برگزار می شود به اعزام ورزشکاران استان به رقابت ها خبر داد و گفت:شناسایی استعدادها و ایجاد انگیزه در بین ورزشکاران نوجوان از اهداف برگزاری المپیاد است .هاشمی یادآور شد: در سال گذشته 188 نفر از ورزشکاران یزدی در 24 رشته به تیم های ملی دعوت شدند که ظرفیت خوب استان را می رساند.استان یزد با یک میلیون و 138 هزار نفر جمعیت 48 هیات ورزشی و 65 هزار ورزشکار زیر پوشش بیمه دارد.7536/ 6197            "}