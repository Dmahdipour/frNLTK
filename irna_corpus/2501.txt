{"onTitr":"","titr":" شکارچیان متخلف در گچساران به زندان محکوم شدند","describe":" گچساران- ایرنا- رئیس اداره حفاظت محیط زیست گچساران گفت: پنج شکارچی متخلف با حکم قضایی در این شهرستان به تحمل چهار ماه حبس تعزیری محکوم شدند.", "text":"ولی رمضانی روز چهارشنبه در گفت و گو با خبرنگار ایرنا افزود: شکارچیان متخلف در یک ماه گذشته در پنج نوبت اقدام به شکار و صید چهار قطعه تیهو، 20 قطعه ماهی و 2 قطعه کبوتر کرده بودند.وی بیان کرد: این تعداد متخلف علاوه بر ضرر و زیان محیط زیست با حکم قاضی به تحمل چهار ماه حبس و پرداخت 55 میلیون ریال جریمه نقدی محکوم شدند. رمضانی با اشاره به کمبود نیروهای محیط بان در گچساران از دوستداران حیات وحش و بقای گونه های نادر جانوری خواست در صورت مشاهده هر نوع تخلف صید و شکار در مناطق حفاظت شده به محیط بانان این شهرستان گزارش دهند.وی گفت: امسال 13 شکارچی و صیاد متخلف در مناطق حفاظت شده و آزاد این شهرستان دستگیر شدند.رمضانی اظهار داشت: از این شکارچیان 17 قطعه لاشه‌ کبک و تیهو و 11 قبضه اسلحه ساچمه زنی کشف و ضبط شد.. شهرستان گچساران با 52 هزار هکتار منطقه حفاظت شده نیمی از زیستگاه های حیات وحش استان کهگیلویه و بویراحمد را در اختیار دارد.کبک، تیهو،کل و بز از مهم‌ترین گونه‌های حیات وحش در زیستگاه‌های گچساران هستند.شهرستان گچساران در جنوب غربی کهگیلویه و بویراحمد قرار دارد.2082/1662            "}