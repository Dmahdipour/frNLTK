{"onTitr":"","titr":" خیّران بوکانی 800 میلیون ریال برای مسکن مددجویی کمک کردند","describe":" مهاباد- ایرنا- مدیر کمیته امداد امام خمینی (ره) بوکان گفت: در نیمه نخست امسال، خیّران این شهرستان برای ساخت مسکن محرومان 800 میلیون ریال کمک کردند.", "text":"قادر درویشی روز چهارشنبه در گفت و گو با خبرنگار ایرنا افزود: این کمک خیران برای ساخت 9 واحد مسکونی در سطح شهر و روستاهای بوکان هزینه شده است.وی در خصوص عملکرد نیمه نخست امسال کمیته امداد امام خمینی (ره) بوکان در بخش مسکن اضافه کرد: ساخت مسکن شهری و روستایی برای مددجویان این شهرستان در مقایسه با مدت مشابه سال گذشته 70 درصد رشد داشته است.وی بیان کرد: در نیمه نخست سال گذشته، 10 مسکن شهری و روستایی برای مددجویان بوکان ساخته شد که این تعداد در نیمه نخست سال جاری با رشد 70 درصدی، به 17 مسکن شهری و روستایی رسیده است.وی ادامه داد: برای ساخت 17 مسکن شهری و روستایی بوکان در نیمه نخست امسال، پنج میلیارد و 500 میلیون ریال اعتبار هزینه شده که این رقم نسبت به میزان اعتبار در مقایسه با سال گذشته 40 درصد رشد داشته است.به گزارش ایرنا، 9 هزار  و 230نفر از مردم بوکان در قالب چهار هزار و 775 خانواده  تحت پوشش کمیته امداد امام خمینی (ره) هستند.7510/3020/2093            "}