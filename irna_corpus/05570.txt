{"onTitr":"","titr":" کره شمالی تلاش آبه برای اصلاح قانون اساسی را تقبیح کرد","describe":" پکن- ایرنا- کره شمالی تلاش های 'شینزو آبه' نخست وزیر ژاپن را برای اصلاح قانون اساسی به منظور اعزام نیرو به خارج از مرزهای این کشور بشدت تقبیح کرد.", "text":"به گزارش ایرنا خبرگزاری کره شمالی روز یکشنبه گزارش کرد: تلاش آبه برای اصلاح قانون اساسی از سوی این کشور به منزله احیای دوران استعمارگری ژاپن در منطقه از جمله شبه جزیره کره است و حرکتی بسیار خطرناک به حساب می آید.آبه به دلیل پیشبرد برنامه بند 9 قانون اساسی که اجازه اعزام نظامیان به عملیات فرامرزی را می دهد از سوی چین، کره جنوبی و کره شمالی مورد انتقاد قرار گرفته است و آنها این اقدام را نشانه ای از توسعه طلبی نظامی این کشور می دانند.کره شمالی به شدت آبه را که هفته گذشته مجددا به عنوان رهبر حزب لیبرال دموکرات این کشور انتخاب شد مورد حمله قرار داده و از ژاپن به عنوان خطرناکترین نیرویی یاد کرده است که می تواند صلح و ثبات در شبه جزیره کره و کل منطقه آسیا و اقیانوس آرام را به خطر بیندازد.این گزارش ادامه می دهد که رژیم جاه طلب آبه می خواهد جنگ راه بیندازد و دوران نظامی گری را احیا کند و برای همین می کوشد تا بند 9 را که مانعی برای تحقق این اهداف است، اصلاح کند.این انتقادها در حالی مطرح می شود که 'شینزو آبه' نخست وزیر ژاپن در این هفته یک بار دیگر تاکید کرد از هدف خود برای اصلاح قانون اساسی چشم پوشی نخواهد کرد.وی گفت: من در حالی که همه مسایل دوره پس از جنگ را مورد رسیدگی قرار می دهم، صلح و ثبات در این کشور را مستحکم خواهم کرد.نخست وزیر 61 ساله ژاپن تصریح کرد علاوه بر این مصمم هستم در جهت اصلاح قانون اساسی سخت تلاش کنم.او اظهار داشت: همچنین می خواهم چالش ایجاد 'ژاپن نو' را بکار گیرم و همراه با کسانی که مثل من فکر می کنند نهایت تلاشم را خواهم کرد تا کشوری که سرشار از امید و غرور است را به نسل های آینده تحویل دهیم.بسیاری بر این باورند که پیروزی اخیر آبه در انتخابات حزبی، برای او که قصد دارد قانون اساسی این کشور را اصلاح کرده و امکان اعزام نیروی نظامی به عملیات فرامرزی را برای اولین بار پس از جنگ جهانی دوم فراهم کند، اهمیت زیادی دارد.آساق**231**1904**            "}