{"onTitr":" نماینده ولی فقیه در امور حج و زیارت:    ","titr":" توصیه های رهبری سرلوحه برنامه ریزی های حج آینده است","describe":" تهران- ایرنا- نماینده ولی فقیه در امور حج و زیارت با اشاره به بیانات مقام معظم رهبری در دیدار با مسئولان و دست‌اندرکاران حج، تاکید کرد: توصیه های معظم له سرلوحه فعالیت ها و برنامه ریزی های حج آینده خواهد بود.", "text":"به گزارش ایرنا از پایگاه اطلاع رسانی حج، حجت الاسلام والمسلمین سید علی قاضی عسکر در جلسه روز دوشنبه شورای برنامه ریزی و هماهنگی بعثه مقام معظم رهبری و سازمان حج و زیارت اظهار داشت: حج امسال رضایت عموم مردم، زائران و به ویژه مقام معظم رهبری را درپی داشت و این برای همه ما مایه مباهات و افتخار است. نماینده ولی فقیه در امور حج و زیارت در ادامه برخی نکات مورد نظرمقام معظم رهبری در خصوص ابعاد اجرایی، بین المللی، سیاسی و فرهنگی کنگره عظیم حج را برشمرد و تاکید کرد: گروههای کارشناسی هرچه سریعتر تشکیل شوند و برای هرکدام از نکات مورد اهتمام رهبری برنامه مدونی تهیه کنند و راهکار ارائه دهند.سرپرست حجاج ایرانی تصریح کرد: همان گونه که مقام معظم رهبری فرمودند بعثه و سازمان حج و زیارت تلاش خواهند کرد به هیچ وجه در کارها تعارض نداشته باشند و با هم افزایی بیشتر مسیر حج و زیارت را به گونه ای پیش ببرند که به دستاوردهای مورد نظر دست یابند.وی با بیان اینکه تا دست یافتن به افق بلندی که امام راحل و مقام معظم رهبری در حوزه حج ترسیم کرده اند راه زیادی باقیمانده است، اظهار داشت: باید با برگزاری جلسات مشترک کارشناسی، همه کمک کنیم راهکارهای مناسب برای مسائل حوزه حج و زیارت ارائه شود و کارها به نتیجه برسد.همچنین در این جلسه تاکید شد با توجه به شرایط ارزی کشور؛ امور مربوط به حج، عمره و عتبات به صورت جدی در کمیته های کارشناسی پیگیری شود تا با رعایت صرفه جویی در هزینه ها زمینه بهتری برای تشرف زائران فراهم شود. د رادامه این جلسه اکبر رضایی، معاون حج و عمره سازمان حج و زیارت با اشاره به اینکه فعالیت کارگروههای آسیب شناسی از موسم حج 97 آغاز شده، گفت: در این کارگروهها بررسی راهکارها و شیوه های اجرایی حج آینده در حوزه های مختلف پیگیری و برای تصمیم گیری نهایی در حال آماده شدن است. وی همچنین به اقدامات صورت گرفته در رابطه با اربعین اشاره کرد و از ثبت نام حدود 173 هزار زائر در سامانه سماح خبر داد و تصریح کرد: روند صدور روادید زائران از روز گذشته آغاز شده و به خوبی ادامه دارد.این جلسه با ارائه گزارش مرتضی آقایی، مدیرکل عتبات سازمان حج و زیارت در مورد هزینه صدور روادید، بیمه و خدمات درمانی زوار اربعین ادامه یافت.وی با اشاره به اینکه به رغم افزایش تعهدات سازمان بیمه گر، هزینه بیمه زائران در مقایسه با سال گذشته کاهش یافته است، افزود: به هر میزان که قیمت ارز کاهش می یابد قرار است ما به التفاوت به زائران بازگردانده شود.حجت الاسلام والمسلمین قاضی عسکر نیز در پایان جلسه بر لزوم اطلاع رسانی مناسب به زائران اربعین حسینی درباره سفر انفرادی و گروهی به عتبات عالیات و مدیریت در اعزام های زائران تاکید کرد.اجتمام * 1193 * 1933            "}