{"onTitr":"","titr":" جایگاه صدرنشین لیگ برتر فوتبال آذربایجان غربی مستحکم تر شد","describe":" ارومیه- ایرنا- جایگاه تیم کشاورز بوکان /صدرنشین لیگ برتر فوتبال آذربایجان غربی/ با تساوی این تیم و باخت پرسپولیس مهاباد به عنوان نزدیک ترین تعقیب کننده این تیم در صدر جدول مستحکم تر شد.", "text":"به گزارش ایرنا، رقابت های هفته پانزدهم لیگ برتر آذربایجان غربی با برگزاری چهار دیدار ادامه یافت و مسابقه تیم های نود ارومیه و گوگ تپه مهاباد نیز به تعویق افتاد.در این مسابقات تیم های شهرداری پیرانشهر، هدف دیلمان سلماس و هیات فوتبال شوط به برتری دست یافت و دیدار کشاورز بوکان با نشاط اشنویه با تساوی به پایان رسید.تیم کشاورز بوکان که از هفته های نخست، صدرنشینی لیگ را در دست دارد و تا هفته دوازدهم بدون باخت و تساوی کار خود را ادامه می داد، در بازی این هفته مقابل تیم میانه جدولی نشاط اشنویه به تساوی یک بر یک دست یافت.پرسپولیس حاجی خوش مهاباد نیز که تنها تیم تهدیدکننده کشاورز بوکان برای رسیدن به قهرمانی لیگ برتر است، در بازی این هفته مقابل شهرداری پیرانشهر با نتیجه یک بر صفر مغلوب شد تا امیدهای کشاورز برای قهرمانی بیشتر شود.در دیدار تیم های پایین جدولی هدف دیلمان سلماس و آذریورد شاهین دژ نیز تیم سلماسی به برتری 2 بر یک دست یافت تا شانس خود را برای ماندن در لیگ برتر استان ارتقا ببخشد.فرهنگسرای ارومیه هم در دیداری پرگل با نتیجه 3 بر 2 مقابل تیم بالای جدولی هیات فوتبال شوط شکست خورد تا در رده ماقبل آخر لیگ برتر بایستد و به همراه آذریورد شاهین دژ یکی از شانس های سقوط به لیگ دسته یک آذربایجان غربی باشد.در پایان رقابت های هفته پانزدهم تیم های کشاورز بوکان، پرسپولیس مهاباد و هیات فوتبال شوط به ترتیب با امتیازهای 38، 33 و 25 در رده های اول تا سوم قرار دارند.این رقابت ها که با حضور 10 تیم برگزار می شود، تا سه هفته دیگر به پایان می رسد.2093/3072            "}