{"onTitr":"","titr":" دیپلماسی علمی؛ ابزاری قدرتمند برای تامین منافع ملی","describe":" تهران- ایرنا- دیپلماسی علمی از جنبه های قدرت نرم است که می تواند به عنوان ابزاری برای تامین منافع ملی عمل کند و به ساماندهی تعامل و ارتباطات بین‌المللی میان سازمان‌‌ها، مجامع، دانشمندان و متخصصان و افزایش برگزاری نشست‌ های مشترک منجر شود.", "text":"به گزارش گروه اطلاع رسانی ایرنا؛ دیپلماسی علمی به معنای استفاده از همکاری های علمی میان ملت ها به ‌منظور رسیدگی و حل ‌وفصل چالش‌های مشترک است. این مفهوم در سده 21 میلادی و به سبب پیشرفت‌ فناوری در حوزه‌های مختلف دانش بشری مطرح شد و توجه بسیاری را به خود جلب کرد.در تبیین اهمیت و حساسیت مساله دیپلماسی علمی و ضرورت توجه و عدم غفلت از آن، همین بس که سازمان ها و نهادهای مهمی همچون سازمان ملل و ... در سطح جهان در این زمینه فعال هستند.پتانسیل های علمی و فناوری ایران و زمینه های بالقوه آن در عرصه های مختلف می تواند به ‌عنوان یکی از جنبه های قدرت نرم در روابط با دیگر کشورها مورد توجه قرار گیرد و به‌ عنوان زیربنایی برای تقویت جایگاه ایران و ابزاری به منظور تأمین هرچه بیشتر منافع ملی به‌کار گرفته شود.بنابراین برپایه سند توسعه دیپلماسی علمی و فناوری کشور می‌‌توان دیپلماسی علمی را تعاملات و ارتباطات با دولت ‌‌ها، موسسات، متخصصان و مردم قلمداد کرد که از طریق به کارگیری ساز وکار دیپلماسی جهت ایجاد فرصت‌‌هایی برای توسعه علمی و فناوری و نوآوری کشور و متقابلاً استفاده از این ظرفیت برای پیشبرد هدف های سیاست خارجی صورت می پذیرد. پژوهشگر گروه اطلاع رسانی ایرنا درباره اهمیت دیپلماسی علمی با «مهدی مطهرنیا» استاد دانشگاه، آینده پژوه و کارشناس مسایل بین‌الملل به گفت‌ و‌گو پرداخته است.**دیپلماسی علمی در خدمت هدف های ملیمطهرنیا در ارتباط با دیپلماسی گفت: دیپلماسی همان افزارمندی های سیاسی است به این معنا که مجموعه ای از افکار، روش های گوناگونی هستند که سیاسی کردن آنها نسبت به محیط هدف برای ایجاد مذاکره درباره یک موضوع معین مدنظر قرار می گیرد. بنابراین دیپلماسی به مجموعه ای از عناصر مادی و معنوی اشاره دارد که در کنار یکدیگر می توانند اثرگذاری خود را در محیط مذاکره به جای بگذارند. در مذاکره به مانند مناظره، برد و باخت مطرح نیست، بلکه برد- برد است. به این گونه مذاکره می تواند فرهنگی، اقتصادی، سیاسی ... باشد. از این رو وقتی گفته می شود دیپلماسی فرهنگی یعنی استفاده از افزارمندهای مختلف برای ایجاد گسترش و تبادلات فرهنگی.دیپلماسی، دانش واژه ای بوده که از حوزه سیاست گرفته شده است و در این ساحت معنادار می شود. برخی از افراد بر این باورند که به دیپلماسی تنها در این راستا می توان توجه کرد و اینکه هر دیپلماسی مانند دیپلماسی علمی در خدمت دیپلماسی سیاسی برای نیل به هدف های ملی قرار می گیرد. بنابراین یک لایه اختصاصی در دیپلماسی وجود دارد که در حوزه سیاست است و یک لایه نیمه اختصاصی نیز هست که مذاکره درباره موضوع های گوناگون مانند علمی، فرهنگی و ... را در بر می گیرد و دارای پیامدهای سیاسی نیز است.**دیپلماسی علمی در حوزه دیپلماسی عمومیاین استاد دانشگاه در خصوص دیپلماسی عمومی و علمی اظهار داشت: در چارچوب مذاکره درباره موضوع های گوناگون مانند علمی، فرهنگی و ... دیپلماسی عمومی شکل می گیرد که در حوزه سیاست در برابر دیپلماسی رسمی مطرح می شود. بدین شکل دیپلماسی عمومی به ساحت های گوناگون مذاکره های غیرسیاسی گفته می شود که می تواند از روش های اقناع و اغوا برای القای دیدگاه خویش استفاده کند تا زمینه های موثر واقع شدن نفوذ یک جامعه در جامعه دیگر را به وجود آورد که دیپلماسی علمی مانند بسیاری از مفاهیم در این حوزه وجود دارد.**دیپلماسی علمی یکی از وجوه روابط بین المللاین آینده پژوه در ادامه یاد آور شد: دیپلماسی علمی پس از جنگ جهانی دوم مطرح شد که به معنای استفاده از توانایی ها و پتانسیل های موجود در چارچوب دیپلماسی عمومی است. دیپلماسی علمی معنای خاص خود را در ساحت تعامل های سیاسی میان کشورهای مختلف به ویژه در عرصه علمی دارد. هرچند این نوع دیپلماسی، سیاسی نیست اما به سبب اینکه پیامدهای سیاسی دارد و به آن تا حدودی در حوزه دیپلماسی در ساحت سیاست نگاه می شود. با استفاده از دیپلماسی علمی می توان در ارتباط میان دولت ها و ملت ها سهولت بیشتری ایجاد کرد. از این رو در جهان کنونی روابط بین الملل مطرح می شود که یکی از وجوه آن همان دیپلماسی علمی است.**دیپلماسی علمی؛ گسترش داد وستد و همکاریوی با بیان اینکه دیپلماسی علمی بیشتر ناظر بر همکاری های علمی میان 2 حوزه از کشورها و ملت های گوناگون در قالب های مختلف است، بیان کرد: اگر ایران همکاری های علمی خود با دیگر کشورها را گسترش دهد و در قالب رسمی آن به حوزه دیپلماسی رسمی استمرار دهد، این دیپلماسی شامل همه فرآیندهایی می شود که در حوزه های گوناگون با بستر علمی شکل می گیرد. از این رو با استفاده از دیپلماسی علمی می توان به توسعه داد وستدهای علمی و در نهایت روابط و همکاری با کشورهای دیگر دست پیدا کرد.**سیاست و دیپلماسی علمی ایرانمطهرنیا با اشاره به اینکه دیپلماسی رسمی و فضای سیاسی موجود در ایران به سبب چالش هایی که با بعضی از کشورهای فرادستی و فرامنطقه ای دارد، با نوعی چالش همراه است، گفت: در این چالش فرصت، تهدید، ضعف و قوت وجود دارد. از این رو در بعضی از حوزه ها نوعی سیاست زدگی افراطی حاکم است که هر گونه دیپلماسی علمی و روابط فرهنگی میان افراد، گروه ها و ملت ایران با ملت های دیگر را با بحث نفوذ و نگرانی همراه می کند. همچنین بعضی از کشورهای دیگر که معنای و تعریف خاصی از ایران برداشت می کنند با توجه به سیاست های محدودکننده آمریکا، همکاری با ایران در حوزه های مختلف علمی را نیز از نظر جهت گیری های ملی و بین المللی، محدود کرده اند.بنابراین دیپلماسی علمی کشور در معنای کلان خود چندان وضعیت مناسبی ندارد و بیشتر به خلاقیت ها و کوشش های فردی و مقطعی محدود می شود که از طرف استادان و دانشگاه های مختلف به وجود می آید و در نهایت به انتشار و ارایه یک مقاله علمی منجر می شود. هرچند ایران توانایی های علمی بسیار بالایی را فراهم کرده است و می تواند با تکیه بر آن بسیاری از حوزه های خارج از مرزها را تحت تاثیر قرار دهد.این استاد دانشگاه در پایان یادآور شد: جامعه ایران سرشار از روشن اندیشانی است که دارای خلاقیت های ارزشمندی هستند و این خلاقیت ها در کنار کوشش ها و مجاهدت های دانشجویان و استادان، پتانسیل های خوبی را در زمینه دیپلماسی علمی فراهم کرده است و این مهم به یک فضای مناسب نیاز دارد که این فضای نیز باید از طرف دولت ها فراهم شود.پژوهش9370**2002**9131            "}