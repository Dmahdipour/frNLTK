{"onTitr":"","titr":" رعد و برق به تجهیزات برق در بیجار خسارت زد","describe":" سنندج - ایرنا - مدیر شبکه برق بیجار گفت: طی روزهای گذشته پدیده رعد و برق و بارش باران بیش از 850 میلیون ریال خسارت به تجهیزات و تاسیسات برق این شهرستان وارد کرد.", "text":"محسن ابراهیمی شامگاه سه شنبه در گفت و گو با خبرنگار ایرنا افزود: بارش شدید باران و پدیده رعد و برق باعث اتصال و سوختگی 2 دستگاه ترانس در 2 منطقه شهر بیجار شد.وی اظهار داشت: اختلال در شبکه توزیع برق منطقه پلیس راه بیجار - دیواندره و شهرک صنعتی بیجار، بیش از 850 میلیون ریال خسارت برای تجهیزات این شرکت بر جای گذاشت است.ابراهیمی تاکید کرد: 2 دستگاه ترانس 315 کیلو واتی و 500 کیلو واتی که بر اثر رعد و برق دچار اختلال و قطعی برق در 2 نقطه این شهر شده بود، با استفاده از منابع داخلی، ترانس های جدید نصب و اتصال برق برقرار شد.او با اشاره به معایب شبکه انتقال هوایی برق توسط سیم لخت مسی و قطع شدن برق در هنگام بارش باران و برف یادآور شد: همجواری شبکه های هوایی برق با درختان و نیز نفوذ آب به داخل کابل ها، همواره در برخی مناطق باعث قطعی جریان برق و ایجاد خسارت به تاسیسات آن می شود.ابراهیمی با اشاره به علت قطعی برق در مواقع بارش و رعد و برق اضافه کرد: در پاره ای از اوقات سال بخصوص تابستان گرد و غبار باعث کثیف شدن مقره های سرامیکی خط انتقال برق و شبکه توزیع می شود که هنگام بارش باران و رعد و برق دارای بار الکتریکی شده و مشکلاتی متعددی را در شبکه ایجاد می کند.به گزارش ایرنا، بارش و باران و پدیده رعد و برق طی نیم قرن گذشته در فصل بهار و پاییز سال جاری بی سابقه بود و مشکلاتی همچون جاری شدن سیل آب، قطعی برق و آب گرفتگی برخی از منازل و اصناف پایین دستی شهرستان را در پی داشته است.استان کردستان در یک منطقه سرد و کوهستانی واقع شده و هر سال بارش باران در این استان از اوایل پاییز شروع می شود.میانگین سالانه بارش باران در استان کردستان بیش از 540 میلی متر است که این مقدار 2 برابر میانگین کشوری است.در سال زراعی 97 - 96 نیز تراز بارندگی در همه ایستگاه های استان کردستان به نسبت سال گذشته کاملا مثبت بود و به صورت میانگین 555 میلی متر بارندگی داشت.شهرستان بیجار با 89 هزار نفر جمعیت در 142 کیلومتری شهر سنندج مرکز استان کردستان قرار دارد.7350/9102            "}