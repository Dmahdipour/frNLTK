{"onTitr":" خاشقجی در توئیتی قبل کشته شدن؛    ","titr":" فلسطین در قلب هر شهروندی جای دارد","describe":" دوحه – ایرنا – جمال خاشقجی روزنامه نگار مخالف سعودی که ناپدید شدن او از شش روز گذشته در صدر اخبار منطقه قرار گرفته است ، یک روز قبل از ناپدید شدن توئیتی در حمایت از مردم مظلوم فلسطین نوشته بود.", "text":"به گزارش روز یکشنبه ایرنا ، او نوشت :لندن را ترک می‌کنم اما فلسطین در فکر و ذهن من است . در یک کنفرانس شرکت کردم و با پژوهشگران و فعالانی از سراسر جهان آشنا شدم که به عدالت مسئله فلسطین ایمان داشتند.وی می افزاید : با وجود قدرت لابی اسرائیلی که هرگونه همبستگی با فلسطین را سرکوب می‌کند اما در اینجا صدای فلسطین همچنان بلند است. در دنیای ما می‌خواهند فلسطین را حذف کنند تا خشم ما را فرونشانند اما فلسطین در قلب و وجدان هر شهروندی ، حتی کسانی که سکوت کرده باشند ، جای دارد.خاشقجی نویسنده سرشناس عربستانی روز سه‌ شنبه گذشته پس از ورود به کنسولگری کشورش در استانبول ترکیه ناپدید شد و شنبه شب منابع مختلف، خبر از پیدا شدن جسد وی در یکی از محلات این شهر دادند. به گفته این منابع وی تحت شکنجه شدید به قتل رسیده و جنازه‌اش قطعه قطعه  شده است.ناپدید شدن این روزنامه نگار سرشناس عرب در استانبول در پی معدوم شدن اسناد و تصاویر دوربین های مداربسته ساختمان سرکنسولگری عربستان، وارد مرحله جدید مبهم و مشکوکی شدشواهد میدانی و اظهارات محمد العتیبی سرکنسول عربستان سعودی در استانبول نشان می دهد که اسناد حضور خاشقجی در کنسولگری عربستان از جمله تصاویر دوربین های مدار بسته این مکان دیپلماتیک توسط مقامات امنیتی آل سعود معدوم شده است.العتیبی 5 روز بعد از ناپدید شدن خاشقجی درهای سرکنسولگری را به روی خبرنگاران رویترز باز و اعلام کرد که به علت فعال نبودن دوربین های مدار بسته، تصاویر ورود و خروج خاشقجی در ساختمان کنسولگری ثبت نشده است و هیچ فیلمی موجود نیست.وی همچنین بیان کرد: ما هم از سرنوشت او خبر نداریم و او در این ساختمان حضور ندارد.خاشقجی که از سال ها پیش خارج از عربستان زندگی می کرد، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا از آنها انتقاد کرد.وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.وی پیشتر و در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.مقامات ترکیه تاکنون واکنش نرم و محتاطانه ای در برابر ناپدید شدن خاشقجی از خود نشان داده اند ولی با مشخص شدن ابعاد مخفی این رویداد، پیش بینی می شود که واکنش مقامات ترکیه تندتر شود.همچنین پیش بینی می شود که روابط ترکیه و عربستان سعودی که در پی حمایت مقامات ریاض از دولت السیسی در مصر و نیز تحریم قطر سرد شد با ناپدید شدن این روزنامه نگار، وارد فضای پر تنش و چالش برانگیز جدیدی شود.خاورم**1508*1436*            "}