{"onTitr":" استاندار البرز:    ","titr":" پلیس با اقتدار از امنیت جامعه صیانت می کند","describe":" کرج-ایرنا- استاندار البرز گفت: نیروی انتظامی با اقتدار از امنیت و آرامش جامعه اسلامی به خوبی صیانت می کند.", "text":"به گزارش ایرنا، محمد علی نجفی روز شنبه درصبحگاه نیروی انتظامی استان البرز افزود: نظام مردم سالار متکی به جامعه بوده و همه باید در ارتقای امنیت پای کار باشیم.وی ادامه داد: امروز در استان البرز نیروی انتظامی با حضور مقتدرانه خود امنیت و آرامش را برای مردم فراهم کرده است.نجفی  اضافه کرد: باید فضایی فراهم شود که مردم در آرامش و بدون نگرانی، سرمایه های مادی و معنوی خود را حفظ کنند.استاندار البرز ادامه داد: ایجاد امنیت وظیفه ای حاکمیتی است ولی در نظام مردم سالار همه باید در کنار یکدیگر باشیم تا رسالت مهم امنیت را برقرار کنیم.وی گفت: پلیس مقتدرجمهوری اسلامی ایران  امروز با استفاده از امکانات دانش بنیان  روز آمد شده است.استاندار البرز افزود: مردم ولی نعمت  نظام اسلامی هستند و ما نیز باید  با ایجاد رفاه عمومی خادمان خوبی برای آنان باشیم.** هفته نیروی انتظامی فرصت مناسبی برای ارتباط بین پلیس و مردم استفرمانده انتظامی البرز در این مراسم  گفت: هفته نیروی انتظامی، فرصت مناسبی برای ارتباط و تعامل بیشتر کارکنان ناجا و مردم است.سردار عباسعلی محمدیان افزود: شعار امسال هفته ناجا، به نام  پلیس مقتدر امین مردم، نامگذاری شده که برای تحقق آن باید از تمام امکانات استفاده کرد. وی اضافه کرد: پلیس با تلاش شبانه روزی برای کارآمدی، اقتدار و امنیت بیشتر جامعه در صحنه است. وی خاطرنشان کرد: امنیت امروز جامعه در گرو همکاری و مشارکت مردم با پلیس است که باید بیش از پیش ادامه یابد.وی به مجرمان هشدار داد که پلیس هیچ فضای امنی برای آنها نخواهد گذاشت.13 الی 18 مهر ماه به عنوان هفته نیروی انتظامی نامگذاری شده است.2098/ 6155            "}