{"onTitr":"","titr":" فشار دو کره ژاپن را وادار به عقب نشینی کرد","describe":" پکن- ایرنا- به دنبال فشار و اعتراض دو کره به نصب پرچم امپریالیستی ژاپن بر روی یکی از ناوهایش، توکیو امروز جمعه اعلام کرد از حضور در فستیوال مشترک با نیروی دریایی کره جنوبی صرفنظر کرده است.", "text":"به گزارش ایرنا از یونهاپ، پیش از این نیروی دریایی کره جنوبی اعتراض خود را به ژاپن در خصوص بر افراشته شدن این پرچم بر روی ناوهایش تسلیم کرده بود اما توکیو حاضر به تغییر این برنامه نشده بود تا اینکه امروز کره شمالی نیز به این اقدام ژاپن واکنش نشان داد. کره شمالی امروز در کنار کره جنوبی از برافراشتن پرچم نیروی دریایی ژاپن که از آن به عنوان پرچم دوران امپریالیسم یاد می شود در جریان برنامه مشترک با کره جنوبی در جزیره 'جیجو ' انتقاد کرد. در نهایت نیروی دریایی ژاپن اعلام کرد به خاطر اختلاف نظر در مورد پرچم نیروی دریایی این کشور از شرکت در یک برنامه مشترک با نیروی دریایی کره جنوبی صرفنظر کرده است. این مراسم که جشنواره ای از حضور ناوهای جنگی 15 کشور از جمله آمریکا، ژاپن و چین و چند کشور دیگر به حساب می آید از روز چهارشنبه آینده به مدت 5 روز در این جزیره که از مناطق گردشگری مشهور کره جنوبی نیز محسوب می شود، برگزار می شود.بر اساس این گزارش این فستیوال از سال 2008 میلادی به این طرف برگزار شده است اما این بار ژاپن تصمیم گرفته است یک ناو جنگی خود را با برافراشتن &#39;پرچم طلوع خورشید&#39; به جیجو اعزام کند اما کره جنوبی این پرچم را نماد امپریالیسم و نشانی از دوران استعماری سال های 1910 تا 1945 میلادی ژاپن بر شبه جزیره کره می داند. پیش از این &#39;تسونوری اونودرا&#39; وزیر دفاع ژاپن در پاسخ به این اعتراضات گفته بود این پرچم نماد نیروی دریایی این کشور محسوب می شود و برافراشتن آن نشان می دهد که ناو بر اساس کنوانسیون حقوق دریاهای سازمان ملل در منطقه حضور می یابد و ژاپن قصد دارد آن را به اهتزاز دراورد. **آساق**1904**            "}