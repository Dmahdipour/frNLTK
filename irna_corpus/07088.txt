{"onTitr":"","titr":" اختلال درحمل و نقل باعث کمبود شیرپاکتی دربازار است","describe":" اهواز - ایرنا - معاون امور اقتصادی و بازرگانی سازمان صنعت، معدن و تجارت خوزستان گفت: کمبود شیرهای پاکتی ( با ماندگاری بیشتر) در بازار خوزستان دلایل مختلفی دارند که مهم ترین آن اختلالی است که در حمل و نقل این کالا ایجاد شده است.", "text":"ابراهیم نجفیان روز شنبه در گفت و گو با خبرنگار ایرنا بیان کرد: به دلیل مشکلات کامیون داران و اختلالی که در روند توزیع و حمل کالاها به وجود آمده است شیر پاستوریزه در بازار کم شده است.وی گفت: دلیل عمده دیگری که بر کمبود شیر پاکتی در بازار تاثیر گذاشته است گران شدن شیر خام به عنوان مواد اولیه این کارخانه ها است؛ شرکت های تولید کننده شیر پاستوریزه، شیر خام را با قیمت بالا خریداری می کنند و این موضوع بر افزایش قیمت شیر تولید شده و کم شدن این محصول در بازار تاثیر گذاشته است.نجفیان ادامه داد: برای برطرف کردن مشکل کمبود شیر پاکتی در بازار خوزستان در حال تامین شیر خام برای شرکت های تولید کننده شیر پاستوریزه درون استان هستیم تا امکان تولید بیشتر شیر را داشته باشند.7158/ 6037            "}