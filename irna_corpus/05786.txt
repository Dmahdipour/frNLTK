{"onTitr":"","titr":" مشکلات زیرساختی شهرک صنعتی سلطانیه برطرف می شود","describe":" زنجان - ایرنا - سرپرست شرکت شهرکهای صنعتی استان زنجان از آغاز عملیات قیرپاشی و آسفالت ریزی معابر شهرک صنعتی سلطانیه خبر داد و گفت: تامین برق و آب مورد نیاز این شهرک نیز در مراحل پایانی است.", "text":"به گزارش روابط عمومی شرکت شهرک های صنعتی استان زنجان که روز یکشنبه در اختیار ایرنا قرار گرفته آمده است، ایرج احمدی افزود: عملیات زیرسازی خیابان های شهرک صنعتی سلطانیه در شهریور امسال آماده شد، اما متاسفانه به دلیل مشکلات بوجودآمده در بازار و عدم عرضه قیر، عملیات آسفالت ریزی آن با تاخیر روبرو شد.وی اظهار داشت: خوشبختانه با پیگیری هایی انجام گرفته هم اکنون این مشکل برطرف و عملیات قیر پاشی و آسفالت ریزی معابر شهرک صنعتی سلطانیه  درحال انجام است.سرپرست شرکت شهرکهای صنعتی استان زنجان ادامه داد: برق مورد نیاز این شهرک نیز تا کنون از طریق تقویت خط موجود  500 کیلو وات تامین شده و مقرر شده برای تامین چهار مگاوات برق نیز احداث خط انتقال 2 مداره به طول 17 کیلومتر از پست 63 صائین قلعه اجرا شود که بخشی از لوازم آن نیز خریداری شده که شبکه توزیع ، داخلی شهرک نیز اجرا و رو به اتمام است.وی در ارتباط با تامین آب این شهرک نیز گفت: شبکه داخلی آبرسانی به شهرک نیز به اتمام رسیده و بر اساس قرار داد با شرکت آب منطقه ای ،20 لیتر بر ثانیه آب برای شهرک مذکور خریداری شده که از این میزان، پنج لیتر بر ثانیه آن تامین و برای مابقی نیز حفر چاه دیگری نیز در حال انجام است.احمدی افزود: تامین گاز این شهرک نیز از طریق ایستگاه حسین آباد تا ایستگاه TBS شهرک به طول 2 کیلومتر طراحی شده  و اجرای شبکه داخلی نیز به طول 19 کیلومتر تا پایان سال 98 به بهره بردرای خواهد رسید.به گفته این مسئول، شهرک صنعتی سلطانیه در فاصله 35 کیلومتری از مرکز استان و در اراضی روستای حسین آباد شهرستان سلطانیه واقع شده و با 103هکتار مساحت هم اکنون آماده واگذاری به متقاضیان است.9646/8068            "}