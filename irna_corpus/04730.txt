{"onTitr":"","titr":" نمایشگاه عروسک‌های تاجمیری در سربیشه گشایش یافت","describe":" بیرجند - ایرنا - مدیرکل کانون پرورش فکری کودکان و نوجوانان خراسان جنوبی گفت: هم‌زمان با هفته ملی کودک نمایشگاه «عروسک‌های تاجمیری» با همکاری اداره میراث فرهنگی در کانون شهرستان سربیشه برپا شد.", "text":"طاهره حمیدی روز دوشنبه به خبرنگار ایرنا گفت: همزمان با دومین روز هفته ملی کودک، نمایشگاه دست سازه‌های اعضای کانون پرورش فکری کودکان و نوجوانان شهرستان سربیشه در 6 ماه نخست امسال و همچنین نمایشگاه عروسک‌های تاجمیری با همکاری اداره میراث فرهنگی سربیشه گشایش یافت.وی بیان کرد: 50 عروسک دست ساخته در نمایشگاه عروسک های تاجمیری به نمایش گذاشته شده است همچنین در حاشیه این نمایشگاه، هنرمند کارآفرین و گوهرتراش اهل سربیشه به توضیح این هنر و معرفی انواع مختلف سنگ‌های زینتی می پردازد.مدیرکل کانون پرورش فکری کودکان و نوجوانان خراسان جنوبی گفت: این نمایشگاه تا پایان هفته جاری در ساعت کاری کانون شهرستان سربیشه برای بازدید عموم باز خواهد بود.  روستای تاجمیر از توابع شهرستان سربیشه است که مردان، زنان و کودکان همه برای به دست آوردن روزی حلال تلاش می‌کنند ولی به دلیل خشکسالی‌های اخیر، مردان تنها نگهبان محیط زیست و زنان و کودکانشان سازنده عروسک‌های بومی و قدیمی خود به سبک نوین هستند. این عروسک‌ها که با استفاده از تکه پارچه‌های دورریز، پشم گوسفند و موی بز درست می‌شوند با محیط زیست سازگار هستند؛ به طوریکه چنانچه فردی آنها را بخرد و پس از مدتی بیرون بیاندازد در مدت سه ماه دوباره به طبیعت بر می‌گردد.برنامه‌ های هفته ملی کودک در مراکز فرهنگی هنری کانون پرورش فکری کودکان و نوجوانان از ۱۴ تا ۲۰ مهر با شعار «آینده را باید ساخت» اجرا می ‌شود.9893*3028            "}