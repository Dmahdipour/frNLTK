{"onTitr":" فرمانده ناجا:    ","titr":" همیاران پلیس 19 درصد تصادفات را کاهش دادند","describe":" تهران- ایرنا- فرمانده نیروی انتظامی (ناجا) گفت: 10 میلیون دانش آموز همیار پلیس با توجه به آموزش های فراگرفته، 19 درصد تصادفات در سطح کشور را کاهش داده اند.", "text":"به گزارش خبرنگار اجتماعی ایرنا، سردار حسین اشتری روز دوشنبه در همایش طلایه داران فرهنگ ترافیک در استادیوم آزادی افزود: دانش آموزان سراسر کشور در قالب همیاران پلیس نقش بسزایی در ارتقای فرهنگ ترافیکی در بین رانندگان دارند.وی اظهار داشت: دانش آموزان همیار پلیس سرمایه های اجتماعی نیروی انتظامی هستند و در قالب نمایندگان راهنمایی و رانندگی نقش بسزایی در کاهش تخلفات رانندگی ایفا می کنند.سردار اشتری خاطرنشان کرد: هر قدر فرهنگ ترافیک ارتقا یابد، به همان میزان سلامت رانندگان و سرنشینان تضمین می شود. به همین منظور به رغم افزایش 33 میلیونی خودرو در کشور کاهش تصادفات و تلفات را داشته ایم.وی اظهار داشت: با برنامه‌ریزی و استفاده از همه ظرفیت های موجود و ارتقای فرهنگ ترافیک، موفق به کاهش میزان تصادفات شده ایم؛ البته در این ارتباط تمام دستگاه ها نیز موظف به آماده سازی زیرساخت ها هستند و در مقابل نیز خودروها با ایمنی و استاندارد بیشتری باید ساخته شوند.سردار اشتری خاطرنشان کرد: همواره توجه به قانون آرامش، آسایش و امنیت را به دنبال داشته است؛ در این ارتباط رویکرد ناجا نیز ارتقا فرهنگ راهنمایی و رانندگی و توجه بیشتر به قوانین است که در این خصوص رسانه ها بیشترین نقش را در ارتقای فرهنگ ترافیک دارند.سردار تقی مهری رئیس پلیس راهنمایی و رانندگی ناجا نیز گفت: در حالی که در سال 1384 حدود 28 هزار نفر جان خود را در تصادفات رانندگی از دست داده اند، این رقم در سال گذشته به رغم افزایش خودروها (33 میلیون خودرو)، به 16 هزار نفر کاهش یافته است.سردار تقی مهری افزود: گرچه شاهد کاهش آمار جانباختگان در حوادث رانندگی هستیم اما حتی یک نفر هم زیاد است. اگر قرار بود رقم جانباختگان همانند سال 84 باشد، امروز با 100 هزار جانباخته روبرو بودیم.وی تاکید کرد: با توجه به اینکه در سال 1384 حدود 10 میلیون خودرو در کشور وجود داشت و امروز این رقم به حدود 33 میلیون رسیده است، باید به موضوع ارتقای فرهنگ ترافیک توجه بیشتری داشته باشیم. اجتمام* 1933*1834            "}