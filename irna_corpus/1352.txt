{"onTitr":"","titr":" 38 هکتار از زمین ملی منابع طبیعی در حاجی آباد رفع تصرف شد","describe":" بندرعباس- ایرنا- رییس اداره منابع طبیعی و آبخیزداری حاجی آباد گفت: با تلاش و حمایت دستگاه های نظارتی و قضایی و یگان حفاظت این اداره از ابتدای امسال تاکنون 38 هکتار از زمین ملی منابع طبیعی در این شهرستان رفع تصرف شد.", "text":"ایوب شکاری  روز پنجشنبه در گفت و گو با ایرنا اظهار داشت: در همین مدت زمان از تصرف 132 هکتار از زمین  ملی نیز در قالب پیشگیری از تصرف به استناد تبصره ذیل ماده ٥٥ قانون حفاظت و بهره ‌برداری از جنگل‌ها و مراتع جلوگیری شده است.این مقام مسوول ارزش ریالی زمین رفع تصرف شده را بیش از 7 میلیارد ریال اعلام کرد و افزود: اداره منابع طبیعی حاجی آباد هرگونه تخریب و تصرف در زمین های ملی را از طریق کارشناسان خود پیگیری و با این موارد از طریق مجاری قانونی به صورت جدی برخورد می کند. شکاری تصریح کرد: با فرهنگسازی های صورت گرفته حفاظت از زمین ملی به یک مطالبه عمومی تبدیل شده و قانون نیز به صراحت هر گونه تجاوز و دخل و تصرف در زمین ملی را جرم دانسته است.شکاری از مردم خواست درصورت مشاهده هرگونه تخریب و تصرف غیرقانونی زمین دولتی در عرصه های منابع طبیعی و همچنین آتش سوزی با شماره تلفن امداد جنگل و مرتع به شماره 1504 یگان حفاظت تماس و اطلاع رسانی کنند. از 7 میلیون و 200 هزار هکتار مساحت هرمزگان، 6 میلیون و 900 هزار هکتار جزو عرصه های منابع طبیعی است که یک میلیون و 80 هزار هکتار آن جنگل،4 میلیون و 93 هزار هکتار مرتع و یک میلیون و 565 هزار هکتار آن را بیابان تشکیل می دهد.شهرستان حاجی آباد در 170 کیلومتری شمال بندرعباس مرکز استان هرمزگان واقع شده است.7198/6048            "}