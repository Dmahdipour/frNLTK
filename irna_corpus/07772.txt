{"onTitr":"","titr":" سپاهان به مرحله بعدی جام حذفی صعود کرد","describe":" اصفهان- ایرنا- تیم فوتبال سپاهان اصفهان توانست تیم نساجی مازندران را در ضربات پنالتی شکست دهد و به مرحله یک چهارم نهایی جام حذفی کشور صعود کند.", "text":"به گزارش ایرنا، دیدار تیم های فولاد مبارکه سپاهان اصفهان و نساجی مازندران در مرحله یک هشتم نهایی جام حذفی فوتبال کشور در مجموع 90 دقیقه و وقت های اضافی  در ورزشگاه نقش جهان اصفهان یک بر یک شد و به ضربات پنالتی کشیده شد .این دیدار در وقت قانونی با گل های کیروش استنلی برای سپاهان و گل به خودی سجاد شهبازاده به نفع نساجی ، مساوی تمام شد  و به وقت های اضافی کشیده شد در پایان وقت های اضافی این دیدار بدون گل به پایان رسید تا ضربات پنالتی تعیین کننده برنده این دیدار باشد.سپاهان در نهایت  در حضور 10 هزار تماشاگر اصفهانی توانست با ضربات پنالتی  و با نتیجه 4  بر 3  و در مجموع پنج بر چهار  تیم نساجی مازندران را شکست دهد.در ضربات پنالتی برای سپاهان ولادیمیر کومان، محمد ایرانپوریان و مهدی کیانی گلزنی کردند و ضربه ساسان انصاری را دروازه بان حریف مهار کرد.همچنین برای تیم نساجی مازندران نیز جورجی گولیسانی، حامد شیری و مجتبی ممشلی گلزنی کردند و ضربات محمد آبشک و محمد عباس زاده به گل تبدیل شد.در این دیدار سجاد شهباززاده از تیم سپاهان ، فرشاد فرجی ، محمد عباس زاده  و جورجی گولیسانی از تیم نساجی مازندران از داور کارت زرد دریافت کردند.این دیدار را علیرضا فغانی با کمک های محمد رضا مدیرروستا و مهرداد نجفی قضاوت کرد.8114/ 6022            "}