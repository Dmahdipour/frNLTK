{"onTitr":"","titr":" «نمایش ویژه» فیلمهای ایرانی در سومین جشنواره فیلم «سلیمانیه»","describe":" تهران- ایرنا- فیلم‌های ایرانی بخش «نمایش‌ ویژه» در سومین دوره جشنواره بین‌المللی فیلم سلیمانیه معرفی شدند.", "text":"به گزارش روز جمعه گروه فرهنگی ایرنا از ستاد خبری سومین دوره جشنواره بین‌المللی فیلم «سلیمانیه»، اسامی چهار فیلم بخش «نمایش‌ ویژه» (Special Screen ) سومین دوره این جشنواره در اقلیم کُردستان عراق معرفی شدند.بنا به این گزارش،  فیلم کوتاه «مرا به خانه ببر» (Take Me Home) به کارگردانی زنده‌یاد عباس کیارستمی، فیلم مستند بلند «76 دقیقه و 15 ثانیه با عباس کیارستمی» (Minutes &amp; 15 Seconds with Abbas Kiarostami ) به کارگردانی سیف‌الله صمدیان و فیلم سینمایی «خانه پدری» (The Paternal House ) به کارگردانی کیانوش عیاری فیلم های ایرانی هستند که در این جشنواره به نمایش در می آیند.همچنین فیلم سینمایی «افسانه پادشاه نازیبا» (The Legend of the Ugly King ) به کارگردانی «حسین تباک» و به تهیه کنندگی «ممد اکتاش» Mehmet Aktash از کشورهای آلمان و اتریش در این بخش حضور دارد.فیلم کوتاه «مرا به خانه ببر» آخرین ساخته زنده‌یاد «عباس کیارستمی» به‌شمار می‌رود که تدوین آن در بستر بیماری چند ماهه اسطوره سینمای ایران به اتمام رسید.سومین دوره جشنواره بین‌المللی فیلم «سلیمانیه» توسط کمپانی سینمایی «مستی فیلم» با نمایش فیلم‌هایی از کارگردانان کشور مختلف جهان در دو بخش رقابتی اصلی «سینمای جهان» و بخش رقابتی «سینمای کُردی» برگزار می شود. همچنین برپایی کارگاه‌های تخصصی سینمایی و چندین نشست آکادمیک در روزهای 18 تا 24 مهر ماه جاری (10 تا 16 اکتبر 2018) در پنج سالن «سیتی سینما»، سینما «سالم» و همچنین در تالار «هنر» شهر سلیمانیه پایتخت فرهنگ و هنر اقلیم کردستان عراق در نظر گرفته ده است.فراهنگ**3079**9053            "}