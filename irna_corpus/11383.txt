{"onTitr":"","titr":" 18 واحد مسکونی به مدد جویان بافقی تحویل شد","describe":" یزد- ایرنا- رئیس کمیته امداد بافق گفت: 18 واحد مسکونی که کار ساخت آنها سال 95 آغاز شده بود پس از تکمیل به مدد جویان زیر پوشش این نهاد تحویل شد.", "text":"سید رضا هاشمی پور روز سه شنبه در گفت و گو با خبرنگار ایرنا اظهار داشت: زیربنای هر واحد 70 متر مربع و برای هر یک اعتباری افزون بر 400 میلیون ریال و جمعا بیش از 7.2 میلیارد ریال هزینه شده است.وی افزود: از این تعداد، 12 واحد در شهر و 6 واحد در روستاهای شهرستان برای نیازمندان ساخته و تحویل شده است.رئیس کمیته امداد بافق از تخصیص 700 میلیون ریال اعتبار برای ساخت چهار واحد مسکن مدد جویان در سالجاری خبر داد و بیان کرد: این واحدهای شهری و روستایی به طور میانگین با پیشرفت فیزیکی 12 درصد در حال ساخت است.700 مددجوی مستمری بگیر در قالب 360 خانوار تحت پوشش کمیته امداد امام خمینی(ره) شهرستان بافق قرار دارند و بطور متوسط با یارانه دولتی، ماهانه مبلغ سه میلیون ریال به هر خانوار پرداخت می شود.یکهزار و 450 مددجوی مستمری بگیر، تک خدمتی و چند خدمتی در قالب 750 خانوار از خدمات کمیته امداد شهرستان بافق بهره مند هستند.7543/ 6197            "}