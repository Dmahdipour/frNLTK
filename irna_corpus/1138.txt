{"onTitr":" رئیس کل دادگستری زنجان:    ","titr":" ناهنجاری های اجتماعی ریشه در فقر دارد","describe":" زنجان - ایرنا - رئیس کل دادگستری استان زنجان گفت: بسیاری از ناهنجاری های اجتماعی ریشه در فقر دارد و باید از تمام پتانسیل های موجود در راستای ایجاد اشتغال و به خودکفایی رساندن خانواده های تحت حمایت استفاده کرد.", "text":"به گزارش ایرنا، حجت‌الاسلام اسماعیل صادقی نیارکی روز پنجشنبه در دیدار با مدیر کل کمیته امداد امام خمینی(ره) زنجان افزود: بر این اساس در آموزه های دین مبین اسلام سفارش زیادی به رسیدگی به محرومان آمده و وظیفه همگانی است که به آنها رسیدگی کنند.وی، با اشاره به اینکه کمیته امداد استان زنجان گامهای بسیار خوبی در زمینه های مختلف خدمات رسانی برداشته است افزود: این نهاد هماهنگ کننده بین نیازمندان، خیرین، مردم و جامعه است.رئیس کل دادگستری استان ادامه داد: در دین مبین اسلام رسیدگی به نیازمندان و اکرام ایتام و تکریم سالمندان، از اهمیت ویژه ای برخوردار است و برای پاک سازی اجتماع از هر گونه آسیب، همه باید تلاش کنند. وی یادآوری کرد: رسیدگی به وضعیت ضعیفان جامعه و به ویژه یتیمان، به همین منظور است و حوزه قضایی استان آمادگی کامل دارد در همه زمینه ها یاریگر نیازمندان و محرومان باشد.مدیرکل کمیته امداد امام خمینی(ره) استان زنجان نیز ادامه داد: مهم ترین هدف کمیته امداد جلب اعتماد مردم است و اگر این مساله بدرستی انجام شود، این نهاد بالاترین سرمایه را دارد.هدایت صفری افزود: با همکاری خیرین استان امسال سه هزار و 142دانش آموز با کیف، کفش، البسه و لوازم التحریر مناسب راهی مدرسه شدند و در این میان اعتماد مردم و خیران به کمیته امداد موجب جاری شدن لبخند بر لبان دانش آموزان نیازمند و تامین آبرومندانه ملزومات تحصیلی آنها شد.وی یادآوری کرد: ریشه بسیاری از آسیب ها و ناهنجاریها در فقر است که ظهور این مساله مشکلات متعدد اجتماعی را موجب می شود و این نهاد تلاش دارد با ایجاد اشتغال و فرصت های شغلی گام مهمی در رفع بیکاری خانواده های تحت حمایت بردارد.این مسئول خاطرنشان کرد: مردم نیکوکار و خیر استان در همه برنامه های اجرایی این نهاد مشارکت فعال دارند بطوری که استان زنجان در کمک به ایتام و جمع آوری زکات از استانهای برتر کشور است.به گزارش ایرنا، هم اکنون 24 هزار و 647 خانوار با جمعیت 42 هزار و 373 نفر از خدمات مستمر و غیر ستمر کمیته امداد استان زنجان برخوردار هستند از جمله این تعداد 13هزار زن سرپرست خانوار، 18 هزار سالمند، سه هزار و 453 دانشجو و دانش ‌آموز و 659 بیمار خاص و سرطانی است.9646/6085            "}