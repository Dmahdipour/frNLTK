{"onTitr":"","titr":" استاندار خواستار تشدید نظارت بر ساخت و سازها در مازندران شد","describe":" نوشهر - ایرنا - استاندار مازندران با اشاره به خسارت های ناشی از سیل در روزهای اخیر، خواستار نظارت بیشتر بر ساخت و سازها بویژه در حاشیه رودخانه ها و زیرساخت های استان شد و گفت که با هرگونه کوتاهی در این زمینه برخورد خواهد شد.", "text":"به گزارش خبرنگار ایرنا ، محمد اسلامی یکشنبه شب در جلسه شورای هماهنگی مدیریت بحران استان که در تالار اجتماعات فرمانداری شهرستان تنکابن برگزار شد، افزود: حجم بالای بارش ها در غرب استان و ساخت و ساز های حاشیه رودخانه ها دو عامل اصلی در ایجاد خسارت بودند که باید با برنامه ریزی اصولی ، در جهت کاهش آسیب ها در وقایع احتمالی آینده گام برداریم.وی با اشاره به اینکه در سیل اخیر تلفات انسانی غافلگیرانه نداشتیم، اظهار داشت: هرگونه کوتاهی بخش های دولتی و خصوصی در مواقع بحرانی برای کمک به آسیب دیدگان ، غیر قابل قبول بوده و با متخلفان برخورد خواهد شد.اسلامی به محاصره 14 روستای دهستان سلیمان آباد شهرستان تنکابن اشاره کرد و افزود: دو پل توکله و قریب در این منطقه تخریب شده و امکان دسترسی به مردم تنها از طریق رودخانه امکان پذیر است که باید هر چه سریع تر نسبت به احداث پل های موقت اقدام شود.نماینده عالی دولت در مازندران تاکید: متاسفانه عدم توجه و نگهداری تاسیسات و زیرساخت ها خود باعث ایجاد بحران می شود که در این زمینه می توان به پل کمربندی نوشهر اشاره کرد.اسلامی افزود: باید هر چه سریع تر تمهیدات لازم برای تردد خودروها در کمربندی نوشهر دیده شود تا بار ترافیکی داخل شهر به حداقل برسد.وی با انتقاد از عدم لایروبی رودخانه های مازندران در موعد مقرر و برابر برنامه ها، گفت: تعداد زیاد دستگاههای متولی در این زمینه سبب شده تا مجوز های برداشت به سختی صادر شود و باید این شیوه مدیریتی تغییر کند.اسلامی اضافه کرد : باید برداشت مازاد مصالح از بستر رودخانه ها انجام شود و درآمد حاصل از آن به صندوق بیت المال واریز گردد و هیچ جای نگرانی در این زمینه وجود ندارد.استاندار مازندران از ستاد بحران استان خواست تا نسبت به تهیه نقشه آسیب های سیل اخیر اقدام نماید و بر اساس این الگو برای سال های آینده با برنامه ریزی بهتر اقدامات لازم صورت گیرد.اسلامی بیان داشت: باید سیستم هدایت آب های سطحی در شهرها ایجاد شود تا در مواقع بحرانی میزان آبگرفتگی واحد های مسکونی و تجاری به حداقل برسد.وی با بیان اینکه مصوبات بحران مشمول زمان نمی شود، اظهار داشت : باید دستگاههای اجرایی با قدرت نسبت به رفع مشکلات اقدام نمایند و مردم حس کنند که مسئولان در کنار آنها هستند. اسلامی یادآور شد: چوب های مازادی که به دلیل وقوع سیل در رودخانه ها رها شده اند به کارخانه های استان تحویل داده شود تا آنها از مشکلات کمبود مواد اولیه خارج گردند.شهرستان های تنکابن ، رامسر و عباس آباد در غرب مازندران قرار دارند.بارندگی شدید همراه با سیلاب که از عصر جمعه در مازندران آغاز شد و تا ظهر امروز یکشنبه در بعضی از مناطق ادامه داشت خسارات زیادی به بخش های مختلف زیربنایی، راههای ارتباطی، تاسیسات برق رسانی ، آبرسانی و بناهای مسکونی منطقه وارد کرده است.استاندار مازندارن پیش از شرکت در جلسه ستاد بحران استان مازندران در تنکابن از مناطق سیل زده شهرستانهای نوشهر ، عباس آباد و تنکابن در غرب مازندران بازدید کرد و از نزدیک با مشکل این مناطق آشنا شد./1602/7513/1654            "}