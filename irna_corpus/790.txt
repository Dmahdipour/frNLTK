{"onTitr":"","titr":" محصولات بومی و محلی همدان استاندارد سازی شود","describe":" همدان - ایرنا - معاون ارزیابی کیفیت سازمان ملی استاندارد ایران با اشاره به سابقه توریستی همدان گفت: محصولات بومی و محلی این شهر برای دیده شدن در سطح جهانی نیازمند استاندارد سازی است.", "text":"مسلم بیات روز پنجشنبه در آیین گرامیداشت روز ملی استاندارد و تجلیل از برترین های این حوزه در همدان اظهار داشت: برای همدان که شهری گردشگر پذیر با شهرت جهانی این امر پذیرفته نیست و باید در این راستا تلاش شود.  وی افزود: با گذشت یکصد سال از عمر استاندارد هنوز در امر استاندارد کردن محصولات بومی و محلی غفلت شده است. بیات با بیان اینکه در استانداردسازی شرکت ها و سازمان ها کمترین سهم را داریم گفت: در این نهادها کمتر به مقوله استاندارد سازی توجه شده است. معاون ارزیابی کیفیت سازمان ملی استاندارد به فعال شدن تشکل های استاندارد تاکید کرد و افزود: انجمن های مردمی در گسترش فرهنگ استاندارد  بسیار موثر هستند. بیات با اشاره به پیشرفت های بشر در بخش فیزیک، دیجیتال و زیست بوم در قرن 21 گفت: در شرایط کنونی استاندارد از مرحله اختیاری بودن گذر کرده و ناگزیر به استاندارد سازی هستیم. وی خاطرنشان کرد: «استانداردهای بین المللی و چهارمین انقلاب صنعتی» شعار روز جهانی استاندارد و به خوبی نمایانگر ورود به دنیای جدید فناوری است و در این برهه باید پابه پای دانش روز حرکت کنیم. معاون ارزیابی کیفیت سازمان ملی استاندارد یادآورشد: برای اینکار نیازمند مدیرانی آینده نگر، خلاق و انعطاف پذیرداریم که قدرت ترسیم آینده را داشته و حس اعتماد را بتوانند به جامعه تزریق کنند. ** مجلس شورای اسلامی حامی استانداردنماینده مردم همدان و فامنین در مجلس شورای اسلامی نیز به حمایت همه جانبه مجلس شورای اسلامی  از استاندارد اشاره کرد و گفت: با پشتیبانی خوب نمایندگان و دولت طرح بازنگری در قوانین استاندارد به تصویب رسید و بخشی از ایرادات قانونی مرتفع شد. امیر خجسته گفت: صحن مجلس برای شنیدن پیشنهاد و طرح های مسئولان استاندارد برای تقویت و توجه بیشتر به مقوله استانداردسازی آماده است و از هیچ کمکی در این راستا دریغ نمی کند. وی کارکنان استاندارد را جهادگران عرصه کیفیت دانست و اظهار داشت: مجموعه استاندارد به همان اندازه که تلاش می کنند، دیده نمی شوند و این روند باید تغییر کند.خجسته از رسانه ها، دانشگاه و مراکز فرهنگی خواست ترویج و گسترش استاندارد را در اولویت قرار داده تا به فرهنگ عمومی در بین مردم تبدیل شود.** «ساخت ایران» برند جهانی شودرئیس خانه صنعت و معدن همدان نیز از استاندارد، مصرف کنندگان و تولیدکنندگان به عنوان اضلاع مثلث کالای با کیفیت ایرانی یاد کرد و افزود: این سه باید همگام و همسو با یکدیگر حرکت کنند. محمد جعفری به نقش دانش آموختگان در بهبود وضعیت واحدهای تولیدی اشاره کرد و گفت: بکارگیری این افراد در دانش افزایی و تولید به روز محصولات کارخانه ها و صنایع بسیار اثر گذار است. وی استاندارد را پایه و اساس کالای با کیفیت دانست و خاطرنشان کرد: برای اینکه تولیدات ساخت ایران به یک برند جهانی تبدیل شود باید محصولاتمان راعلاوه بر استانداردهای ملی با  استانداردهای فراملی تطبیق دهیم. رئیس خانه صنعت و معدن همدان گفت: مدیران کنترل کیفی شاغل در واحدهای تولیدی سهم بسزایی در جلوگیری از تولید کالای کم کیفیت دارند و باید به وضعیت شغلی آنها توجه بیشتری شود.در این آیین 10 واحد تولیدی، مدیرکنترل کیفیت، انجمن فعال درعرصه استاندارد و یک آزمایشگاه همکار به عنوان برترین های استاندارد مورد تجلیل و قدردانی قرار گرفتند و همچنین نمایشگاه آثار هنری با موضوع استاندارد و حمایت از کالای ایرانی نیز گشایش یافت. 7527/2087            "}