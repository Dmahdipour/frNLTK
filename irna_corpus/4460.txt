{"onTitr":" در کهگیلویه و بویراحمد:    ","titr":" کشاورزان بی سواد تا 60 سالگی می توانند با سواد شوند","describe":" یاسوج- ایرنا- معاون سوادآموزی اداره کل آموزش و پرورش کهگیلویه و بویراحمد گفت:  کشاورزان بی سواد در این استان تا سن 60 سالگی می توانند درکلاس های سوادآموزی ثبت نام کنند این در حالی است که پیش از این سوادآموزان تاسن 49 سالگی حق ثبت نام در کلاس های سوادآموزی را داشتند.", "text":"سیدحمدالله خواهش نیک روز دوشنبه در گفت و گو با خبرنگار ایرنا اظهار داشت: باپیگیر های صورت گرفته و تقاضای سوادآموزان آموزشیاران می توانند سوادآموزان از 49سال تا 60 سال را آموزش دهند.وی افزود: این سوادآموزان با داشتن شغل کشاورزی می توانند ثبت نام کنند.خواهش نیک بیان کرد: آموزشیاران می توانند با در دست داشتن شناسنامه سوادآموزان  به دفاتر نهضت سواددآموزی در شهرستان ها مراجعه کنند.وی عنوان کرد: باسواد شدن در دوره های سوادآموزی و تحکیم سواد تا پایان آذر 1397 و در دوره انتقال نیز تا 15 آبان امسال از طریق مراجعه به واحدهای سوادآموزی اداره های آموزش و پرورش 13 شهرستان و منطقه استان ادامه دارد.تعهد امسال این استان در زمینه سوآدآموزی در هر سه دوره سوادآموزی، انتقال و تحکیم سواد ، پنج هزار و 635 نفر است.تعهد سال 1396 کهگیلویه و بویراحمد در زمینه سوادآموزی در هر سه دوره سوادآموزی، انتقال و تحکیم سواد چهار هزار و 600 نفر بود که به طور کامل تحقق یافت.بر اساس سرشماری عمومی نفوس و مسکن سال 1395 میزان باسوادی گروه سنی 10 تا 49 سال در کهگیلویه و بویراحمد 92.7 درصد است.9868/1662            "}