{"onTitr":"","titr":" کنگره پیشگیری از آسیب های اجتماعی در اسفراین برگزار می شود","describe":" بجنورد- ایرنا- دبیر علمی کنگره ملی 'پیشگیری از آسیب های اجتماعی' گفت: این کنگره 22 آبان ماه امسال به میزبانی مجتمع آموزش عالی اسفراین برگزار می شود.", "text":"لیلا جوادی روز سه شنبه در گفت و گو با خبرنگار ایرنا اظهار داشت: کنگره ملی پیشگیری از آسیب های اجتماعی با مشارکت دفتر مشاوره و سلامت وزارت علوم و تحقیقات و فناوری و مجتمع آموزش عالی  فنی و مهندسی اسفراین  برگزار می شود. وی افزود: ستاد مبارزه با مواد مخدر، پایگاه استنادی علوم جهان اسلام (ISC )، پایگاه مقالات علمی و کنفراس و ژورنال (سیویلیکا)،سازمان نظام روانشناسی و مشاوره کشور، سازمان بهزیستی و 22 دانشگاه از مهم ترین کمک کننده های برگزاری این گنگره هستند.جوادی گفت: این کنگره در هشت محور خانواده، مدرسه، دانشگاه  آسیب های اجتماعی، رسانه و آسیب های اجتماعی، سبک زندگی و آسیب&#173;های اجتماعی، معنویت و پیشگیری از آسیب&#173;های اجتماعی، ورزش، اوقات فراغت و آسیب&#173;های اجتماعی، دانشجو، حقوق شهروندی و آسیب&#173;های اجتماعی،  خانواده و آسیب&#173;های اجتماعی (طلاق، ازدواج سفید، روابط پر خطر) و آسیب&#173; های نوپدید برگزار می شود. وی افزود: مهلت ارسال مقاله به این کنگره تا 4 آبان ماه است.دبیر علمی کنگره ملی پیشگیری از آسیب های اجتماعی از برنامه های حاشیه ای این کنگره، برگزاری 3 کارگاه آموزشی پیشگیری از طلاق، پیشگیری از اعتیاد و کارگاه آموزشی دانست.شهرستان 120هزار نفری اسفراین در 60کیلومتری جنوب شرقی بجنورد مرکز خراسان شمالی قراردارد . این شهرستان دارای پنج دانشگاه فنی و مهندسی، علوم پزشکی، پیام نور، آزاد اسلامی و علمی کاربردی با بیش از پنج هزار دانشجو است.مجتمع آموزشی عالی فنی و مهندسی اسفراین از سال 1390 آغاز به کار کرده است و بیش از 2هزار دانشجو دارد.7189/ 6042            "}