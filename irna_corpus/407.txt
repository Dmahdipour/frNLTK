به گزارش روز جمعه ایرنا و به نقل از روزنامه کارار، ماموران مبارزه با ترور ترکیه با همکاری ماموران اطلاعاتی در عملیاتی محرمانه، اعضای گروه هفت نفره موسوم به 'کمیته لجستیک و مهاجرت گروه داعش در ترکیه' را در شهر کایسری دستگیر کردند.کارار افزود: بر اساس اخبار دریافتی از منابع امنیتی در میان دستگیر شدگان فردی به نام 'ابوجعفر' وجود دارد که مسئول این کمیته گروه داعش است و سایر افراد شامل دو تبعه روسیه به نام های 'رشید انیکیف' و 'النا راخمانوا'، سه تبعه سوری و یک تبعه مصری هستند.رسانه های ترکیه اعلام کردند که روز گذشته سفارت روسیه در ترکیه نیز خبر حضور دو شهروند روسی را در میان دستگیر شدگان تایید کرده است.ترکیه به علت مرز طولانی یکهزار و 500 کیلومتری با عراق و سوریه در جنوب این کشور، در سال های گذشته مهمترین معبر انتقال عوامل داعش به عراق و سوریه بوده است.بینالی یلدریم نخست وزیر وقت ترکیه فوریه سال جاری میلادی تعداد عناصر زندانی داعش در این کشور را 10 هزار نفر اعلام کرد.ترکیه با احساس خطر از فعالیت های تروریستی عناصر داعش به خصوص بعد از اضمحلال این تشکیلات در سوریه و عراق و متواری شدن اعضای این گروه تروریستی به کشورهای مختلف، عملیات گسترده ای را برای شناسایی و دستگیری عوامل داعش در داخل این کشور آغاز کرده است.خاورم/1905**1586
      
      