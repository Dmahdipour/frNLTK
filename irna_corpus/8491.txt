{"onTitr":" امام جمعه قشم:    ","titr":" منشا اختلافات تعصبات جاهلانه است","describe":" قشم - ایرنا - امام جمعه جدید قشم گفت: منشا اختلافات بین مذهی های مختلف، احساسات و تعصبات جاهلانه است که این مسئله به دین مبین اسلام آسیب می زند.", "text":"به گزارش ایرنا، حجت الاسلام میثم تارم عصر پنجشنبه در معارفه امام جمعه قشم افزود: وحدت از اصول اساسی انقلاب اسلامی است که عقل و شرع به آن حکم می کنند.وی ادامه داد: نظراتی که در فقه مذاهب اسلامی خاص یک مذهب باشد بسیار اندک است و مشکلات با رجوع به عقل برطرف می شود.امام جمعه جدید قشم اظهار داشت: بیشتر نظرات فقهی تشیع حداقل با مواضع فقهی یکی از چهار مذهب اهل سنت مطابقت دارد.** تاسی به عقلانیت راهکار برون رفت از مشکلات استقشم - ایرنا - امام جمعه اهل سنت قشم نیز در این آیین گفت: امروز که کشور در معرض تهاجم شدید دشمنان و تهدید اقتصادی قرار دارد، عقلانیت راهگشای مشکلات است.شیخ عبدالرحیم خطیب افزود: در ایران اسلامی مشترکات بسیاری وجود دارد که همه آحاد مردم باید با تقویت این اشتراکات، برای حل مشکلات کشور همکاری کنند.وی افزود: نبود همکاری و تعامل در نقاط مشترک برای جامعه مشکل ایجاد می کند.امام جمعه اهل سنت قشم با اشاره به اینکه آسیب های اجتماعی و فرهنگی مذهب و دین نمی شناسد، تصریح کرد: امروز بالاتر از سطح مذاهب اسلامی یعنی ادیان مختلف الهی در منطقه و کشور باید برای حل مشکلات همکاری کنند.وی تاکید کرد: برای حل مشکلات شهرستان قشم و رسیدن به اهداف الهی به سمت همه برداران شیعه و اهل سنت دست دوستی دراز می کنیم.در این مراسم حجت الاسلام و المسلمین میثم تارم به عنوان امام جمعه قشم معارفه شد.پیش از این حجت الاسلام رضا جوکار امام جمعه شهر قشم بود که به شهر قدس استان  تهران منتقل شد و حجت الاسلام تارم نیز امام جمعه بردسیر استان کرمان بود.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}