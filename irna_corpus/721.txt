{"onTitr":" مدیرکل راهداری:    ","titr":" لاستیکهای اموال تملیکی درقم توزیع می شود","describe":" قم- ایرنا- مدیرکل راهداری و حمل و نقل جاده ای قم از ورود لاستیک های اموال تملیکی به شبکه توزیع در این استان خبر داد.", "text":"به گزارش پنجشنبه شب  ایرنا از روابط عمومی اداره کل راهداری و حمل و نقل جاده ای قم، ابوالفضل جمالی درگفت وگویی اظهار داشت: در راستای تامین بخشی از نیازهای ناوگان جاده ای فعال استان ، تعداد متنابهی لاستیک اموال تملیکی ، خریداری و به قیمت مناسب توزیع می شود.وی گفت: لاستیکهای خریداری شده مجزا از سهمیه استانی تخصیصی سازمان صنعت ، معدن و تجارت می باشد. وی درادامه اظهار داشت: گرچه طی چندماهه گذشته، شاهد تاثیرگذاری نوسانات اقتصادی درتداوم چرخه حمل ونقل جاده ای دربرخی استانها بودیم اما درسایه وفاق و مدیریت به موقع شرایط ، استمرار چرخه حمل ونقل جاده ای درقم  روند همیشگی خود را طی کرد.اموال تملیکی به آن دسته از اموالی گفته می شود که به هر دلیل ( قاچاق، احتکار و ....) در گمرکات ضبط  و به تملک دولت در می آید.جمالی در شهریورماه  نیز درگفت وگویی اعلام کرده بود: از نیمه خردادماه سال جاری تا نیمه شهریورماه، از مجموع یک هزار و 600 حلقه لاستیک تخصیصی با ارز دولتی و نرخ مصوب، حواله دریافت یک هزار و 470 حلقه لاستیک بین ناوگان جاده ای استان صادر شد.درحال حاضر بیش از سه هزار دستگاه کامیون در استان قم فعال می باشد.7403/ 6133/            "}