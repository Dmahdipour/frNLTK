{"onTitr":" یک مسوول در وزارت بهداشت:    ","titr":" 25 هزار نفر در کشور نیازمند پیوند عضو هستند","describe":" بندرعباس- ایرنا- رییس مرکز مدیریت پیوند و امور بیماری های وزارت بهداشت با تاکید بر فرهنگسازی نسبت به اهدای عضو در جامعه، گفت: هم اکنون 25 هزار نفر در کشور نیازمند پیوند عضو هستند.", "text":"دکتر مهدی شادنوش عصر یکشنبه در حاشیه برگزاری نشست آموزش تخصصی و مدیریتی فراهم آوری اعضای پیوندی در بندرعباس در گفت و گو با خبرنگار ایرنا اظهار داشت: شاخص اهدای عضو در کشور ما چندان مناسب نیست و از شاخص مطلوب فاصله داریم.شاخص 'تعداد اهدای عضو در یک میلیون نفر جمعیت' (PMP) است که: PMP در ایران در حد 1.57 است؛ این در حالی است که عدد قابل قبول 30 و عدد ایده آل 48 است.وی ادامه داد: سالانه پنج تا هشت هزار مرگ مغزی در کشور رخ می دهد که طبق آمار جهانی نیمی از آنان می توانند اهدای عضو داشته باشند در حالی که سالانه کمتر از یک چهارم موارد یاد شده به اهدای عضو می رسند.دکتر شادنوش خاطرنشان کرد: در سال گذشته اعضای 926 مورد مرگ مغزی در کشور به بیماران نیازمند عضو اهدا شد که در نتیجه آن، هزار و 281 بیمار توانستند اعضای حیاتی از جمله کلیه، کبد، قلب، لوزالمعده ، ریه و موارد دیگر را پیوند بزنند.این مقام مسوول خاطر نشان کرد: روزانه بین هفت تا 10 نفر در کشور به دلیل کمبود ارگان های حیاتی پیوندی از جمله قلب، کلیه و کبد جان خود را از دست می دهند.7198/ 6048            "}