{"onTitr":" امامان جمعه شهرستان های استان مرکزی:    ","titr":" تبلیغات مسموم دشمنان در اداره ملت ایران بی اثر است","describe":" اراک - ایرنا - امامان جمعه شهرستان های استان مرکزی در خطبه های نماز آدینه این هفته بر وحدت و انسجام ملی تاکید کردند و تبلیغات مسموم دشمنان را در اراده ملت انقلابی ایران بی اثر دانستند.", "text":"امام جمعه شهرستان خمین گفت: دشمنان در صدد گسترش تبلیغات مسموم و تقویت جنگ روانی علیه ایران هستند اما باید بدانند که ملت انقلابی و فهیم ایران هرگز ناامید نمی شود و با اراده آهنین  دشمنان را مایوس می کند.    حجت الاسلام سید «علی حسینی پور» در خطبه های این هفته نماز جمعه خمین در مصلی امام خمینی (ره) این شهر، افزود: ایران اسلامی در اوج قدرت و عظمت به سر می برد و قدرت دفاعی و اقتدار کشور با حمله موشکی ایران به مقر تروریست ها بار دیگر به اثبات رسید. وی اظهار داشت: سپاه پاسداران انقلاب اسلامی در پاسخ به حادثه تروریستی اهواز مقر تروریست ها و سران گروهک های تکفیری را در شرق فرات واقع در کشور سوریه را هدف حمله موشک های بالستیک قرار داد. امام جمعه خمین ادامه داد: حمله موشکی سپاه لرزه بر پیکر مدعیان قدرت انداخته و آنان فهمیدند که اگر علیه نظام اسلامی حرکتی کنند پاسخ دندان شکنی در انتظارشان است. حجت الاسلام حسینی پور در بخش دیگری از سخنانش به قدرت ویژه ایران اسلامی اشاره کرد و گفت: این قدرت اصیل و بومی شده است و مانند قدرت عربستان که با پشتیانی امریکا حاصل شده پوشالی نیست. خطیب جمعه خمین تاکید کرد: قدرت ایران اسلامی ناشی از نیروهای نظامی و انتظامی، بسیج و جمعیت مدافع است که چون چشمه جوشانی می روید تا در مقابل همه دشمنان با نثار جان ایستادگی کند. حجت الاسلام حسینی پور با تبریک هفته نیروی انتظامی بیان کرد: نیروهای نظامی و انتظامی ایران اسلامی با تلاش شبانه روزی از ایران اسلامی حفاظت می کنند و امنیت کشور مرهون تلاش انان است. وی بیان کرد: ااگرچه دشمنان همه تلاش خود را علیه ایران به کار گرفته اند  اما ملت بصیر، شجاع و انقلابی ایران اسلامی از هر گونه سختی و مشکلاتی عبور می کنند چرا که پشتوانه قوی به نام ولایت فقیه دارد. امام جمعه خمین به روز روستا و عشایر نیز اشاره کرد و افزود: روستا کانون مولد است بنابراین باید با تدابیر موثر از خالی شدن روستاها جلوگیری کرد و اشتغال و تولید ثرورت را به این مناطق برد. حجت الاسلام حسینی پور افزود: حاشیه نشینی محصول مهاجرت بی رویه جمعیت روستایی به شهرهاست که با مشکلاتی همراه است و زندگی سخت داشتن باعث بسیاری از آسیبهای اجتماعی می شود. هجرت امام خمینی از عراق به پاریس و بمباران شیمیایی سومار از دیگر محورهای سخنرانی خطیب جمعه خمین بود. ***امام جمعه ساوه: جنگ روانی اقتصادی دشمن با هوشیاری مردم نقش برآب می شودامام جمعه ساوه گفت: جنگ روانی دشمن در حوزه اقتصادی با هوشیاری مردم نقش برآب می شود و دشمن بار دیگر ناکام خواهد ماند.حجت الاسلام سید «ایراهیم حسینی» در خطبه های نماز حمعه این هفته ساوه افزود: سیاست های بانک مرکزی و قاطعیت دستگاه قضایی التهابات ارزی را کاهش داد. وی توضیح داد: فروکش کردن التهابات بازار ارز در روزهای اخیر ناشی از تدابیر قابل تقدیر دولت و بانک مرکزی و نیز قاطعیت دستگاه قضایی در صدور احکام مفسدان اقتصادی است.    امام جمعه ساوه خاطرنشان کرد: هوشمندی اصناف و بازاریان در التهابات اقتصادی اخیر کشور نیز قابل تمجید است و اصناف با درک شرایط کشور و همکاری  لازم دشمنان را نامید کردند.وی گفت: ضروریست که با  کاهش نرخ ارز اصناف نیز کالاهای خود را  با قیمت منطقی  به مردم عرضه کنند و بازرسان اداره تعزیرات حکومتی و اصناف هم در زمینه نرخ گذاری و نظارت بر عرضه و فروش محصولات همه توان خود را به کار گیرند. امام جمعه ساوه افزود: پاسخ قاطع سپاه به تروریست هایی که در اهواز شماری از هموطنان را به شهادت رساندند برگ زرینی از قدرت جمهوری اسلامی است و این اقدام بر اساس اصل دفاع مشروع که در ماده 51 منشور ملل متحد برای همه کشورها به رسمیت شناخته شده است، انجام شد.حجت اسلام حسینی یادآور شد: تروریست ها در کمتر از 10 روز پاسخ کوبنده ای دریافت کردند که نشانه اقتدار نیروهای مسلح کشور است و بدانند کمترین تحرک آنان بی پاسخ نخواهد ماند. وی با تبریک هفته نیروی انتظامی، گفت: این نیرو مسئول ایجاد و حفظ امنیت و آسایش در جامعه است و امنیت بی نظیر امروز در کشور حاصل مبارزه با مفسدان و هنجارشکنان و جلوگیری از فساد و ناامنی توسط سبزپوشان نیروی انتظامی است.*** امام جمعه آشتیان: سخنان رهبر معظم انقلاب اسلامی اقتدار نظام را به دشمن نشان دادامام جمعه آشتیان گفت: سخنان مقتدرانه رهبر معظم انقلاب در جمع بسیجیان کشور ظرفیت و قدرت نظام اسلامی را به دشمن نشان داد.حجت الاسلام «غلامرضا نیشابوری» در خطبه های نماز جمعه این هفته آشتیان در مصلی آیت الله دانش افزود: سخنان رهبر انقلاب اسلامی قاطع و انقلابی بود که دل مردم را زنده و دشمنان را مایوس کرد.وی اظهار داشت: دشمن میکوشد ملت ایران را از نظر روانی تحت فشار قرار دهد اما اقشار مردم همواره پشت سر ولی فقیه حرکت کرده و از تهدید های دشمن نمی هراسند.امام جمعه آشتیان خاطرنشان کرد: بسیج سرمایه ارزشمند نظام اسلامی است و سپاه پاسداران در روزهای اخیر با شلیک موشک به مقر تروریست ها قدرت دفاعی ایران را به دشمنان نشان دادند و اکنون دشمن می داند که هر حرکت او بی پاسخ نمی ماند.حجت الاسلام نیشابوری ادامه داد: روند نزولی قیمت سکه و طلا باید با تدابیر مسئولان ادامه یابد و نظارت بر بازار هم تقویت شود تا نرخ اجناس به گونه ای کاهش یابد که اقشار ضعیف قدرت خرید داشته باشند.وی فرارسیدن هفته نیروی انتظامی را به حافظان امنیت تبریک گفت.نماز عبادی سیاسی جمعه در 33 شهر استان مرکزی اقامه می شود. /6539/6013/7277            "}