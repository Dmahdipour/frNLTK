{"onTitr":"","titr":" بی احتیاطی پدر، فرزند 15ساله را به کام مرگ کشاند","describe":" جیرفت – ایرنا - معاون دادسرای عمومی و انقلاب شهرستان منوجان با اشاره به اینکه بی احتیاطی پدر در نگهداری اسلحه، فرزند 15ساله را به کام مرگ کشاند، گفت: شوخی مرگبار این نوجوان با اسلحه کلت کمری منجر به فوت وی شد.", "text":"امید رضایی روز سه شنبه در گفت و گو با خبرنگار ایرنا افزود: این نوجوان منوجانی بنا بر کنجکاوی و بازی های کودکانه بدون اجازه والدین و به صورت مخفیانه به سراغ اسلحه سازمانی پدرش که نظامی بوده است، می رود و متاسفانه حین بازی یک گلوله به ناحیه سر مقتول اصابت می کند.وی ادامه داد: باتوجه به اینکه گلوله به پیشانی مقتول اصابت کرده بود، این نوجوان 15ساله در دم فوت می کند.معاون دادسرای منوجان بیان کرد: در این رابطه پرونده قضائی در شعبه اول بازپرسی دادسرای منوجات تشکیل و تحقیقات تکمیلی همچنان ادامه دارد.وی گفت: افرادی که مجوز نگهداری و حمل سلاح را دارند باید اسلحه سازمانی را به دور از دسترس اطفال، کودکان و اعضای خانواده نگهداری کنند.شهرستان منوجان با وسعتی معادل هفت هزار و 500 کیلومتر در 430 کیلومتری جنوب مرکز کرمان قرار دارد. این شهرستان از جنوب و غرب با شهرستان های رودان استان هرمزگان و از شمال و شرق با شهرستان کهنوج همسایه است. 7450/7450/ 5054            "}