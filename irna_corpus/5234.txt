{"onTitr":" پژوهشگر نمونه کشور،    ","titr":" قم ظرفیت مناسبی برای درآمدزایی از طریق صنایع فرهنگی دارد","describe":" قم - ایرنا - یکی از پژوهشگران قمی نمونه کشور گفت: در شرایط کنونی صنایع فرهنگی ظرفیت بالایی در اقتصاد دانش بنیان دارد و قم به دلیل وجود عالمان برجسته دینی و موسسه های متعدد فرهنگی می تواند از این طریق تولید ثروت قابل توجهی داشته باشد.", "text":"علیرضا باباخان روز  دوشنبه درگفت و گو با خبرنگار ایرنا، بیان کرد: تولید آثار فرهنگی جذاب یکی از مهمترین راه های مقابله با جنگ نرم دشمن است که دراین زمینه عالمان دین، حوزه های علمیه و موسسه های فرهنگی نقش اساسی را برعهده دارند.وی افزود: نخستین گام برای تولید یک اثر فرهنگی جذاب، محتوای مناسب است که در این زمینه عالمان دینی و پژوهشگران این حوزه به دلیل تسلطی که بر روی مباحث اعتقادی و تربیتی دارند می توانند موضوع های مورد نظر را با شرایط روز جامعه تطبیق و آن را به زبان نسل جدید ارائه دهند.وی گفت: در ادامه این فرایند، کارشناسان حوزه فناوری اطلاعات، نکات استخراج شده را با استفاده از ابزارهای نوین رایانه ای به آثار جذابی تبدیل می کنند که می توان آن را در قالب صنایع فرهنگی پرمخاطب در اختیار رسانه های جمعی و فضای مجازی قرار داد.باباخان با اشاره به اهمیت تدوین سازوکار برای اجرای طرح های فرهنگی، افزود: برای موفقیت در تولید آثار فرهنگی متناسب با ارزش های ایرانی و اسلامی، باید پژوهش های جامعه شناسی لازم توسط کارشناسان انجام و نتایج آن مورد توجه طراحان صنایع فرهنگی قرار گیرد.وی ادامه داد: فعالیت بیش از 300 موسسه فرهنگی در قم که در حوزه فناوری اطلاعات کار می کنند فرصت بی نظیری را برای تبدیل کردن این شهر به کانون تولیدهای رسانه ای در بستر دیجیتال به وجود آورده است.وی بیان کرد: فعالیت در عرصه تولید آثار دیجیتال، علاوه بر آثار مثبت فرهنگی، دارای مزایای اقتصادی قابل توجهی نیز هست و بسیار از فارغ التحصیلان دانشگاهی و حوزوی با شناخت این ابزار و ورود به بازار آن، می توانند درآمد مطلوب و پایداری را تجربه کنند.7405/ 6133/            "}