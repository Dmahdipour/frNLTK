{"onTitr":"","titr":" مستمری می گیرند تا زنده بمانند","describe":" تهران- ایرنا- بیمه شدگان سازمان تأمین اجتماعی از زمان تولد تا مرگ 18 نوع خدمت می گیرند و بر اساس قوانین موجود، اگر حق بیمه داده باشند، پس از گذشت سالها و حتی بازماندگان آنها پس از مرگ می توانند مستمری بگیرند، از فقر رها شوند و زندگی را ادامه دهند.", "text":"به گزارش خبرنگار اعزامی ایرنا، زندگی همیشه پستی و بلندی هایی دارد اما زمانی که نتوان هزینه های آن را تامین کرد، سختی ها و مشقت ها گریبان اعضای خانواده را می گیرد. اگر نهادی باشد که بخشی از این هزینه ها را تامین کند.فشار اقتصادی به خانواده ها کمتر می شود و دوام زندگی امکانپذیر می شود.در سفر دو روزه به استان آذربایجان شرقی، از شعب تامین اجتماعی اسکو، دیدار با خانواده یکی از مستمری بگیران آذرشهر و بازدید از بخش های مختلف کارخانه تراکتور سازی به ویژه خط تولید این کارخانه بازدید کردیم و قصه زندگی هایی را شنیدیم که همه آنها شیرین نیست.فاطمه آسیابی فرزند محمد که مستمری بگیر سازمان تامین اجتماعی در آذرشهر استان آذربایجان شرقی بود، قصه زندگی و برقراری مستمری پدرش را این گونه تعریف می کند، 13 ساله بودم که پدرم فوت کرد. اکنون بیش از 40 سال سن دارم. پدرم در کارخانه لپه سازی فعالیت می کرد چون کارگاه فصلی بود حق بیمه آنچنانی برایش پرداخت نمی شد، فکر نمی کردیم که بتوانیم با این میزان حق بیمه مستمری پدرم را بگیریم.وی ادامه می دهد: مادرم بعد از فوت پدرم سختی های فراوانی را متحمل شد چون توان پرداخت هزینه های زندگی را نداشت. با مادرم 6 نفر بودیم. دو خواهرم قبل از فوت پدرم ازدواج کرده بودند. اما برای گذران روزگار خیلی سختی کشیدیم و هر کاری که می توانستیم انجام می دادیم، تا زنده بمانیم.آسیابی رسم مهمان نوازی را به زیبایی انجام می دهد و در ادامه بیان قصه زندگیش می گوید: از آنجا که نمی دانستیم تامین اجتماعی با این میزان حق بیمه، به خانواده افرادی که فوت شده اند مستمری پرداخت می کند، پیگیر موضوع نبودیم تا اینکه یکی از همسایگان شرایط زندگی ما را که دید سوال کرد که پدرت که در شرکت لپه سازی فعالیت داشته آیا حق بیمه ای پرداخت کرده است یا نه؟ و ماجرا با پیگیری مستمر این همسایه به برقراری مستمری پدرم منجر شد.به گزارش ایرنا، سازمان تامین اجتماعی بر اساس قوانین متعددی که دارد، به تمام  افرادی که حق بیمه پرداخت کرده باشند به ازای هر سال پرداخت حق بیمه، مستمری پرداخت می کند. به عنوان نمونه در یکی از این قوانین افرادی که 60 سال سن داشته باشند حتی با 10 سال پرداخت حق بیمه می توانند تا زمانی که در قید حیات باشند،  از این سازمان مستمری دریافت کنند. حتی پس از فوت افراد مستمری بگیر، همسر یا دختران این فرد در صورتی که ازدواج نکرده باشند یا مطلقه باشند، می توانند از این مستمری استفاده کنند.آسیابی اضافه می کند: سختی کار و زندگی تأثیر زیادی روی خانواده ما داشت. زمانی که خواهرم در سال 71 در دانشگاه پذیرفته شد، توان پرداخت هزینه ها و شهریه های او را نداشتیم اما خوشبختانه با پیگیری همسایه ما که خود بازپرس شعبه ای در سازمان بیمه تأمینم اجتماعی بود، پس از گذشت یکسال مستمری پدرم برقرار شد.وی می گوید: زمانی که پس از کش و قوس های فراوان مستمری پدرم واریز شد، موجی از خوشحالی در میان اعضای خانواده به وجود آمد. چون من درسم خیلی خوب بود با خودم گفتم باید در سازمان تامین اجتماعی استخدام شود و  پس از گذراندن دوره دیپلم در آزمون استخدامی این سازمان شرکت کردم و در نهایت استخدام شدم.آسیابی که اکنون بیش از 18 سال سابقه فعالیت در شعبه تامین اجتماعی آذرشهر را دارد به عنوان مسئول نام نویسی این شعبه مشغول فعالیت است.او می گوید: مادرم چند سال پس از برقراری مستمری پدرم توانست از این مستمری بهرمند باشد که متاسفانه فوت کرد و این واقعه به دلیل وابستگی شدید برادرم به مادرم، روی برادرم هم تاثیر منفی داشت. اکنون برادرم معلول است و تامین اجتماعی مستمری پدرم را بعد از فوت مادرم از سال 84 تاکنون به برادرم پرداخت می کند.آسیابی اضافه می کند: 26 سال است که از سازمان تامین اجتماعی مستمری دریافت می کنیم. جعفر سمساری، مدیرکل تامین اجتماعی استان آذربایجان شرقی نیز می گوید: تعداد از پرونده های افراد مستمری بگیر در استان آذربایجان شرقی توسط شعب این اداره کل مورد ارزیابی قرار گرفته است. برخی از افراد اطلاعی از این موضوع نداشتند که می توانند از تامین اجتماعی مستمری بگیرند اما با بررسی های انجام شده، مشمول مستمری شدند.وی ادامه می دهد: در گذشته که تمام فعالیت های شعب به صورت دستی بود کار سخت بود اما اکنون با الکترونیکی شدن خدمات بهتر می توان تعداد افرادی را که می توانند از مستمری استفاده کنند اما خودشان اطلاع ندارند، ارزیابی کرد و مستمری آنها برقرار می شود.* پرداخت 70 سال مستمری امیرعباس تقی پور، مدیرکل روابط عمومی سازمان تامین اجتماعی نیز می گوید: سازمان تامین اجتماعی از بدو تولد تا زمان فوت 18 نوع خدمت به بیمه شدگان و مستمری بگیران ارائه می دهد. این سازمان ریسک پوشش دارد و اگر فردی دچار حادثه ناشی از کار شود مادامی که دختر خانواده ازدواج نکرده باشد می تواند از مستمری پدرش استفاده کند.وی ادامه می دهد: این سازمان به تمام افراد فوت شده که حق بیمه در تامین اجتماعی پرداخت کرده باشند، مستمری پرداخت می کند. طبق آمارها حتی برخی افراد 70 سال از تامین اجتماعی مستمری دریافت کرده اند. البته از پرداخت میزان مستمری به برخی از این افراد شرمنده هستیم.وی به این موضوع که برخی افراد نمی دانند که می توانند به خاطر پرداخت حق بیمه از مستمری تامین اجتماعی بهره مند شوند، اشاره می کند و می گوید: باید اطلاع رسانی درستی در این زمینه انجام شود البته تا جایی که شعب تامین اجتماعی از این قضیه باخبر شوند، فعالیت های جدی برای برقراری مستمری انجام می شود.تقی پور معتقد است نظام های تامین اجتماعی برای آرامش خاطر ذینفعان به وجود آمده است و خدمات سازمان تأمین اجتماعی در همین راستا برنامه ریزی شده است.* امید به زندگی با فعالیت دوبارهمجموعه تراکتورسازی با 450 هکتار وسعت و چهار هزار نفر نیرو از دیگر طرح هایی بود که خبرنگاران اعزامی در جریان سفر به استان آذربایجان شرقی از آن بازدید کردند. در این مکان همه سخت مشغول کار بودند اما 280 نیرویی که در آستانه اخراج بودند اکنون مشغول کارند، بیشتر امید به زندگی پیدا کردند.شرکت تراکتورسازی تبریز هیچ بدهی به سازمان تامین اجتماعی ندارد اما کارخانه ماشین آلات صنعتی این مجموعه 10 میلیارد تومان به این سازمان بدهکار است که با تعامل و همکاری سازمان تأمین اجتماعی به تدریج این مطالبات پرداخت خواهد شد. البته هشت میلیارد تومان اصل بدهی است. اخیرا یک میلیارد تومان آن پرداخت شده است.* خدمات نوین بازدید از شعبه تامین اجتماعی اسکو به خاطر اجرای طرح ساختار نوین در این شعبه از دیگر برنامه هایی بود که در جریان این بازدید انجام شد. در این شعبه تمام فعالیت های بیمه شدگان و مستمری بگیران از جمله کارهای اداری، مالی، مستمری، نام نویسی و دیگر خدمات از سوی همکاران این مرکز انجام می شود.میز خدمت جزیی از ساختار نوین خدمات است. هر دو یک هدف دارند و آن روانسازی امور، تکریم ارباب رجوع و سلامت اداری است که در این شعبه به بیمه شدگان و مستمری بگیران ارائه می شود.جعفر سمساری، مدیرکل تامین اجتماعی استان آذربایجان شرقی می گوید: در استان آذربایجان شرقی 53 درصد جمعیت استان تحت پوشش این سازمان هستند که در مجموع 6٧٧ هزار بیمه شده اصلی هستند که با احتساب افراد تبعه حدود 2 میلیون نفر می شوند.وی تصریح می کند: اکنون در ٢٨ شعبه تامین اجتماعی در استان آذربایجان خدمات ویژه ای به بیمه شدگان و مستمری بگیران ارائه می شود. که با اجرای طرح ساختار نوین در خدمات بیمه ای، میز خدمت و ارائه خدمات الکترونیکی و خدمات درمانی به بیمه شدگان و مستمری بگیران در مراکز ملکی فقط با استفاده از کد ملی خدمات خوبی به این افراد تعلق می گیرد.اجتمام* 7268 * 3063            "}