{"onTitr":"","titr":" جزییات دیدار وزیران خارجه پاکستان بامقامات آمریکایی منتشر شد","describe":" اسلام آباد - ایرنا - رسانه های محلی پاکستان، جزییات بیشتری از دیدارهای شاه محمود قریشی وزیر امورخارجه این کشور با همتای آمریکایی و مشاور امنیت ملی آمریکا منتشر کردند.", "text":"به گزارش روز پنجشنبه ایرنا، 'شاه محمود قریشی' وزیر خارجه پاکستان شامگاه یکشنبه به وقت محلی و سخنرانی در مجمع عمومی سازمان ملل، برای دیدار با همتای آمریکایی خود عازم واشنگتن شده بود.براساس پست توئیتری سفارت پاکستان در واشنگتن، قریشی و پمپئو عصر سه شنبه به وقت محلی در شهر واشنگتن (نیمه شب سه شنبه به وقت پاکستان) در ملاقات با یکدیگر درباره موضوعات دوجانبه گفت وگو کردند.وزیر امور خارجه پاکستان در دیدار جداگانه با وزیر امور خارجه و مشاور امنیت ملی آمریکا آمادگی کشورش را برای گسترش روابط با واشنگتن اعلام کرد.«محمد فیصل» سخنگوی وزارت خارجه پاکستان نیز با انتشار پست توئیتری گفت که قریشی در کاخ سفید با «جان بولتون» مشاور امنیت ملی آمریکا نیز دیدار و با وی درخصوص موضوعات دوجانبه و مسائل مربوط به جنوب آسیا گفت وگو و تبادل نظر کرده است.براساس اخبار و گزارش های رسانه های پاکستان، در این دیدارها «تهمینه جنجوعه» معاون وزارت امورخارجه و «علی جهانگیر صدیقی» سفیر پاکستان در آمریکا شاه محمود قریشی را همراهی کردند.شاه محمود قریشی وزیر امورخارجه پاکستان و مایک پمپئو همتای آمریکایی خود در ملاقات دوجانبه، در خصوص تازه ترین رخدادهای منطقه ای و همچنین ثبات و امنیت منطقه ای و افغانستان به تبادل نظر پرداختند.وزیر امورخارجه پاکستان در دیدار خود گفت:روابط نزدیک بین پاکستان و آمریکا همیشه برای امنیت و ثبات منطقه جنوب آسیا اهمیت فراوان داشته است.وی گفت:تا زمانی که مسائل مورد مناقشه به ویژه جامو و کشمیر حل و فصل نشود تامین امنیت کار دشواری خواهد بود.وزیر امور خارجه پاکستان بر طرح مذاکرات جامع صلح بین دو کشور هند و پاکستان برای حل و فصل مسائل مورد مناقشه تاکید کرده و گفته:دو کشور دارای منافع مشترکی در منطقه هستند که با همکاری ها به این اهداف می توان دسترسی پیدا کرد.وی با اشاره به اهداف و برنامه های دولت جدید پاکستان به رهبری عمران خان نخست وزیر گفت:این برنامه ها نقش مهمی در توسعه و پیشرفت پاکستان دارد.در دیدار دوجانبه شاه محمود قریشی وزیر امور خارجه پاکستان و جان بولتون مشاور ترامپ در امور امنیت ملی موضوعات منطقه ای محور مذاکرات بود.قریشی با بیان اقدام نامناسب هند در لغو مذاکرات دو جانبه وی و همتای هندی در حاشیه اجلاس مجمع عمومی سازمان ملل گفت:این اقدام هند باعث شد تا امید برای صلح در منطقه کمرنک تر شود.وی تصریح کرد : با وجود خلف وعده هند، اسلام آباد همچنان متعهد به گفت و گو با دهلی نو برای حل اختلافات و مسائل مورد مناقشه است.رئیس دستگاه دیپلماسی پاکستان همچنین به تعهدات کشورش برای تامین امنیت در افغانستان اشاره کرد و گفت : دولت جدید پاکستان از فرایند سیاسی و آشتی ملی برای پایان ناامنی و بحران در افغانستان حمایت می کند.دو مقام آمریکایی در این نشست اعلام کردند طالبان افغانستان باید از فرصت پیش آمده برای مذاکره با دولت مرکزی افغانستان استفاده کند.به گزارش ایرنا، تنش های پاکستان و آمریکا از ابتدای سال میلادی جدید و پس از توئیت تهدیدآمیز ترامپ درخصوص کمک های واشنگتن به اسلام آباد افزایش یافت.سفر اخیر مایک پمپئو وزیر خارجه آمریکا به جنوب آسیا و پاکستان نیز چند روز پس از آن آغاز شد که واشنگتن اعلام کرد کمک نظامی 300 میلیون دلاری به اسلام آباد بابت عدم موفقیت پاکستان در مبارزه با تروریست‌ها، متوقف می‌شود.وزیر خارجه آمریکا پیش از سفر به اسلام آباد گفته بود که امیدوار است که روابط آمریکا با پاکستان را بازتنظیم کند.شاه محمود قریشی وزیر خارجه دولت جدید پاکستان همچنین در سفر خود به نیویورک، دیدار کوتاهی با ترامپ داشت.به گزارش تارنمای خبری «نیوز» پاکستان، قریشی درخصوص جزییات این دیدار گفته که حل سوء تفاهمها و عادیسازی روابط میان اسلام آباد و واشنگتن محور این دیدار بوده است.آساق**6125**2040            "}