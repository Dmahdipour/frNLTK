{"onTitr":" فردا پنجشنبه    ","titr":" یک واحد خارجی با حضور معاون رییس جمهور درقزوین افتتاح می شود","describe":" قزوین - ایرنا - مدیرعامل شرکت شهرک های صنعتی قزوین گفت: فردا پنجشنبه با حضور محمد باقر نوبخت معاون رییس جمهوری و رییس سازمان مدیریت و برنامه ریزی یک واحد تولیدی با سرمایه گذاری خارجی در شهرک کاسپین مورد بهره برداری قرار می گیرد.", "text":"حمیدرضا خانپور روز چهارشنبه در گفت و گو با خبرنگار ایرنا افزود: این شرکت با سرمایه گذاری 34 میلیون یورویی توسط سرمایه گذاران فرانسوی در زمینه تولید لبنیات به فعالیت می پردازد.مدیرعامل شرکت شهرک های صنعتی استان قزوین اضافه کرد: با حضور معاون رییس جمهوری همچنین عملیات اجرایی ساخت یک واحد صنعتی در زمینه تولید انواع کارتن و چسب و قوطی اسپری با سرمایه گذاری مشترک سرمایه گذاران ایرانی و عراقی در شهرک کاسپین آغاز و کلنگ آن بر زمین زده می شود.این مسئول گفت: برای احداث این واحد تولیدی در شهرک صنعتی کاسپین 594 میلیارد ریال سرمایه گذاری می شود.وی یادآور شد: معاون رییس جمهوری و رییس سازمان مدیریت و برنامه ریزی علاوه بر حضور در آیین بهره برداری و کلنگ زنی واحد و طرح یاد شده از نمایشگاه دائمی توانمندی ها و دستاوردهای واحدهای تولیدی مستقر در شهرک ها و نواحی صنعتی استان قزوین واقع در شهرک کاسپین بازدید می کند.استان قزوین دارای 6 ناحیه، 9 شهرک و یک شهر صنعتی است.3013            "}