{"onTitr":" امام جمعه بروجرد:    ","titr":" توسعه و پیشرفت هر کشور وابسته به امنیت است","describe":" بروجرد - ایرنا - امام جمعه بروجرد گفت: توسعه و پیشرفت هر کشوری به امنیت آن وابسته است و اگر این مهم در جامعه ای نباشد همه اقشار جامعه در همه رده های سنی و شغلی با مشکل مواجه خواهند شد.", "text":"حجت الاسلام سید علی حسینی روز شنبه در آیین صبحگاه مشترک نیروهای نظامی و انتظامی به مناسبت هفته نیروی انتظامی افزود: قرآن کریم سه موضوع مهم امنیت، عدالت و خرید ارزان کالاها را مورد توجه و تاکید قرار داده است.وی اظهار داشت: ایران اسلامی امن ترین کشور در منطقه بوده و بخشی از امنیت امروز جامعه حاصل تلاش و مجاهدت های نیروهای انتظامی است.امام جمعه بروجرد با اشاره به فعالیت های نیروهای مسلح در برقراری امنیت در کشور بیان کرد: عدالت مقوله مهمی است که در هر رده از ارکان جامعه باید رعایت شود و همواره باید در جهت رضایت مردم و تکریم ارباب رجوع با خوشرویی گام برداشت.حجت الاسلام والمسلمین حسینی با اشاره به شرایط اخیر بازار سکه و ارز اضافه کرد: شرایط روزهای اخیر بازار و گرانی های اخیر بخشی توطئه دشمن و بخشی نیز معلول ضعف مدیریت داخلی بود که امید است با برنامه ریزی صحیح مسئولان برطرف شود.وی تاکید کرد: مدافعان نظام خدمات مثبتی در راستای شرایط اقتصادی و مبارزه با تورم انجام دادند که نتیجه آن کاهش نرخ سکه و دلار در بازار بوده است.امام جمعه بروجرد گفت: ملت ایران همواره پایبند اصول و ارزشهای نظام بوده و هیچ گاه از نظام و انقلاب دست برنخواهند داشت و بارها به دلیل تحریم شرایط اقتصادی سختی را تجربه و سربلند از هر آزمون بیرون آمده اند.در این آیین معاون استاندار لرستان و فرماندار بروجرد و جمعی از فرماندها نیروهای نظامی و انتظامی و مسئولان ادارات بروجرد حضور داشتند.6052/7273            "}