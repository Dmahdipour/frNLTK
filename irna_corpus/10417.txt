{"onTitr":"","titr":" تلکام؛ دستاوردهای تازه فرصت‌های پیش رو","describe":" تهران- ایرنا- امسال شعار «دستاوردهای تازه، فرصت‌های پیش رو» را برای نمایشگاه تلکام در نظر گرفتیم. اما چرا این شعار؟ چون می‌خواهیم  به دستاوردها، تولیدات و ابداعات جوانان، متخصصان و اندیشمندان‌مان بها دهیم و توجه ویژه‌ای درسالی که به نام کالای ایرانی است، به تولید و دستاوردهای ایرانی در این حوزه داشته باشیم.", "text":"روزنامه ایران در یادداشتی به قلم محمدجواد آذری جهرمی وزیر ارتباطات و فناوری اطلاعات، آورده است: اگر می‌خواهیم در عصر تحول دیجیتال که از آن به انقلاب چهارم صنعتی یاد می‌شود پیش باشیم، باید مدیریت و برنامه‌ریزی متناسب با آن داشته باشیم. امروز نمایشگاه تلکام در شرایطی آغاز به کار می‌کند که در آن آخرین دستاوردها و توانمندی‌های متخصصان و کارشناسان این حوزه در معرض دید علاقه‌مندان قرار خواهد گرفت.امسال شعار «دستاوردهای تازه، فرصت‌های پیش رو» را برای نمایشگاه تلکام در نظر گرفتیم. اما چرا این شعار؟ چون می‌خواهیم  به دستاوردها، تولیدات و ابداعات جوانان، متخصصان و اندیشمندان‌مان بها دهیم و توجه ویژه‌ای درسالی که به نام کالای ایرانی است، به تولید و دستاوردهای ایرانی در این حوزه داشته باشیم؛ و چرا «فرصت‌های پیش رو» چون هرگز از آینده غافل نیستیم و ضمن توجه به حال و دستاوردهای امروز برای آینده برنامه‌ریزی می‌کنیم. چرا که موفقیت در عصر تحول دیجیتال بدون مدیریت اکنون و برنامه‌ریزی برای آینده ممکن نیست.امسال به گواه آمار برای صنعت ارتباطات و فناوری کشور سال پرباری بود و به رغم تمام مشکلات و فراز و نشیب‌های موجود بازیگران این صنعت توانستند با تکیه بر خلاقیت و توان داخلی رشد قابل توجهی را تجربه کنند. اتفاقی که نشان از رویکرد جدید این صنعت به بحث تحقیق و توسعه که لازمه ادامه روند رشد در شرایط پرتلاطم و متناسب با سیاست‌های اقتصاد مقاومتی است، دارد.در این مدت اقدامات مهم و فشرده‌ای در توسعه ارتباطات، فناوری اطلاعات و شبکه ملی اطلاعات انجام پذیرفته است؛ اقداماتی که نقش بسیار مهم زیرساختی برای تحقق توسعه خدمات ارتباطی کشور داشته و کماکان ادامه خواهد داشت. از سوی دیگر با حمایت‌های گسترده‌ای که از پیام‌رسان‌های داخلی انجام شده طلیعه استفاده وسیع‌تر مردم از دستاوردهای داخلی روز به روز روشن‌تر گردیده است. در این میان محرومیت زدایی از روستاها و مناطق کم برخوردار بویژه رویکرد مثبت به عدالت ارتباطی و کاهش شکاف دیجیتالی در بین مناطق مختلف  مورد توجه خاص دولت بوده است تا همه مردم در توسعه و آبادانی کشور خود شریک باشند.این دستاوردها حاصل تعامل و همکاری نیروها و اجرای سیاست‌های درست توسعه‌ای است که خوشبختانه در بخش ارتباطات و فناوری اطلاعات به صورت نظام مند رخ داده است و همه بازیگران این عرصه کوشیده‌اند تهدیدها را به فرصت بدل کرده و با اتکا به پشتوانه نیروهای جوان و خلاق داخلی و استفاده از ظرفیت‌های دانشگاه‌ها و مراکز علمی، چرخ توسعه را در مواجهه با تحول دیجیتال به گردش درآورده و افق نوینی برای توسعه صنعت داخلی فراهم کنند. طبیعی است برگزاری نمایشگاه‌های تخصصی همچون تلکام کوششی است در راه معرفی آخرین دستاورد‌ها و نگاه به برنامه‌ریزی‌ها برای آینده در این حوزه. برپایی نمایشگاه کنونی با برگزاری نشست‌های تخصصی در طول برگزاری این رویداد به نوعی سعی در ارتقای سطح کیفی و انتقال دانش فنی روز دارد و زمینه ساز ارائه دستاوردهای آینده و فرصت‌ها خواهد بود چنان که در نمایشگاه امسال یک گام از قبل جلوتریم.*منبع: روزنامه ایران،1397،7،11**گروه اطلاع رسانی**1893**9131            "}