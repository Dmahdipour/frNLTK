{"onTitr":"","titr":" 164 میلیارد ریال تسهیلات اشتغالزایی در دشتی پرداخت شد","describe":" بوشهر-ایرنا- فرماندار دشتی استان بوشهر  گفت: در شش ماه نخست امسال  164 میلیارد ریال تسهیلات ارزان قیمت برای اشتغالزایی به متقاضیان واجد شرایط در این شهرستان پرداخت شد.", "text":"به گزارش ایرنا، عبدالله نادری روز چهارشنبه در نشست اقتصاد مقاومتی  شهرستان دشتی افزود: یکی از مهمترین اولویت های این  شهرستان اجرای برنامه های توسعه ای با زمینه  اشتغالزایی و حل مشکل بیکاری جوانان است.وی یادآورشد: پرداخت این اعتبار برای توسعه و ایجاد فرصت های شغلی در زمینه کشاورزی،  صنعتی،  خدماتی و توسعه  و تقویت شرکت های دانش بنیان بوده است.فرماندار دشتی اظهارداشت:مهمترین وظیفه و مسئولیت مدیران دستگاه های اجرایی شهرستان تقویت طرح های اشتغالزایی  شرکت های دانش بنیان  است.وی گفت: تاکنون 10 شرکت دانش بنیان در شهرستان دشتی راه اندازی شده  که  نقش موثری در اجرای طرح های اقتصاد مقاومتی داشته  و دولت نیز نگاه بسیار خوب و مثبتی برای حمایت از این شرکت ها و طرح های آنان دارد. نادری از همه جوانان و به خصوص فارغ التحصیلان دانشگاهی خواست با مراجعه به دستکاههای اجرایی  و دبیر خانه کارگروه اقتصاد مقاومتی شهرستان از فرصت استفاده بوجود آمده توسط دولت  برای پرداخت  تسهیلات اشتغالزایی  برای اجرای طرح های تولیدی و  اشتغالزا  در شهرستان بهره ببرند.شهرستان دشتی با 86 هزار نفر جمعیت در 80 کیلومتری جنوب بوشهر واقع است.7206/6045            "}