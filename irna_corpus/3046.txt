{"onTitr":" میزگرد ایرنا( قسمت چهارم-پایانی)    ","titr":" چرخ کامیون ها با دو حلقه تایر نمی چرخد","describe":" تهران- ایرنا- به رغم تلاش های دولت در حل مساله مربوط به تأمین تایر مورد نیاز خودروهای سنگین، شواهد حاکی از این است که علاوه بر جوابگو نبودن دو حلقه تایر سهمیه ای، بی نظمی هایی همچنان در شبکه توزیع و نحوه قیمت گذاری این کالا وجود دارد.", "text":"به گزارش گروه تحلیل، تفسیر و پژوهش های خبری ایرنا، با توجه کمبود تایر سنگین در کشور، دولت برنامه های مختلفی برای مدیریت این مساله به ویژه موضوع نظارت در حوزه های مختلف واردات، توزیع و قیمت گذاری این کالا انجام داده است.اما به گفته دست اندرکاران امر، حل مسایل مرتبط با تایر سنگین که به دغدغه جدی کامیونداران مبدل شده، نیازمند اتخاذ شیوه ها و راهکارهای بهتری است.  نظر به اهمیت و پیچیدگی موضوع مشکلات و چالش های صنعت تایر، خبرگزاری جمهوری اسلامی میزگردی با حضور &#39;مصطفی تنها&#39; سخنگوی انجمن صنعت تایر کشور، احمدرضا متقی نایب رئیس انجمن واردکنندگان تایر، محمد میر عابدینی دبیر انجمن وارد کنندگان تایر، محسن حاج اسماعیلی مدیر کل دفتر حمل و نقل مسافر سازمان راهداری و حمل و نقل جاده ای وزارت راه و شهرسازی برگزار کرد. محمد کریمی دبیر کانون انجمن های صنفی کامیون داران کشور نیز به دلیل عدم امکان حضور در این میزگرد، از طریق تماس تلفنی به مهمترین مشکلات و چالش های تهیه و تأمین تایر مورد نیاز کامیون داران پرداخت.** نا مشخص بودن قیمت ها در جولان بازار سیاهکریمی گفت: خلاء کاملاً شفافی اتفاق افتاده که هیچ کس آن را انکار نمی کند. در سال های گذشته هم مشکل کمبود لاستیک اتفاق افتاده ولی وزارت صمت در زمان خودش به خوبی اداره می کرد. چون به هر حال مسوولیت تولید و توزیع و تأمین تایر به عهده این وزارتخانه است. ولی الآن وزارت صمت آمار درستی از تولید و واردات ندارد و هر آماری را که تولید کننده و وارد کننده اعلام می کنند مبنا قرار می دهد که این خیلی بد است. در بحث تخصیص لاستیک به استان ها بر اساس نیاز هم خیلی خوب عمل نکرد. و در نهایت اداره راهداری به واسطه اطلاعات و آمار دقیقی که از نیاز هر استان در ناوگان حمل و نقل داشت ورود کرد.  وزارت صنعت خواست که سازمان راهداری به کمک بیاید و اولویت را هم دادند به ناوگان حمل و نقل برون شهری. چه در بخش حمل کالا و چه در بخش مسافر. دبیر کانون انجمن های صنفی کامیون داران کشور افزود: اما حالا مشکل این است آن تعدادی که در حال حاضر عرضه می شود در مقابل نیاز ما بسیار کم است و این باعث ایجاد یک بازار سیاهی شده است و هم قیمت ها نامشخص بشود. یعنی قیمت های خیلی گزافی را بگیرند. یک نکته هم این است که وزارت صمت هم به رغم اینکه ما در جلسات کمسیون عمران مجلس و جاهای دیگر درخواست کردیم که نرخ لاستیک را به ما اعلام بکنند، متاسفانه در اعلام نرخ هم خیلی خوب عمل نکرد. و این باعث شده که همان لاستیکی که به صورت حواله ای توزیع می شود بعضا با قیمت های متفاوتی توزیعش اتفاق بیافتد. وی گفت:  لاستیک های تولید داخل که باید از 2میلیون و صد هزار تا 2میلیون و سیصد یا چهارصد هزار فروخته شود تا 5 میلیون تومان هم فروخته شده است. یا لاستیک چینی مرغوب که باید بین 2 و نیم میلیون تا سه میلیون تومان باشد، تا شش میلیون تومان هم فروخته شده است. لاستیک های اروپایی هم که حدودا جفتی 5 میلیون تومان است تا 15 میلیون تومان فروخته شده است.محمد میرعابدینی نیز در این خصوص گفت: در مورد ما یک ایراد به این کار داشتیم و آن هم این بود که کامیون داران و اتوبوس داران توان خرید نقدی تایر را ندارند. آنها در شهر خودشان تایر فروش ها را می شناختند و از آنها چکی خرید می کردند. شاید گرانتر هم بخرند ولی راضی هستند. وقتی این اتفاق افتاد راننده باید نقدی خرید کند. چون ممکن است که وارد کننده در آن شهرستان اصلا ً نماینده نداشته  باشد. پس طرف را نمی شناسد و نمی تواند چکی کار کنند. این برای کامیون دار مشکل ایجاد کرده است.**ناوگان حمل و نقل با دوحلقه تایر راه نمی افتدکریمی ضمن ناکافی دانستن دو حلقه تایر اختصاص یافته به رانندگان، افزود: در هر صورت بعضی از ناوگان ما برای اینکه بتوانند به فعالیت شان ادامه دهند حتما نیاز دارند که مثلا 6 حلقه لاستیک همزمان عوض کنند. ما الآن بیاییم دو حلقه لاستیک به یک ناوگان تخصیص بدهیم کار دارنده ناوگان راه نمی افتد. این خیلی بد است. یعنی ما به یک شکلی آمدیم دو حلقه، دوحلقه توزیع کردیم. در صورتی که آنها به 6 حلقه لاستیک نیاز دارند. این خیلی مشکل درست کرده است. وی گفت: مساله دیگه اینکه حواله یا کوپن مال زمانی است که به ازای هر ناوگان حداقل دو حلقه لاستیک داشته باشید. توزیعی که تا الآن اتفاق افتاده متأسفانه پاسخگو نبوده و آن دو حلقه را هم نتوانستند تأمین کنند. چون بر اساس آماری که خودشان داده اند تا الآن چیزی حدود 700 هزار حلقه لاستیک را توزیع کرده اند. این 700هزار حلقه در مقابل حدود 600 تا 700 هزار ناوگان قرار دارد. یعنی به هر ناوگان دو حلقه هم نرسیده است. البته ما مطمئن هستیم که بخشی از این ناوگان هنوز تایر دریافت نکرده اند. ** لزوم توجه به تفاوت های استانی در امر توزیعدبیر کانون انجمن های صنفی کامیون داران کشور با اشاره به تفاوت ناوگان حمل و نقل و اشکالات تخصیص استانی، اضافه کرد: ناوگان اتاق دار ما به خاطر استهلاک کمتر، مقداری نسبت به کامیون های کشنده، شاید مشکل کمتری داشته باشند. ما الان می بینیم که ناوگان اتاق دار ما در حال حاضر دارد صد درصد فعالیتش را انجام می دهد ولی ناوگان کِشنده ما چون چرخش بیشتر است و استهلاکش هم بیشتر است و زودتر نیاز به تایر پیدا می کند. چون در تابستان و گرمای هوا لاستیک استهلاک و ساییدگی بیشتری پیدا می کند ما الآن در اوج نیاز لاستیک قرار داریم. وی افزود: از وزارت صمت می خواهیم که در تخصیص به استان ها به شکل بهتری عمل کنند. در مورد استان ها مثلا ناوگان اتاق دار یعنی باری 10 چرخ ، باری 6 چرخ و حتی کمپرسی ها هم سایز لاستیک شان  24 / 12 است. در بعضی از استانها غالب ناوگان ما سایز 24 / 12 نیاز دارند و در برخی دیگر سایز 315 و  385. تخصیص سهمیه استانها بدون توجه به این موضوع صورت گرفته است. مثلا در استان همدان که سایز 12/24 بیشتر نیاز هست، سایز 315 و 385 توزیع می شود. این هماهنگی باید ایجاد شود و به خود کامیون دار بگویند سایز لاستیک شما چیست در یک سیستم وارد بکنند و بر اساس آن توزیع را انجام بدهند. در بحث تخصیص استان ها تعداد ناوگان مشخص است. اگر یک استان 5 درصد ناوگان را دارد 5 درصد به آن تخصیص بدهند. الآن متاسفانه دراین مورد  عاملین فروش و نمایندگی ها خودشان سرمایه گذار هستند یعنی از تولید کننده  تایر را پیش خرید می کنند. بنابر این هر موقع تایر آماده شد بدون توجه به نیاز استان تایر ها به عامل فروش داده می شود. دبیر انجمن وارد کنندگان تایر نیز در همین زمینه گفت: از تیرماه بر اساس مصوبه وزارت صمت تمامی وارد کنندگان موظف شدند تایری را که از گمرک ترخیص می کنند هم به انجمن و هم به وزارت خانه اعلام بکنند و حق فروش به نماینده ها را نداشتند و در پایانه ها توزیع می شد. بعد این را اصلاح کردند. مقرر گردید که وارد کنندگان هم بتوانند بین نماینده هایشان تایر را توزیع بکنند، اما طبق یک درصدی مشخص. مثلاً اگر وارد کننده ای 15 نماینده دارد اگر 5 تا از اینها در تهران هستند کاری به این نداشتند. می گفتند مثلاً در استان تهران 8 درصد تایر توزیع بشود. اصفهان و فارس 10درصد. برخی از استان ها مثل کهکیلویه و بویراحمد وارد کننده ها عمدتا نماینده نداشتند. اکنون این مشکل رفع شده است.** تأمین تایر در کوتاه مدیت در گرو تسهیل واردات  کریمی در ادامه، واردات را تنها راه حل تأمین تایر مورد نیاز در کوتاه مدت دانست و گفت: در خرداد ماه که دیدیم بحث لاستیک دارد اتفاق می افتد درخواست کردیم که شرایط را برای واردات کمی باز بگذارند. اگر تولید کننده بیش از این امکان تولید را ندارد و وارد کننده هم شاید به دلایل شرایطی مانند مبهم بودن نرخ ارز و بلا تکلیفی انگیزه ای برای واردات ندارد، شاید بهتر است شرایط را باز بگذارند حتی برای تشکل های صنفی که خودشان بتوانند این کار را انجام بدهند. وی افزود: وارد کردن تایر هم روش های مختلف دارد. ما می توانیم از سلیمانیه عراق یا دیگر کشورهای همسایه  وارد کنیم. از حدود 150 وارد کننده حدود 45 تا را انتخاب کرده اند. این انتخاب هم به خاطر این بوده که آنها اعلام آمادگی کردند. اما بهتر است که به این تعداد ختم نشود. اگر ما توان این را داریم که لاستیک را با نرخ خیلی مناسب را بیاوریم این محدودیت و این شرایط ایجاد نشود که صرفا باید این افراد وارد بکنند. الآن وزارت صمت در کمسیون عمران مجلس صراحتا اعلام نموده است که هر صنفی که اعلام آمادگی بکند برای واردات، این امکان را برایش فراهم می کنیم. شخص حقیقی یا حقوقی که کد اقتصادی داشته باشند می توانند اقدام به واردات بکنند.پژوهشم**س -م**1552            "}