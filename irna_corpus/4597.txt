{"onTitr":"","titr":" افزایش تخصیص سهم آب کردستان با جدیت دنبال می شود","describe":" سنندج - ایرنا - استاندار کردستان گفت: پیگیری برای افزایش تخصیص سهم آب این استان به صورت جدی دنبال می شود ضمن اینکه برای توسعه همه جانبه و بهبود شاخص های کردستان باید نگرش مدیران نیز عوض شود.", "text":"به گزارش ایرنا، بهمن مرادنیا روز دوشنبه در مراسم تکریم و معارفه معاون هماهنگی امور عمرانی استانداری کردستان اظهار داشت: از آغاز به کارم در کردستان مطالبه تخصیص سهم آب استان را دنبال کرده و از پیگیری آن نیز هیچ واهمه ای ندارم.وی با بیان اینکه در راستای گرفتن این حق که مطالبه جدی مردم است نیازمند همراهی رسانه ها هستیم، افزود: در آذربایجان غربی به این سخنان من واکنش نشان داده و آن را امری سخیف توصیف کرده اند که ذکر این مطالب نشانه این است که همچنان باید پیگیر حق استان باشیم.استاندار کردستان تاکید کرد: در استان مشکلات فراوانی در بخش های مختلف از جمله حوزه آب و آب شرب داریم از این رو برای رفع آنها و پاسخگویی به درخواست های مردم باید شجاعت داشته و تصمیمات درست بگیریم.وی یادآور شد: تغییر نگرش مدیران لازمه ایجاد تحول در استان است و نباید به وضع موجود راضی بود چون رسیدن شاخص های کردستان به میانگین کشوری از حداقل انتظارات است.مرادنیا جزیره ای عمل کردن را از جمله آسیب های حوزه عمران و امری غیر قابل قبول دانست و گفت: لازم است تمام دستگاه های حوزه عمرانی به صورت منظم هر 10 روز یکبار جلسه داشته و اولویت ها را بررسی کنند.وی توجه بیشتر به شهرها و شفاف سازی در شهرداری ها را از دیگر موارد برای تنویر افکار عمومی دانست و افزود: شهرداران و شوراها نباید درگیر مسایل حاشیه ای شوند و باید همه همت خود را صرف عمران شهری و رضایتمندی مردم کنند.** بدون تخصیص بهینه آب توسعه کشاورزی در استان محقق نمی شودمعاون امور اقتصادی و توسعه منابع استاندار کردستان نیز در این جلسه گفت: توسعه استان باید از درون آن انجام شود و در این راه از همه امکانات به نحو مطلوب بهره برد.حسین فیروزی اظهار داشت: در طول سال های گذشته کارهای بسیار مهمی برای توسعه کردستان انجام شده و به تلاش رسیدن بخشی از آن کارها همت مضاعف می طلبد.وی با بیان اینکه رسانه ها را باید به بازتاب واقعی اقدامات دولت در جامعه مبادرت کنند، یادآور شد: رسانه ها باید جو همدلی و امیدواری را ترویج و با انتقاد سازنده یاریگر مدیران برای توسعه و تعالی استان باشند.فیروزی اضافه کرد: خط کشی های جناحی و باندی باید کنار گذاشته شود و دغدغه همگان تنها خدمت رسانی به شهروندان و توسعه استان در همه ابعاد باشد.وی با قدردانی از موضع گیری های جدی و صریح استاندار کردستان در خصوص تخصیص آب گفت: لازم است مسایل اساسی و نیازهای جدی استان در کانون توجه تصمیم گیران کشور قرار بگیرد که یکی از آنها تخصیص آب برای رونق کشاورزی و افزایش بهره وری در این بخش است.معاون اقتصادی استاندار کردستان یادآور شد: به توجه به اینکه 25 درصد اشتغال و 20 درصد تولید ناخالص استان مربوط به کشاورزی است از این رو می توان با تخصیص بهینه آب، میزان تولید محصولات کشاورزی را با دو برابر افزایش به سالانه پنج میلیون تن رساند.وی تاکید کرد: بدون تخصیص بهینه آب امکان توسعه بخش کشاورزی کردستان وجود ندارد اما برخی با دستاویز قرار دادن این مساله در پی تفرقه افکنی هستند.فیروزی اظهار داشت: استاندار و مدیران استان تلاش برای تخصیص مناسب و بهینه آب را در راستای منافع نظام و مردم پیگیری می کنند و امیدوارم وزارت نیرو در این خصوص با جدیت بیشتری عمل کند.وی جدیت و جسارت مدیران را فاکتوری مهم برای رشد و توسعه استان ارزیابی کرد و گفت: با منابع غنی موجود در کشور و نیروی انسانی کارآمد حتما توسعه امری قابل تحقق است.** توجه به زیرساخت های کردستان در اولویت استمعاون جدید هماهنگی امور عمرانی استاندار کردستان نیز توجە بە زیرساخت های استان را از اولویت های حوزە عمران دانست و تاکید کرد: در این راستا از تمام ظرفیت های استفاده و مطالبات نیز به صورت جدی پیگیری می شود.شهرام ملکی با بیان اینکه هم اکنون حدود 30 درصد جمعیت استان در روستاها و بقیه در شهرها ساکن هستند، گفت: باید وضعیت مطلوب و دور نمای استان در همه بخش های عمرانی ترسیم و از همه ظرفیت های استانی و ملی نیز استفاده شود.وی با بیان اینکه گام های بلندی برای توسعه استان برداشته شده اما فاصله معناداری با بیشتر استان ها داریم، یادآور شد: لازم است با کمک سایر مدیران و همراهی نمایندگان مجلس از ظرفیت لایحه بودجه بهره ببریم.ملکی قرار گرفتن در مسیر توسعه را نیازمند دید جدید و بهره گیری از امکانات روز دانست و افزود: تقویت شهرداری ها از جمله مسایلی است که باید برای آن برنامه داشته باشیم و در کنار آن از محلات و سکونتگاه های غیر رسمی نباید غافل بود.به گزارش ایرنا، در این مراسم از زحمات امیر قادری معاون سابقت هماهنگی امور عمرانی استاندار تقدیر و شهرام ملکی به عنوان معاون جدید عمرانی استاندار کردستان معرفی شد.استان کردستان طبق سرشماری سال 95 یک میلیون و 603 هزار نفر جمعیت دارد که در10 شهرستان، 29 شهر، 31 بخش، 86 دهستان و یک هزار و 697 آبادی زندگی می کنند. 3034/9102            "}