{"onTitr":"","titr":" 149جواز تاسیس صنعتی در استان بوشهر صادر شد","describe":" بوشهر- ایرنا- رئیس سازمان صنعت، معدن و تجارت استان بوشهر گفت: ر 6 ماه نخست امسال 149 فقره جواز تاسیس صنعتی با سرمایه گذاری 9 هزار 604 میلیارد ریال در این استان صادر شد.", "text":"به گزارش ایرنا، سید حسین حسینی محمدی روز شنبه در جمع خبرنگاران افزود: با این میزان سرمایه گذاری که نسبت به مدت مشابه سال گذشته 30 درصد افزایش دارد، برای 2 هزار و 755 نفر فرصت شغلی ایجاد می شود.وی بیان کرد: براساس وضعیت موجود بطور کلی تا پایان شهریور ماه امسال 769 جواز تاسیس صنعتی با پیش بینی سرمایه گذاری 454 هزار و 101 میلیارد ریال و اشتغال 29هزار و 279 نفر در استان بوشهر صادر شده است.حسینی محمدی ادامه داد: اکنون براساس وضعیت موجود پروانه های بهره برداری صنعتی 614 طرح با سرمایه گذاری63 هزار و 291 میلیارد ریال واشتغال 21هزار و  309 نفر در شهرک ها و نواحی صنعتی و مناطق ویژه اقتصادی استان بوشهر مشغول فعالیت هستند.وی اضافه کرد: در 6 ماه اول سال جاری 11پروانه بهره برداری با حجم سرمایه گذاری 177میلیارد ریال و اشتغال 156نفر در این استان صادر شده است.حسینی محمدی گفت: در این شاخص نسبت به مدت مشابه سال گذشته از نظر سرمایه گذاری رشد بیش از 45 درصدی و از لحاظ اشتغال افزایش بیش از 79 درصدی داشته است.رئیس سازمان صنعت، معدن و تجارت استان بیان کرد: این آمار مجوزهای صنعتی در رسته های مختلف شامل کانی فلزی و غیر فلزی، صنایع شیمیایی، نفت، گاز، پتروشیمی و غیره صادرشده که با تکمیل و راه اندازی این طرح ها کسب و کارها در بخش های اقتصادی استان بیشتر رونق می یابد.حسینی محمدی ادامه داد: در این ارتباط برگزاری نشست های مستمرکارگروه تسهیل و رفع موانع تولید با حضور دستگاه های اجرایی مرتبط که با هدف حمایت ویژه از بنگاه های تولیدی صورت می گیرد می تواند فرصت مناسبی برای درخواست مشکلات واحد های صنعتی و شتاب بیشتر در توسعه و گسترش بخش های صنعتی به همراه داشته باشد.7212/6043            "}