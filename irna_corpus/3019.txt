{"onTitr":"","titr":" صندوق نوآوری و جهاد دانشگاهی صندوق مشترک تاسیس می کنند","describe":" تهران– ایرنا- صندوق نوآوری و شکوفایی و جهاد دانشگاهی کشور با هدف حمایت از شرکت های استارت آپی و فناور محور و سرمایه گذاری در طرح های کاربردی، صندوق پژوهش و فناوری مشترک تاسیس می کنند.", "text":"به گزارش روز سه شنبه گروه علمی ایرنا از  صندوق نوآوری و شکوفایی، نشست مشترکی میان صندوق نوآوری و شکوفایی وجهاد دانشگاهی با هدف  کمک به تجاری سازی دستاوردهای فناورمحور مجموعه جهاد دانشگاهی کشور و استفاده از ظرفیت های طرفین برای ارائه خدمات به شرکت های استارت آپ و دانش بنیان برگزار شد.در این نشست که با حضور دکتر حمیدرضا طیبی رییس سازمان جهاد دانشگاهی و دکتر بهزاد سلطانی رییس صندوق نوآوری و شکوفایی و جمعی از مدیران در مجتمع شکوفایی شرکت های دانش بنیان همراه بود، ضمن بررسی روش های کمک به تجاری سازی دستاوردهای فناوری محور  و شرکت های زایشی سازمان جهاد دانشگاهی در سراسر کشور ، برخی خدمات صندوق نوآوری و شکوفایی همچون سرمایه گذاری، توانمندسازی ، لیزینگ و ضمانتنامه ها معرفی شد.بر اساس این گزارش، در ادامه این نشست مقرر شد با هدف حمایت از شرکت های استارت آپی و فناوری محور و سرمایه گذاری در طرح های کاربردی،  زمینه تشکیل صندوق پژوهش و فناوری مشترک جهاددانشگاهی و صندوق نوآوری و شکوفایی  فراهم شود.جهاد دانشگاهی نهادی عمومی و غیردولتی که دارای 12 واحد در تهران و 31 واحد در تمامی استان های کشور است،  با هدف گسترش تحقیقات و شکوفایی استعدادها در سطح جامعه برای نیل به خوداتکای و  گسترش طرحهای کاربردی و نیمه صنعتی از طریق پیوند با مراکز علمی و تحقیقاتی به منظور به کارگیری نتایج پژوهش تشکیل شده است.علمی ** 1836 **2017            "}