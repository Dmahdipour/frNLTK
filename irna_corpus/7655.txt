{"onTitr":" استاندار گلستان:    ","titr":" گلستان میزبان سه رویداد ورزشی بین المللی تا پایان سال است","describe":" گرگان - ایرنا - استاندار گلستان با بیان اینکه قول میزبانی 6 دوره مسابقات بین‌المللی را در استان تا پایان سال 97داده بودیم که تاکنون سه مسابقه بسکتبال، ووشو و والیبال ساحلی محقق شده است، گفت: برگزاری سه رقابت مهم بین المللی ورزشی دیگر در استان گلستان در دستور کار است.", "text":"سیدمناف هاشمی شامگاه جمعه در حاشیه اختتامیه تور جهانی والیبال ساحلی بندرترکمن در جمع خبرنگاران گفت: با برنامه ریزی های انجام شده، مسابقات بین المللی کشتی، سپک تاکارا و کاراته نیز تا پایان امسال به میزبانی استان گلستان برگزار می شود.وی افزود: ایجاد شوق و نشاط  اجتماعی و افزایش میل به افتخارآفرینی در بین جوانان‌ از جمله اهدافی است که از میزبانی و برگزاری مسابقات مهم بین المللی در استان دنبال می شود.استاندار گلستان گفت: پذیرش میزبانی رویدادهای ورزشی علاوه بر اینکه ارتقای سطح کیفی و کمی ورزش استان را رقم خواهد زد در حوزه مسائل اجتماعی و خلق نشاط در بین ورزشکاران و تماشاگران نیز نقش بسزایی ایفا می کند. استاندار گلستان با اشاره به استقبال تماشاگران بندرترکمن از این مسابقات افزود: عشق و اشتیاق جوانان ترکمن منطقه به ورزش والیبال ستودنی است و من هم خوشحال هستم که توانستیم به قول خود برای مردم این منطقه جامعه عمل بپوشانیم.رقابت های تور والیبال ساحلی تک ستاره جهان به میزبانی بندرترکمن در غرب استان گلستان با حضور 13 تیم از پنج کشور شامل ایران (هشت تیم)، تایلند 2 تیم، ساحل عاج، جمهوری چک و قزاقستان (یک تیم) از روز چهار شنبه گذشته آغاز و عصر جمعه با قهرمانی تیم ایران الف به کار خود پایان داد. شهرستان ساحلی بندرترکمن با 80 هزار نفر جمعیت در غرب استان گلستان و کرانه شرقی دریای خزر واقع است.7333/1860            "}