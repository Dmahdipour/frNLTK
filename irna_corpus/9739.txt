{"onTitr":"","titr":" رسانه ها در جامعه امید آفرینی کنند","describe":" بوشهر- ایرنا- استاندار بوشهر گفت: رسانه‌ها با توجه به کارکردشان باید نقش اثرگذار خود در زمینه امیدآفرینی را در جامعه بخوبی ایفا کنند.", "text":"به گزارش ایرنا، عبدالکریم گراوند روز چهارشنبه در آیین بزرگداشت پانزدهمین سالروز افتتاح شبکه استانی بوشهر افزود: رسانه ها نقشی مهم در جامعه امروز دارند و تاثیر رسانه در زمینه‌های مختلف غیر قابل انکار است.وی بیان کرد: در این میان رسانه ملی یک دانشگاه به گستره ایران اسلامی است که در کنار آموزش و پرورش در گسترش فرهنگ و اخلاق و ارزش‌ها بسیار مهم و تاثیرگذار است.گراوند ادامه داد: صدا و سیما در حوزه برون مرزی نیز در انتقال فرهنگ دینی و مذهبی نقشی اساسی و مهم دارد.وی اضافه کرد: اکنون  که دشمنان به دنبال کمرنگ کردن امید در جامعه هستند  نقش صدا و سیما در امیدآفرینی در جامعه تعیین کننده و مهم است.وی یادآور شد: دشمنان در جنگ رسانه‌ای، با جدیت وارد شده و در حوزه های مختلف به دنبال ناامید کردن مردم و ایجاد بحران هستند که رسانه ها بویژه رسانه ملی باید با هوشیاری در این عرصه ورود و اجازه خودنمایی به دشمن ندهند.استاندار بوشهر گفت: در حوزه جنگ اقتصادی که توسط دشمن طراحی شده رسانه ها باید دقیق مقابله کنند تا دشمنان نتوانند به اهداف خود برسند.گراوند تاکید کرد: صدا و سیما در بحث جنگ اقتصادی که توسط دشمنان طراحی شده، باید امیدآفرینی را در دستور کار قرار دهد زیرا دشمنان دنبال این هستند که امید را از ملت بگیرند که هیچگاه موفق نمی شوند.وی بیان کرد: ملت بیدار است و هزینه های سنگینی برای استقرار و تثبیت نظام جمهوری اسلامی پرداخته و بدون تردید اجازه خودنمایی به بدخواهان و دشمنان نخواهد داد.استاندار بوشهر اظهار داشت: دستگاه‌های اجرایی و مدیران باید وظایف خود را به درستی انجام دهند تا این مقطع را پشت سر بگذارند.در این آیین از خانواده شهدای صدا و سیمای مرکز بوشهر تجلیل شد.7212/6043            "}