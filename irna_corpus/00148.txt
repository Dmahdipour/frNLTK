{"onTitr":" اردوغان:    ","titr":" ارتش ترکیه بزودی به شرق فرات در سوریه حمله می کند","describe":" آنکارا- ایرنا- رجب طیب اردوغان رئیس جمهوری ترکیه گفت که ارتش کشورش به زودی به شرق فرات در خاک سوریه حمله و لانه تروریست ها را در آنجا نابود خواهد کرد.", "text":"به گزارش جمعه شب ایرنا، اردوغان امروز در شهر اسپارتا افزود: لانه های تروریستی در شرق فرات با حمایت تکاوران ترکیه منهدم خواهند شد.اردوغان در حالی این اظهارات را عنوان کرد که ارتش ترکیه در دو سال گذشته با انجام دو عملیات سپر فرات و شاخه زیتون، چهار هزار کیلومتر از خاک سوریه و شهرهای الباب، اعزاز، جرابلس و عفرین در شمال این کشور را اشغال کرده است.سخنان امروز رئیس جمهوری ترکیه نشان می دهد که آنکارا از اجرای نقشه راه تدوین شده با آمریکا برای بیرون راندن نیروهای حزب کارگران کردستان ترکیه(پ.ک.ک)، عوامل حزب اتحاد دموکراتیک سوریه(پ.ی.د) و عناصر یگان های مدافع خلق سوریه(ی.پ.گ) از شرق فرات و به خصوص منبج ناامید شده است.اردوغان همچنین از تعلل آمریکا در عمل به نقشه راه توافق شده با ترکیه درباره منبج انتقاد کرد و ادامه داد: آنها قول دادند که در مدت سه ماه، تروریست ها منبج را ترک خواهند کرد اما به وعده خود عمل نکرده و به همین علت ما نیز اقدام های لازم را انجام می دهیم.رئیس جمهوری ترکیه از تداوم مبارزه قاطعانه نیروهای امنیتی کشورش با گروه های تروریستی خبر داد و گفت که نیروهای امنیتی ترکیه با حاکمیت میدانی و برتری روانی منبج را پاکسازی خواهند کرد.اردوغان به حمایت آمریکا از گروه های تروریستی در شمال سوریه و اعمال تحریم علیه ترکیه به عنوان متحد واشنگتن اشاره کرد و افزود: کسانی که به تعهدات خود در قبال آنکارا عمل نکرده و اقدام به اعمال تحریم علیه ما کرده اند، دیر یا زود خواهند دید که بازنده اصلی کیست.رئیس جمهوری ترکیه بر مبارزه قاطعانه نیروهای امنیتی کشورش با گروه‌های تروریستی اشاره کرد و توضیح داد: تروریست ها اکنون در منبج تونل می سازند و این کار آنها معنایی جز گورکنی برای خود ندارد.اردوغان ادامه داد: نیروهای امنیتی ترکیه گروه های تروریستی را از جرابلس تا الباب، از عفرین تا شمال عراق و از کوهستان جودی تا ارتفاعات گبر و تندروک در داخل خاک ترکیه تعقیب می کنند و ضربات مهلک و بی سابقه ای به عناصر تروریستی داخل کشور وارد خواهند کرد.رئیس جمهوری ترکیه همچنین گفت: با وجود این که در معرض برخی حملات اقتصادی قرار گرفتیم، اما تغییری در جایگاه آنکارا به عنوان سیزدهمین کشور دنیا از حیث قدرت خرید و هفدهمین کشور دارای درآمد ملی بالا رخ نداده است.شبد**خاورم/1905 **1010            "}