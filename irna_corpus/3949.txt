{"onTitr":"","titr":" یک میلیون و 693 هزار لیتر سوخت زمستانه در ایوان توزیع شد","describe":" ایلام - ایرنا - رئیس اداره تعاون روستایی ایوان گفت: یک میلیون و 693 هزار لیتر سوخت از نوع نفت سفید در روستاهای این شهرستان توزیع شده است.", "text":"شکوفه احمدی روز دوشنبه در گفت و گو با خبرنگار ایرنا اظهار داشت: همچنین 17 هزار و 698 تن گندم و 6 هزار و 506 تن جو به قیمت تضمینی به مراکز خرید تعاون روستایی این شهرستان تحویل داده شده است.وی با اشاره به توزیع آرد خانه پزی و خبازی در روستاها افزود: ماهانه 2 هزار تن آرد معادل 50 هزار و 100 کیسه در روستاهای فاقد نانوایی ایوان توزیع می شود.رئیس تعاون روستایی ایوان یادآور شد: بمنظور تنظیم بازار و ممانعت از افزایش بی رویه قیمت ها 16 تن برنج، 17 تن مرغ منجمد و 2 و نیم تن گوشت قرمز منجمد تامین و توزیع شده است.به گفته احمدی انواع سموم شیمیایی امسال به میزان 37 هزار لیتر و انواع کود به میزان 80 هزار کیسه بین کشاورزان این شهرستان توزیع شده است.وی اضافه کرد: بمنظور ارائه خدمات به بهره برداران بخش کشاورزی از طریق فعال سازی نظام صنفی در قالب صدور پروانه بیش از 2 هزار پروانه فعالیت در مشاغل تخصصی از قبیل باغداران، دامداران، زنبورداران و غیره جهت برخورداری از تسهیلات بانکی در راستای ارتقا اهداف این مشاغل صادر شده است.وی با بیان اینکه  سه شرکت تعاونی تولید در بخش زرنه، کلان و ترن تشکیل شده، گفت: این تعاونی ها به منظور بهره برداری از سد کنگیر و تبدیل اراضی دیم به آبی دشت زرنه با هدف اصلاح ساختار نظام بهره برداری کشاورزی و افزایش کمی و کیفی تولید محصولات کشاورزی و حفظ محیط زیست تشکیل شده اند.احمدی اضافه کرد: 28 تشکل روستایی، کشاورزی و زنان نیز در قالب برگزاری مجامع عمومی با موضوعیت انتخاب اعضا هیات مدیره، بازرسان و مدیران عامل ساماندهی شده است. 7180/6119            "}