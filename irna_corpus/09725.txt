{"onTitr":"","titr":" آمار جان باختگان موتورسیکلت سوار در اصفهان کاهش یافت","describe":" اصفهان - ایرنا - رئیس پلیس راهور استان اصفهان گفت: با اجرای طرح ایمنی تردد موتورسیکلت سواران در شهر اصفهان، آمار جان باختگان سوانح این وسیله نقلیه امسال در مقایسه با سال قبل 3 درصد کاهش یافته است.", "text":"سرهنگ رضا رضایی روز چهارشنبه در گفت و گو با خبرنگار ایرنا افزود: راکبان موتورسیکلت در اصفهان 55 درصد جان باختگان تصادفات راهنمایی و رانندگی استان را تشکیل می دانند که این رقم اکنون به 52 درصد کاهش یافته است. وی با اشاره به اینکه متوسط موتورسیکلت سواران جان باخته در کشور، 35 درصد از فوتی های تصادفات رانندگی را شامل می شود اضافه کرد: استفاده از کلاه ایمنی هنگام موتورسواری می تواند نقش به سزایی در کاهش مرگ و میر ناشی از ضربه به سر شود. طرح ایمنی تردد موتورسواران شهر اصفهان از ابتدای تیرماه امسال از سوی معاونت حمل و نقل و ترافیک شهرداری، پلیس راهنمایی و رانندگی اصفهان و پویش طرح ترافیک اجرا شد.رئیس پلیس راهور استان اصفهان اجرای این طرح برای ارتقای فرهنگ استفاده از کلاه ایمنی برای موتورسواران را موفق عنوان کرد و گفت : این طرح موجب افزایش 15 درصدی استفاده از کلاه ایمنی در میان راکبان موتورسیکلت شد. معاون حمل و نقل و ترافیک شهرداری اصفهان نیز درباره این طرح به خبرنگار ایرنا گفت: در این طرح ماموران پلیس راهور در مکان هایی مستقر شده و با بررسی تردد موتورسواران، موتورسیکلت راکبان فاقد کلاه ایمنی را توقیف و با دادن برگه هایی آن ها را به تهیه کلاه ایمنی و شرکت در کلاس آموزشی موظف می کردند. علیرضا صلواتی خاطرنشان کرد: راکبان موتورسیکلت پس از چند ساعت با در دست داشتن برگه پایان دوره آموزش و کلاه ایمنی می توانستند موتورسیکلت خود را تحویل بگیرند. وی عنوان کرد: در مدت سه ماه تابستان بیش از هزار موتورسیکلت سوار در این طرح شرکت کردند. سه میلیون خودرو و در حدود یک ‌میلیون و 300 هزار موتورسیکلت در استان اصفهان وجود دارد.گ/7135 / 6022            "}