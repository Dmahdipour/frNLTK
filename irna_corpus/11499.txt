{"onTitr":"","titr":" سومین نمایشگاه مطبوعات و رسانه های زنجان آغاز بکار کرد","describe":" زنجان- ایرنا- سومین نمایشگاه مطبوعات و رسانه های استان همزمان با آغاز بکار نهمین نمایشگاه کتاب سراسری زنجان گشایش یافت.", "text":"به گزارش ایرنا، از دومین نمایشگاه مطبوعات و رسانه های استان زنجان که دی ماه سال 94 برگزار شد بیش از 2 سال می گذرد تا اینکه امسال در واپسین روزهای قطعی شدن برگزاری نمایشگاه کتاب زنجان، خبر رسید که وزارت فرهنگ و ارشاد اسلامی با برگزاری نمایشگاه مطبوعات و رسانه های استان همزمان با نهمین نمایشگاه کتاب زنجان موافقت کرده است.این در حالی است که به گفته مدیر خانه مطبوعات استان زنجان، امسال نمایشگاه سراسری مطبوعات کشور به دلیل مشکلات مالی برگزار نشد.یوسف ناصر روز سه شنبه در گفت و گو با خبرنگار ایرنا افزود: حدود 70 غرفه در سالن شماره یک مجموعه نمایشگاهی کاسپین برای استقرار رسانه های استان تدارک دیده شده بود که به واسطه شرکت نکردن تعدادی از رسانه ها، تصمیم بر این شد تا فضای بیشتری به خبرگزاری ها و نشریات و روزنامه های چاپی محلی اختصاص داده شود.وی اظهار داشت: در سومین نمایشگاه مطبوعات و رسانه های استان زنجان 35 رسانه حضور دارند.به گزارش ایرنا در زمان حاضر 69 نشریه و رسانه در استان زنجان مجوز فعالیت دارند.مدیر خانه مطبوعات استان زنجان گفت: فاصله زمانی کوتاه بین موافقت برای برگزاری سومین نمایشگاه مطبوعات و رسانه های استان و موعد برگزاری آن، برنامه ریزی برای برگزاری برنامه های جنبی را در این نمایشگاه تا اندازه ای تحت تاثیر قرار داد ولی با این وجود پی گیری هایی برای اجرای برنامه های جنبی از قبیل برگزاری کارگاه ها در حال انجام است.وی از مدیران و مسئولان دستگاه های اجرایی استان خواست در صورت آمادگی، برنامه های نشست خبری خود را طی روزهای برگزاری نمایشگاه، در محل نمایشگاه مطبوعات و رسانه های استان برگزار کنند.سومین نمایشگاه مطبوعات و رسانه های استان زنجان از 9 تا 14 مهر در محل نمایشگاه بین المللی کاسپین شهر زنجان در حال برگزاری است. 3088/6085            "}