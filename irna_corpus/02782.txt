{"onTitr":" وزیر صنعت :    ","titr":" جریمه، راه بازدارنده برای بازگشت به قیمت های واقعی است","describe":" نوشهر – ایرنا - وزیر صنعت، معدن و تجارت گفت: جریمه یکی از راههای بازدارنده برای بازگشت به قیمت های واقعی است و باید دستگاه های نظارتی و مردم با معرفی واحدهای متخلف در این زمینه کمک کنند.", "text":"محمد شریعتمداری که روز سه شنبه برای بازدید از مناطق سیل زده مازندران و تاثیر آن بر واحدهای تولیدی به این استان سفر کرد در گفت و گو با خبرنگار ایرنا در تنکابن با انتقاد از افزایش بی رویه قیمت های محصولات لبنی، افزود: محصولات لبنی پر مصرف همچون شیر و ماست دارای قیمت های تثبیتی هستند و متخلفان با جریمه سنگین مواجه خواهند شد.وی با بیان اینکه پرونده های تعزیراتی هنگفتی در این زمینه تشکیل شده است ، اظهار داشت : تمایل تولیدکنندگان محصولات لبنی به صادرات به واسطه افزایش نرخ ارز و کمبود شیر خام دو عامل افزایش قیمت ها بوده که باید تدابیر لازم در این زمینه اندیشیده شود.شریعتمداری گفت : برخی از تولید کنندگان شیر خام در داخل کشور اقدام به تولید شیر خشک کرده اند که همین مسئله موجب شده تا واحد های لبنی با کمبود شیر خام مواجه شوند.وی با بیان اینکه دامداران قیمت شیر خام را افزایش داده اند ، افزود: باید همراه با وزارت جهادکشاورزی تدابیری اندیشیده شود که واحدهای تولید شیر خام با تولید کنندگان محصولات لبنی متصل گردند تا در سود و زیان یکدیگر شریک باشند.وزیر صنعت، معدن و تجارت اظهار امیدواری کرد که وزارت جهاد کشاورزی در این زمینه فعالتر شود تا ثبات قیمت ها در محصولات لبنی برقرار شود.وی گفت: برخورد مسئولانه مردم نیز در معرفی واحد های متخلف می تواند کمک خوبی برای دستگاه های نظارتی باشد.  در ماه های اخیر قیمت محصولات لبنی در چندین نوبت افزایش یافته و همین مسئله باعث نارضایتی مردم شده است.هم اکنون 97 درصد بازار شیرخام دست بخش خصوصی است.شهرستان 165 هزار نفری تنکابن در غرب مازندران واقع است.  1654/1602/7513/            "}