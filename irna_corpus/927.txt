{"onTitr":"","titr":" استاندار: نگاه متوازن عامل پیشرفت قم است","describe":" قم - ایرنا - استاندار قم گفت: نگاه متوازن عامل پیشرفت قم در بخش های مختلف همچون صنعت آب و برق است و در این زمینه از همکاری مدیران استان قدردانی می کنم.", "text":"به گزارش ایرنا، سید مهدی صادقی روز پنجشنبه در آیین افتتاح طرح های صنعت برق استان قم با حضور رضا اردکانیان، وزیر نیرو، افزود: تلاش ما در استان این بوده است که زمینه و بسترهای خدمت رسانی مطلوب به مردم را فراهم کنیم و اگر در این مسیر مانعی بر سر راه است آن را به موقع برداریم.وی بیان کرد: اگر  بخواهیم توسعه متوازن را در قم اجرا کنیم باید بخشی نگری را کنار گذاشته و روحیه مشارکت میان دستگاهی را تقویت کنیم.وی ادامه داد: از جمله مزایای ارتقاء نگاه سیستمی در قم این است که هر کدام از بخش های استان علاوه بر انجام وظایف خود، عضو مجموعه ای کلان تر هستند و باید منافع جمعی را در نظر داشته باشند.امروز با حضور وزیر نیرو در قم طرح های نیروگاه برق با ظرفیت تولید 6 هزار کیلووات و اعتبار 128 میلیارد ریال، نیروگاه برق خورشیدی با ظرفیت 100 کیلووات و اعتبار هفت میلیارد ریال، توسعه و بهینه سازی 40 فیدر خروجی پست های فوق توزیع با اعتبار 46 میلیارد ریال، شبکه روشنایی هفت کیلومتر از بلوار آیت الله بروجردی قم با اعتبار 9 میلیارد ریال و شبکه فشار متوسط جهت تغذیه شبکه روشنایی این بلوار به طول هشت کیلومتر با اعتبار 24 میلیارد ریال، به بهره برداری رسید. حضور در نشست بررسی مسائل و مشکلات صنعت آب و برق استان از دیگر برنامه های وزیر نیرو در قم بود. 7405/ 1175            "}