{"onTitr":"","titr":" 97 درصد پروژه های بهداشتی سفر رهبری در خراسان شمالی محقق شد","describe":" بجنورد- ایرنا- رئیس دانشگاه علوم پزشکی خراسان شمالی گفت: تاکنون، 97 درصد از 33 پروژه سفر رهبری به این استان در حوزه بهداشت و درمان محقق شده است.", "text":"دکتر علی حق بین روز چهارشنبه در گفت و گو با خبرنگار ایرنا اظهار داشت: برای اجرای طرح های محقق شده، 825 میلیارد ریال اعتبار در نظر گرفته شده بود که 100 درصد آن جذب شد.وی تکمیل بیمارستان 285 تختخوابی امام رضا (ع) بجنورد با اعتبار430 میلیارد ریال، احداث و تجهیز مرکز تشخیص سرطان بجنورد با 40 میلیارد ریال و احداث و تجهیز مرکز تشخیص قلب باز بجنورد با 80 میلیارد ریال را از اهم این پروژه ها ذکر کرد.رئیس دانشگاه علوم پزشکی خراسان شمالی یادآور شد: همچنین  احداث 12 مرکز و پایگاه بهداشتی و درمانی شهری و روستایی با اعتبار 74 میلیارد ریال  از دیگر مصوبات این سفر بود که تکمیل و به بهره برداری رسید.وی افزود:  احداث و راه اندازی 17 پایگاه اورژانس جاده ای شهری و روستایی با رقمی افزون بر28 میلیارد ریال و خرید تجهیزات پزشکی بیمارستان های استان به مبلغ 55 میلیارد ریال نیز از دیگر مصوبات اجرایی شده این سفر است.حق بین گفت: در این میان پروژه احداث و تجهیز دانشکده داروسازی بجنورد به گستره چهار هزار متر مربع نیز از مصوبات این سفر بود که به علت کمبود منابع و اعتبار مورد نیاز  اجرایی نشد.وی اعتبار مورد نیاز برای احداث و تجهیز این دانشکده را 100 میلیارد ریال اعلام کرد.رئیس دانشگاه علوم پزشکی خراسان شمالی اظهار داشت: با بهره برداری از این پروژه ها وضعیت تخت های بیمارستانی استان نسبت به میانگین کشور بهبود قابل توجهی یافت.وی افزود: همچنین تنها مرکز سرطان استان با اعتبارات این سفر راه اندازی شد که همین امر باعث شد درمان بیماران در خود استان انجام و از مراجعه به استان های همجوار پیشگیری شود.رهبر معظم انقلاب 19 مهرماه سال 91 به خراسان شمالی سفر کرد و اجرای پروژه های مهم و زیادی در این سفر مصوب شد که به گفته مسئولان سبب ارتقای چشمگیر شاخص های توسعه در استان شده است.به گزارش ایرنا، هم اکنون 140 پزشک عمومی، 200 پزشک متخصص و فوق تخصص در مراکز درمانی زیر نظر دانشگاه علوم پزشکی خراسان شمالی فعالیت می کنند. همچنین 318 پزشک عمومی، متخصص، دندانپزشک، دارو ساز و آزمایشگاه به صورت آزاد نیز در این استان فعالیت دارند.پیش از دولت یازدهم 750 تخت دانشگاهی در مراکز درمانی این استان وجود داشت که در مدت چهار سال 650 تخت بیمارستانی ساخته و به بهره برداری رسید.ط/ 6042            "}