{"onTitr":"","titr":" وزیر خارجه اسلوونی: قاطعانه از برجام حمایت می کنیم","describe":" نیویورک- ایرنا- وزیر امور خارجه اسلوونی با تاکید بر عزم کشورش برای گسترش همکاری های تجاری و اقتصادی با ایران گفت: قاطعانه از توافق هسته ای ایران پشتیبانی می کنیم.", "text":"به گزارش روز چهارشنبه ایرنا، «میرو سرار» در گفت وگوی اختصاصی با خبرنگار ایرنا در مقر سازمان ملل افزود: همانطور که می دانید روابط میان دو کشور بسیار گرم است و من به وزیر خارجه ایران تاکید کردم که پس از بازگشایی سفارتخانه هایمان باید به سمت گسترش همکاری های اقتصادی گام برداریم. وزیر خارجه اسلوونی در حاشیه هفتاد و سومین مجمع عمومی سازمان ملل متحد با محمد جواد ظریف وزیر امور خارجه ایران دیدار و گفت و گو کرد.وی در پاسخ به این پرسش که گسترش همکاری های اقتصادی میان دو کشور در چه زمینه هایی مد نظر است، اظهار داشت: در زمینه های مختلف از جمله فناوری های نوین، شرکت های ما در ایران فعالیت دارند و ما می خواهیم هیات های تجاری از دو کشور دیدار کنند تا زمینه گسترش همکاری های تجاری و اقتصادی فراهم شود.سرار در ادامه با تاکید بر اهمیت برجام گفت: اسلوونی از توافق هسته ای ایران قاطعانه پشتیبانی می کند و ما خواستار تداوم آن هستیم. ما در این زمینه با موضع اتحادیه اروپا همسو عمل خواهیم کرد. وی تصریح کرد: شرایط منطقه خاورمیانه حساس است و با وزیر امور خارجه ایران درباره این موضوع هم تبادل نظر داشتیم.جمهوری اسلوونی، کشوری در جنوب اروپای مرکزی و عضو اتحادیه اروپا و ناتو است.سفارت اسلوونی در تهران در آبان 1395 با حضور رئیس جمهوری این کشور و وزیر امور خارجه جمهوری اسلامی ایران بازگشایی شد.در حالی که آمریکا به صورت یکجانبه از برجام خارج شده است، مقامات اروپایی به شدت از آن حمایت می کنند و در مقابله با یکجانبه گرایی و احترام به قوانین بین الملل خواستار گسترش همکاری های اقتصادی به منظور تامین منافع ایران در برجام هستند.اروپام**م.ع**1429**1485            "}