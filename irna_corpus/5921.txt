{"onTitr":"","titr":" وزیر امور خارجه آمریکا با رهبر کره شمالی دیدار کرد","describe":" پکن- ایرنا- 'مایک پمپئو' وزیر امور خارجه آمریکا که به منظور گفت و گو و رایزنی در مورد خلع سلاح هسته ای و تعیین جزییات دور دوم نشست سران آمریکا و کره شمالی به این کشور سفر کرده است ظهر امروز در توئیتی اعلام کرد که با کیم جونگ اون دیدار کرده است.", "text":"به گزارش ایرنا پمپئو در پیام توئیتری خود نوشته است « دیدار خوبی در پیونگ یانگ با کیم داشتم ما به پیشرفت هایی در مورد توافق سنگاپور دست یافتیم بخاطر پذیرایی از من و تیم همراهم تشکر می کنم.»او امروز در کره شمالی ضمن دیدار با رهبر این کشور در مورد خلع سلاح هسته ای و برقراری رژیم صلح در شبه جزیره بحث و گفت و گو کرد.مایک پیش از سفر به کره شمالی، روز گذشته (جمعه) با &#39;شینزو آبه&#39; نخست وزیر و &#39;تارو کونو&#39; وزیر امور خارجه ژاپن در توکیو دیدار و گفت و گو کرد.وزیر خارجه آمریکا بعد از سفر به پیونگ یانگ، عصر امروز به کره جنوبی سفر کرد تا &#39;مون جائه این&#39; رییس جمهوری و &#39;کانگ کیوانگ وا&#39; وزیر امور خارجه این کشور را از نتیجه دیدارش با رهبر کره شمالی آگاه کند.هواپیمای حامل 'مایک پمپئو' وزیر خارجه آمریکا پس از سفر به کره شمالی ساعت 17 عصر امروز به وقت محلی وارد پایگاه هوایی اوسان در پیونگ تائک کره جنوبی شد.او قرار است در ادامه سفر سه روزه خود به آسیا روز دوشنبه به چین سفر کند.سفر &#39;مایک پمپئو&#39; به کره شمالی چهارمین سفر وی به این کشور به منظور یافتن راهی برای خلع سلاح هسته ای است.ایالات متحد اعلام کرده است کره شمالی باید قبل از هرچیز زرادخانه های هسته ای خود را نابود کند اما کره شمالی درخواست کرده است پیش از آن؛ پایان رسمی جنگ دو کره اعلام شود.پمپئو دیروز قبل از ورود به ژاپن در آلاسکا به خبرنگاران گفته بود دو طرف باید بتوانند اعتماد یکدیگر را جلب کنند تا بتوانند اقدامات لازم را برای رسیدن به این هدف مهم انجام دهند به دنبال آن ما قصد داریم که نشست دوم سران را برگزار کنیم.**آساق**1904**            "}