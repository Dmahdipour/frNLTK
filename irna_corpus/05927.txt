{"onTitr":"","titr":" بیش از 35 میلیون خودرو در جاده های قزوین تردد کردند","describe":" قزوین - ایرنا - مدیرکل راهداری و حمل و نقل جاده ای قزوین گفت: 35 میلیون و 232 هزار و 785 وسیله نقلیه در شهریورماه گذشته از سطح جاده های این استان عبور کردند.", "text":"به گزارش روز یکشنبه ایرنا و به نقل از روابط عمومی راهداری و حمل و نقل جاده ای استان قزوین، افشین پیرنون تاکید کرد: اطلاعات دریافتی از تردد خودروهای عبوری توسط 59 سامانه تردد شمار برخط صورت گرفته است.وی ادامه داد: براساس این گزارش، آمار کل تردد ثبت شده در آزاد راه ها 28 میلیون و 876 هزار و 187 مورد، معادل 82 درصد کل خودروهای عبوری در استان بوده است.پیرنون یادآور شد: بیشترین میزان ترافیک در این ماه مربوط به 27 شهریور ماه در آزادراه قزوین - کرج (رفت و برگشت) با ثبت تردد 154 هزار و 292 وسیله نقلیه صورت گرفته است.وی ادامه داد: از مجموع کل تردد شمارش شده، سه میلیون و 597 هزار و 290 دستگاه خودرو یعنی معادل 11.2 درصد سهم وسایل نقلیه سنگین بوده و جاده ساوه - بوئین زهرا (رفت و برگشت) با 152 هزار و 422 وسیله (معادل 30.5 درصد) بیشترین سهم تردد وسایل نقلیه سنگین را به خود اختصاص داده است. این مسئول، متوسط نرخ جریان ترافیک (تعداد کل خودروهایی که در یک ساعت از یک مقطع عبور می کنند) در سطح کل راه های ارتباطی استان را معادل 803 وسیله نقلیه در ساعت برشمرد و گفت: بیشترین متوسط نرخ جریان ترافیک در شهریور ماه نیز مربوط به آزاد راه  قزوین -کرج  با 2 هزار و 893 وسیله نقلیه در ساعت بوده است.به گفته پیرنون، متوسط سرعت تردد در آزاد راه ها 83 و در سایر جاده ها 70.1 کیلومتر در ساعت بوده و بیشترین متوسط سرعت در این مدت 98.4 کیلومتر در ساعت مربوط به آزادراه زنجان - قزوین ثبت شده است. طی ماه گذشته 774 هزار و 781 دستگاه خودرو، معادل 2.1 درصد از کل ترددها در راه های ارتباطی استان دارای تخلف سرعت بوده و 23.4 درصد وسایل نقلیه، فاصله طولی مجاز بین 2 خودرو را رعایت نکرده اند.  بیشترین تخلف های ثبت شده نیز به علت رعایت نکردن فاصله طولی در آزاد راه قزوین - کرج با 963 هزار و 786 وسیله نقلیه (معادل 44.8 درصد) ثبت شده بودند.8054            "}