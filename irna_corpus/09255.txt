{"onTitr":"","titr":" جهادگران امروز در پی تکرار ماجرای دیروز","describe":" کرمان - سایت خبری کرمان 1400 روز چهارشنبه با انتشار مطلبی با عنوان &#39;لبیک گروه های جهادی به فرمان رهبری/ جهادگران امروز در پی تکرار ماجرای دیروز&#39; گزارشی از خدمت بی منت اردوهای جهادی را در کرمان(پهناورترین استان کشور) به تصویر کشیده است.", "text":"در این گزارش آمده است: گروه های جهادی خالصانه در تحقق منویات مقام معظم رهبری در محرومیت زدایی و خدمت رسانی به اقشار مختلف آسیب پذیر و محروم در کشور تلاش می کنند.انقلاب اسلامی ایران با رهبری امام خمینی (ره) با چشم انداز و اهداف زیادی به پیروزی رسید که محرومیت زدایی از مهمترین ویژگی ها و شاخصه های این انقلاب است که در دستور کار مسئولان نظام مقدس جمهوری اسلامی قرار گرفته است.طبق فرمایش مقام معظم رهبری در دیدار با آزادگان همه جهاد به جبهه رفتن نیست و هر جا هستید می‌توانید مجاهد فی سبیل الله باشید.بنابراین اقشار مختلف جامعه در راستای محرومیت زدایی در مناطق مختلف کشور وارد میدان عمل شده اند تا به رفع مشکلات قشر محروم جامعه بپردازند .بسیج دانشجویی یکی از اقشار جامعه است که گروه های جهادی مختلفی جهت رفع محرومیت زدایی در جامعه اعزام می کند و این گروه های جهادی خالصانه در تحقق منویات مقام معظم رهبری در محرومیت زدایی و خدمت رسانی به اقشار مختلف آسیب‌پذیر و محروم در کشور تلاش می کنند.مسئول بسیج دانشجویی استان کرمان در گفت وگو با خبرنگار ما با بیان این که از ابتدای تابستان تا کنون 125 گروه جهادی دانشجویی به مناطق محروم اعزام شده است ، اظهار داشت : بیش از سه هزار نفر دانشجو در اردوهای جهادی حضور داشته اند.ناصر بهروز گفت: یکی از مسائلی که در اردوهای جهادی به عنوان مبنا قرار گرفته نیازسنجی مناطق بوده است که این نیازسنجی متناسب با اقداماتی در عرصه های مختلف صورت می گیرد.وی با اشاره به اینکه اولویت ما در اردوهای جهادی در حوزه آموزش و توانمندسازی بوده است، یادآور شد: در کنار آن در زمینه مسائل عمرانی ، فرهنگی ، بهداشت و درمان و کشاورزی هم فعالیت هایی انجام می شود و در کل نگاهمان در اردوهای جهادی حل مشکلات هر منطقه بوده است .مسئول بسیج دانشجویی استان کرمان در رابطه با خدمات رسانی به حاشیه شهر کرمان افزود : از ابتدای سال 96 نیز در حاشیه شهر کرمان با عنوان جمعه های خدمت شروع به کار کرده ایم که متناسب با آسیب های اجتماعی گروه هایی در حاشیه شهر کرمان فعال هستند.وی تصریح کرد: حدود 14 گروه جهادی مستقر در حاشیه شهر کرمان وجود دارد که خدمات دهی مستمر در حاشیه شهر کرمان انجام می دهند که در اولویت اول خدماتی متناسب با آسیب های اجتماعی و یکسری خدمات بهداشتی ، عمرانی و توانمندسازی انجام می دهند.مسئول بسیج دانشجویی استان کرمان گفت: اردوهای جهادی در کل استان مشغول به فعالیت هستند ولی بیشترین فعالیت آن ها در جنوب و شرق استان و حاشه شهرها است.**اردوهای جهادی احیاگر سبک زندگیمسئول گروه جهادی شهید شهسواری و مسئول حوزه بسیج دانشجویی دانشگاه فرهنگیان کرمان گفت: جهادگران از 20 شهریور با استقرار در چند روستای شهرستان رودبار جنوب در عرصه های مختلف فرهنگی، آموزشی و عمرانی مشغول به کار شدند.معین وحدت اردوهای جهادی را احیاگر سبک زندگی اسلامی دانست و اظهار داشت: این اردوها باید در جهت تفکر ناب اسلامی و به قصد تمدن سازی برگزار شود که نگاه عدالت خواهی و تحول طلبی جهادگران از نشانه های حرکت در این جهت است.وی گفت: حضور دانشجو معلمان و معلمان جهادگر با توجه به شأن و مقبولیت اجتماعی معلم، تاثیر زیادی بروی فرهنگ و سبک زندگی مردم مناطق محروم خواهد داشت.مسئول گروه جهادی شهید شهسواری افزود: از این جهت تاثیر اردوهای جهادی از 2 منظر قابل بررسی است نخست در زمینه تربیت و رشد نیروی تراز تمدن اسلامی یعنی ایجاد دولت اسلامی و دوم ایجاد بستری برای تحقق آرمان ها و اهداف اسلامی در سطح جامعه یعنی شکل گیری جامعه اسلامی.**امیدبخشی از جمله اهداف اصلی در اردوهای جهادیمسئول گروه جهادی ریحانه النبی در رابطه با فعالیت های این گروه جهادی گفت: اردوهای این گروه از 14 تا 22 شهریور ماه سال جاری در چهار روستای محروم منطقه فاریاب برگزار گردید که در همه زمینه ها با استقبال خوب مردم مواجه شد.سحر فرازمند محوریت فعالیت‌های این گروه را فرهنگی و هدف آن را ارتقای روحیه مردم و امید دادن عنوان کرد و گفت: بر اساس برنامه ریزی های صورت گرفته و بر مبنای اصول روانشناسی برنامه های فرهنگی، هنری و علمی برگزار گردید.فرازمند بیان کرد: کلاس های آموزش مهدویت جزء شاخص ترین اقدامات فرهنگی این گروه بوده که با استقبال خوب مردم مواجه شد.**ما نسبت به محرومین ، انقلاب و خون شهدا مدیون هستیممسئول گروه جهادی شهید حاج یونس زنگی آبادی در رابطه با فعالیت این گروه جهادی اظهار داشت: دومین اردوی جهادی این گروه با هدف محرویت زدایی درتابستان 97 در روستای فرخ آباد منطقه بلوک با هدف تکمیل مسجد این روستا برگزار شد.رضا دادستان افزود: اعزام گروه جهادی شهید حاج یونس زنگی آبادی به روستاهای مناطق محروم راین بخصوص روستای سرپه که فاقد فضای مذهبی می باشد در راستای امر محرویت زدایی انجام گرفته است که با توجه به نبود منابع مالی و در پی رایزنی های صورت گرفته با مردم روستا، یکی از اهالی روستا، خانه پدری خود را وقف برای مسجد روستا می کند که این نیاز به تکمیل و مرمت داشت.وی تصریح کرد: ما می توانیم با کمک مردم وخیرین کار جهادی را پیش ببریم و نیاز به بودجه های میلیاردی و دست درازی به بیت المال نیست.مسئول گروه جهادی شهید حاج یونس زنگی آبادی اظهار داشت: همه در مقابل محرومان مسئول هستیم و در پیشگاه خداوند باید پاسخگو باشیم، اگر ما روحیه جهادی و منافع مردم را به منافع شخصی خود ترجیح دهیم دیگر محرومی در جامعه نخواهیم داشت.دادستان اظهار داشت: ما نسبت به این محرومین و این انقلاب وخون شهدا مدیون هستیم و باید خدمت گزار این مردم باشیم، چرا برخی از مسوولان نسبت به محرومان و مستضعفان جامعه بی تفاوت هستند؟! با نگاه به غرب، خوی اشرافی گری و ژن خوب بودن مشکلات جامعه حل نمی شود.وی گفت: باید نگاهمان به ظرفیت های درون جامعه وکشور باشد و ما می توانیم با همین مردم و نیروی جوان کشور مشکلات را حل کنیم.مسئول گروه جهادی شهید حاج یونس زنگی آبادی درپایان سخنانش اظهار داشت: گروه جهادی شهید یونس زنگی آبادی آماده همکاری با ادارات است تا بتوانند باری از دوش مردم بردارد.7420            "}