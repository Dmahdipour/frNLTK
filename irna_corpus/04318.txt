{"onTitr":" مدیرکل دفتر ترانزیت سازمان راهداری و حمل‌ونقل جاده‌ای اعلام کرد    ","titr":" ایجاد ظرفیت توقف 160هزار خودرو زایران اربعین در سه نقطه مرزی","describe":" تهران- ایرنا- مدیرکل دفتر ترانزیت و حمل‌ونقل بین المللی سازمان راهداری و حمل‌ونقل جاده‌ای از ظرفیت سازی و آمادگی کامل سه پایانه مرزی مهران، شلمچه و چذابه برای توقف 160 هزار خودرو زایران اربعین حسینی (ع) خبر داد.", "text":"به گزارش ایرنا از پایگاه خبری وزارت راه و شهرسازی، «رضا نفیسی» افزود: مبادی ورود و خروج زایران اربعین حسینی در سال 1397 سه پایانه مهران، شلمچه و چذابه است و طبق تصمیم ها، امسال از مرز خسروی استفاده نمی شود.مدیرکل دفتر ترانزیت و حمل‌ونقل بین‌المللی سازمان راهداری و حمل‌ونقل جاده‌ای از آمادگی محل های ورودی و خروجی (گیت ها) زایران حسینی در پایانه مرزی شلمچه و چذابه گفت: همه گیت‌ها آماده است و هیچ مشکلی برای ورود و خروج وجود ندارد.وی ادامه داد: دیوارکشی پارکینگ پایانه مرزی چذابه به پایان رسیده است و زایران حسینی پس از توقف خودروهای خود در پارکینگ‌ها از طریق اتوبوس‌های درون شهری به پایانه‌ها منتقل می‌شوند.نفیسی افزود: اقدامات عمرانی و محوطه سازی پایانه‌های مرزی شلمچه و چذابه از پیشرفت و آمادگی بالایی برخوردار است و تا پیش از زمان جابجایی زایران مراسم اربعین حسینی (ع) به پایان می رسد. «طبق آخرین بازدید از پایانه های مرزی چذابه و شلمچه مشکل تامین آب و افت فشار آن پیگیری شده و قرار است سازمان آب و فاضلاب تا پیش از آغاز سفرهای ویژه اربعین موضوع را برطرف کند.** اعلام نرخ بلیت اتوبوس با تشکل های صنفی استمدیرکل دفتر ترانزیت و حمل‌ونقل بین‌المللی سازمان راهداری و حمل‌ونقل جاده‌ای بیان داشت: برای تعیین نرخ بلیت اتوبوس‌های مسافربری جلساتی با نمایندگان شرکت‌ها و انجمن‌های حمل‌ونقل مسافر برگزار و مقرر شد طبق روال سال های گذشته تشکل های صنفی پس از جمع‌بندی، این نرخ را اعلام کنند.نفیسی درباره ورود و خروج شهروندان خارجی از پایانه‌های مرزی ایران نیز اعلام کرد: ورود و خروج این افراد نیز از گیت‌های فعلی پایانه‌ها انجام می‌شود و مسیر جداگانه‌ای برای آنها در نظر گرفته نشده است.وی گفت: پارسال چهار میلیون و 400 هزار زایر حسینی (ع) از مرز زمینی به کربلا مشرف شدند که 53 درصد ترددها متعلق به پایانه مرزی مهران بود.به گزارش ایرنا، اشاره نفیسی به خروج زمینی چهار میلیون و 400 هزار زایر از مرز زمینی در حالی است که بر اساس اعلام قبلی مسوولان سازمان حج و زیارت، پارسال بیش از 2 میلیون نفر برای حضور در آیین جهانی اربعین حسینی (ع) راهی عتبات عالیات شدند.فرمانده نیروی انتظامی جمهوری اسلامی پانزدهم مهرماه گفت: در ایام اربعین بیش از 2 میلیون تن از هموطنان برای حضور در عتبات به نقاط مرزی مراجعه می کنند.اقتصام*1108*1961*            "}