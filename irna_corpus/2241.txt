{"onTitr":"","titr":" 50فعال مدنی از فاطمه مقیمی برای شهرداری رشت حمایت کردند","describe":" رشت-ایرنا-50 تن از فعالان مدنی گیلان از دکتر فاطمه مقیمی برای به دست گرفتن سکان هدایت  شهرداری رشت حمایت کردند.", "text":"به گزارش ایرنا، این تعداد که در بین آنها پیشکسوتان عرصه رسانه گیلان و پویشگران اجتماعی دیده می شوند در بیانیه ای خطاب به شورای اسلامی شهر رشت با اشاره به دغدغه خود خواستار  انتخاب بهترین گزینه برای فعالیت بعنوان شهردار کلانشهر رشت در شرایط خطیر و حساس کنونی شده اند.پویشگران مذکور در بیانیه خود آورده اند: شهرداری از تاثیرگذار ترین نهادها در کیفی کردن زندگی شهروندان است. از این رو طبیعی است که مهم‌ترین دغدغه شما هم انتخاب بهترین گزینه از میان کاندیداهایی است که بهترین برنامه‌ها را برای برون رفت از مشکلات و معضلات عدیده شهر ارایه می‌کنند. آنها در ادامه خاطرنشان کرده اند:  با توجه به اهمیت انتخاب شهردار که به مراحل پایانی و حساس خود نزدیک شده است انتظار می‌رود فضای رقابتی بیشتری ایجاد شده و بستر ارائه همه برنامه‌ها فراهم شود. فعالان مدنی گیلان با امضای بیانیه ای  از شورای شهر رشت خواسته اند که نام دکتر فاطمه مقیمی را به فهرست کاندیداهای کسب سمت شهرداری این کلانشهر بیافزایند.آنان با اشاره به سابقه درخشان  دکتر فاطمه مقیمی  کارآفرین برتر  و موفق ایران و یکی از سرمایه‌های ملی اهل رشت و مورد حمایت کنشگران اجتماعی  از شورای شهر خواستند که نام وی را به فهرست نهایی کاندیداهای شهرداری رشت اضافه کنند.سیده فاطمه مقیمی زادهٔ شهریور 1337 رشت کارآفرین ایرانی، اولین پرزیدنت سازمان جهانی تبلیغات IAA در ایران، عضو هیئت رئیسه اتاق بازرگانی و صنعت و معدن تهران است. وی  دارای مدرک لیسانس مدیریت بازرگانی و راه و ساختمان، فوق لیسانس مدیریت بازرگانی گرایش تحول، دکترای (DBA) بازاریابی و دکترای تخصصی کارآفرینی بین‌الملل می باشد. دکتر مقیمی مدیر عامل شرکت حمل و نقل بین‌الملل سدیدبار است و در کارگروه‌های مرتبط با موضوع حمل‌ونقل همکاری‌های زیادی دارد.. وی سال 2012 از سوی بانک توسعه اسلامی ( IDB) به عنوان کارآفرین برتر جهان اسلام برگزیده شد. به علاوه او در سال 2016 عنوان نخست کارآفرین برتر زن را در کنفدراسیون اتاق‌های بازرگانی و صنعت آسیا و اقیانوسیه (CACCI) از آن خود کرد.دکتر مقیمی سال 1358 در یک شرکت حمل‌ونقل بین‌المللی ابتدا در بخش ترجمه و بعد در بخش کامیون داری شروع به کار کرد و مدت سه سال در آن شرکت بود. سال 1363 اولین شرکت خود را به ثبت رساند، از همان زمان تاکنون بدون وقفه در رشته‌های مختلف به تحصیل و تدریس و کارآفرینی و امورعام المنفعه مبتنی بر کارآفرینی پرداخته است. کلانشهر رشت حدود 700 هزار نفر جمعیت ثابت دارد که در طول روز به بیش از یک میلیون و 200 هزار نفر می رسد. ترافیک، بافت نامناسب شهری دو معضل بزرگ این کلانشهر محسوب می شود.6030            "}