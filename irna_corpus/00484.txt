{"onTitr":"","titr":" تکمیل بیمارستان 17شهریور در گرو تامین اعتبار است","describe":" بوشهر - ایرنا - معاون امور عمرانی وزارت کشورگفت:تامین اعتبار لازمه تسریع در پروژه بیمارستان 17 شهریور است که امیدواریم این امر هر چه زودتر تحقق پیدا کند.", "text":"به گزارش ایرنا ، مهدی جمالی نژاد روز جمعه در بازدید از پروژه بیمارستان 17 شهریور برازجان افزود:  سیاست دولت سرعت بخشی در انجام زیرساخت های شهری و عمرانی است و با توجه به شرایط اقتصادی خاص همت مسوولان را می طلبد که دراین زمینه کوشا باشند. وی گفت: بازدید از پروژه های عمرانی شاخص که امروز نیز از پروژه بیمارستان 17 شهریور  برازجان بود در دستور کار است .جمالی نژاد گفت:بیمارستان 17 شهریور برازجان به علت آتش سوزی از بین رفته و یکی از برنامه های دولت جایگزینی بیمارستان جدید است که به علت کمبود اعتبار و تخصیص پیدا نکردن کامل بصورت نیمه کاره مانده است .وی گفت: از ماده 10 و 12 حدود 80 میلیارد ریال به بیمارستان 17شهریور مصوب شده بود  که 40 میلیارد ریال  از این میزان اختصاص پیدا نکرده است .معاون امور عمرانی وزارت کشور تصریح کرد: افزون بر تلاش برای اختصاص مبلغ یادشده برنامه ریزی برای اختصاص اعتبار از منابع دیگر نیز برای تکمیل و بهره برداری از بیمارستان 17 شهریور برازجان در دستور کار است.فرماندار دشتستان و نماینده مردم در مجلس شورای اسلامی نیز بر تسریع در انجام پروژه با تخصیص اعتبارات لازم تاکید کردند.7213/6045            "}