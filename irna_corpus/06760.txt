{"onTitr":"","titr":" حذف آزمون های ابتدایی از سوی موسسات آموزشی اعلام شد","describe":" تهران-ایرنا- تعدادی از موسسات آموزشی برگزارکننده آزمون همراهی خود را با سیاست های آموزش و پرورش و در راستای اجرای سند تحول بنیادین در خصوص حذف مقایسه و رتبه بندی دانش آموزان در آزمون های دوره ابتدایی اعلام کردند.", "text":"به گزارش روز شنبه اداره اطلاع رسانی و روابط عمومی آموزش و پرورش شهر تهران، با توجه به مصوبه 951 شورای عالی آموزش و پرورش و رویکردهای جدید وزیر آموزش و پرورش برای ایجاد محیطی شاد و بدون استرس در مدارس و بالابردن لذت یادگیری، موسسات آموزشی آمادگی خود را برای همسویی با سیاست های وزارت آموزش و پرورش برای توانمندسازی معلمان در استفاده از ابزارهای مختلف ارزشیابی کیفی – توصیفی و بسط و توسعه مهارت های همه جانبه دانش آموزان، با حذف آزمون و ورود کتب کمک آموزشی به مدارس دوره ابتدایی و زمینه ارتقای توانمندی دانش آموزان در تمامی ساحت های تربیتی و پشتیبانی مناسب از فعالیت های آموزش و پرورش را اعلام کردند.پس از برگزاری نشستی بین عباسعلی باقری مدیرکل آموزش و پرورش شهر تهران و موسسات آموزشی، این موسسات طی نامه ای همراهی و همسویی خود را با رویکردهای جدید آموزش و پرورش اعلام کردند.کانون فرهنگی آموزشی قلمچی، مرکز نوآوری های آموزشی مرآت، گروه آموزشی جوکار، موسسه آموزشی مبتکران و انتشارات بین المللی کاج از جمله این موسسه ها هستند.به گزارش ایرنا، هشتم مهرماه عباسعلی باقری مدیرکل آموزش و پرورش شهر تهران در نشست خبری با تاکید بر ارتقای کیفیت آموزشی در شهر تهران اظهارداشت: با توجه به سیاست های وزارت آموزش و پرورش، حذف آزمون اولویت ما در دوره ابتدایی است، ما از مدارس قبولی و نمره نمی خواهیم بلکه مهارت آموزی دانش آموزان و ایجاد نشاط آنان مدنظر است.وی با بیان اینکه اگر آموزشگاه‌ها در تهران آزمون در دوره ابتدایی بگیرد، مجوز آنها را لغو می‌کنیم، گفت: ما باید خانواده ها را توجیه کنیم تا خواستار برگزار آزمون از ما نباشند و تمرین زندگی کردن را داشته باشیم.باقری، محدود کردن استفاده از کتاب های آموزشی را از دیگر برنامه های آموزش و پرورش در سال تحصیلی جاری عنوان کرد و افزود: کتاب های کمک درسی باید مورد بررسی قرار بگیرند که بعضی از کتاب ها از جمله تمرین خط به یادگیری دانش آموزان کمک می کنند و بعضی از آنها به عنوان حل مساله مورد استفاده قرار می گیرند که با آنها مخالفیم.تهرام/7245//1348            "}