{"onTitr":"","titr":" خیران امنیت ساز در شهرضا تجلیل شدند","describe":" اصفهان- ایرنا- 40 خیر امنیت ساز  که در طرح  بازسازی ایست و بازرسی فرماندهی انتظامی شهرضا مشارکت کرده بودند ، تجلیل شدند.", "text":"سرهنگ محمد حسین بابا کلانی فرمانده انتظامی شهرستان شهرضا روز پنجشنبه دراین مراسم گفت: خیران امنیت ساز با حمایت های معنوی و مالی خود بازوان توانمند ناجا در افزایش احساس آرامش عمومی و توسعه امنیت اجتماعی هستند.وی افزود : امنیت رکن مهم توسعه ، پیشرفت و تعالی همه جانبه جامعه بوده و بدون امنیت پیشرفت و توسعه غیر ممکن است.سرهنگ بابا کلانی اظهار داشت: خیّران امنیت ساز با حمایت های معنوی و مالی خود بستر بروز جرائم و آسیب های اجتماعی که تهدیدی جدی برای سلامت و نشاط جامعه است را از بین برده و ارمغان آور افزایش احساس آرامش و توسعه امنیت اجتماعی هستند.به گزارش ایرنا خیران امنیت ساز از اصناف و بازاریان، صاحبان صنایع و کارخانه داران شهرضایی هستند که برای  بازسازی ایست و بازرسی و تامین تجهیزات این ایستگاه به نیروی انتظامی کمک کرده اند.شهرستان شهرضا باجمعیتی حدود 160هزارنفر در 70کیلومتری جنوب اصفهان واقع است.پ/7144 / 6022            "}