{"onTitr":" پیشکسوت استقلال:    ","titr":" آبی پوشان برای ملحق شدن به صف مدعیان باید به بلوغ کامل برسند","describe":" تهران- ایرنا- پیشکسوت تیم فوتبال استقلال گفت: استقلال برای آنکه بتواند به صف مدعیان ملحق شود، باید هم از نظر فنی و هم در ابعاد روحی و روانی به بلوغ کامل برسد.", "text":"سیروس دین محمدی روز جمعه در گفت وگو با خبرنگار ورزشی ایرنا با اشاره به عملکرد خوب جوانان استقلال در بازی با نفت مسجد سلیمان اظهار داشت: «اللهیار صیاد منش» و «مهدی قائدی» 2 بازیکن جوان استقلال بودند که توانستند در بازی با نفت مسجد سلیمان در چارچوب مسابقات لیگ برتر گل بزنند و این نشان داد اگر «وینفرد شفر» به جوان های استقلال بیشتر اعتماد کند، به سود تیم است.وی با بیان اینکه شفر باید به جوانان با انگیزه و بی ادعای استقلال اعتماد بیشتری کند تا در بازی‌های آتی بتواند به اهدف خود برسد، افزود: فوتبال امروز برای جوان هایی است که تشنه نشان دادن توانایی های خود هستند و در زمین فوتبال از هیچ تلاشی دریغ نمی کنند و آنهایی که در 2 دیدار اخیر در مسجد سلیمان در پیروزی تیم استقلال نقش بسزایی داشتند باید بیش از پیش مورد حمایت قرار گیرند.دین محمدی درباره اینکه استقلال می تواند در لیگ برتر به مقام قهرمانی برسد یا خیر گفت: در فوتبال هیچ چیز قابل پیش بینی نیست و همیشه اتفاقاتی در این رشته ورزشی رخ می دهد که تصورش عجیب است. استقلال به شرطی می تواند به موفقیت برسد که به روند پیروزی هایش ادامه داده و در ادامه مسیر لیگ برتر کمتر امتیاز از دست بدهد.پیشکسوت استقلال یادآور شد: در 2 دیدار اخیر استقلال که در جام حذفی و لیگ برتر برابر نفت مسجد سلیمان برگزار شد، این تیم  نشان داد که پتانسیل خوبی دارد، هر چند که در برخی از نقاط هنوز نیاز به کار دارد و باید «وینفرد شفر» کاستی های استقلال را از بین ببرد.وی خاطرنشان ساخت: استقلال برای آنکه بتواند به صف مدعیان ملحق شود، باید هم از نظر فنی و هم در ابعاد روحی و روانی به بلوغ کامل برسد و امید است که در آینده نزدیک بازیکنان نسبت به گذشته هماهنگ تر شوند. هماهنگی کامل هنوز میان بازیکنان جدید و قدیم استقلال به دست نیامده است.دین محمدی در پایان گفت: استقلال باید در 2 جبهه یعنی جام حذفی و لیگ برتر بجنگند و با این اوصاف هم کادر فنی و هم بازیکنان باید با خودباوری و انرژی مضاعف خود را برای بازی های حساس آتی آماده کنند.ورزشی **م.ت**9129            "}