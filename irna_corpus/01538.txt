{"onTitr":"","titr":" سوگواره تعزیه خوزستان در دزفول آغاز شد","describe":" دزفول - ایرنا - ششمین سوگواره تعزیه استان خوزستان شامگاه چهارشنبه در مجموعه ورزشی شهید سوداگر دزفول آغاز شد.", "text":"به گزارش ایرنا دبیر ششمین سوگواره تعزیه استان خوزستان در حاشیه افتتاح این سوگواره گفت: سوگواره تعزیه از امشب به مدت 10 شب در بلوار شهدای مجموعه ورزشی شهید سوداگر جنب ورودی جاده علی کله اجرا می شود.عبدالمحمد نعناکار با بیان ایینکه هر شب یک تعزیه اجرا می شود، افزود: پنج تعزیه توسط هنرمندان شهرستان دزفول و دیگر تعزیه ها توسط هنرمندان اهواز، بهبهان، شوش و شوشتر اجرا خواهند شد.وی با بیان اینکه پس از اربعین آثار برتر این سوگواره معرفی خواهند شد، اظهار داشت: در این سوگواره آئین های سنتی عزاداری دزفول از جمله چوب زنی و علم گردانی نیز به نمایش درخواهد آمد.دبیر این سوگواره افزود: این سوگواره با هدف ترویج فرهنگ عاشورا، رساندن پیام عاشورا به نسل های بعد، تجسم درست و بدون تحریف واقعه کربلا در قالب هنر تعزیه و شبیه خوانی برگزار می شود.وی گفت: تعزیه بزرگترین رویداد مذهبی هنری استان خوزستان است که 6 سال سابقه اجرا دارد.نعناکار ضمن تقدیر از همکاری شهرداری دزفول در اجرای این سوگواره افزود: متاسفانه سایر دستگاه های متولی که قول مساعدت و همکاری برای اجرای این سوگواره داده بودند به تعهدات خود عمل نکردند.7278/3022            "}