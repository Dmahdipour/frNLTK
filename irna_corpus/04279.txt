{"onTitr":"","titr":" کره شمالی از آمادگی برای ورود بازرسان بین المللی خبر داد","describe":" تهران - ایرنا - آسیا نیوز نوشت: وزیر امور خارجه ایالات متحده از اعلام آمادگی رهبر کره شمالی برای بازدید بازرسان بین المللی از تجهیزات آزمایش موشکی و هسته ای کره خبر داد.", "text":"به گزارش روز دوشنبه ایرنا به نقل از آسیا نیوز، 'مایک پمپئو' وزیر امور خارجه ایالات متحده طی دیدار با 'کیم جونگ اون' رهبر کره شمالی در پیونگ یانگ گفت، بازرسان بین المللی به محض توافق واشنگتن و پیونگ یانگ، از تجهیزات آزمایش موشکی و سایت آزمایش های هسته ای کره شمالی بازدید خواهند کرد. پمپئو می گوید: 'ما به امکانات لجستیکی زیادی در جهت اجرایی شدن این تصمیم نیاز داریم. این سفر قدمی دیگر به سمت خلع سلاح هسته ای کره شمالی است اما هنوز هم راه درازی در پیش داریم. رهبران هر دو کشور معتقدند که پیشرفت های بزرگی پس از نشست آتی آمریکا و کره شمالی حاصل خوهد شد.'این مقام ارشد آمریکا در ادامه افزود، انتظار امضای این توافق نامه پس از اجلاس دوم کره شمالی و آمریکا و نامه کیم به ترامپ، بسیار زیاد بود.به نوشته آسیا نیوز، این چهارمین سفر پمپئو پس از رد درخواست آمریکا مبنی بر متوقف سازی تمامی عملیات هسته ای پیونگ یانگ در سال جاری به کره شمالی بوده است.نخستین نشست تاریخی ترامپ و کیم در تاریخ 12 ژوئن سال جاری میلادی در سنگاپور برگزار شد.**آساق**9470**1663**            "}