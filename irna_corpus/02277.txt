{"onTitr":" در آستانه روز ملی استاندارد؛    ","titr":" مدیران سازمان استاندارد با آرمانهای امام(ره) تجدید میثاق کردند","describe":" شهرری- ایرنا- مدیران و کارکنان سازمان ملی استاندارد امروز- چهارشنبه -در آستانه هفته ملی استاندارد با آرمان های والای بنیانگذار انقلاب اسلامی ایران تجدید میثاق کردند.", "text":"به گزارش ایرنا، نیره پیروز بخت رییس سازمان ملی استاندارد به همراه معاونان، مشاوران و مدیران ستادی با حضور در حرم مطهر امام خمینی(ره) با آرمان های والای ایشان، رهبری و شهدا تجدید پیمان کردند.شرکت کنندگان در این مراسم، با نثار تاج گل و قرائت فاتحه و ادای احترام به مقام شامخ معمار کبیر انقلاب اسلامی با آرمان های والای امام راحل، شهدا و رهبر فرزانه انقلاب تجدید میثاق کردند.مدیران سازمان ملی استاندارد ضمن قرائت فاتحه یاد و خاطره آیت الله هاشمی رفسنجانی رییس فقید مجمع تشخیص مصلحت نظام را گرامی داشتند.رییس سازمان ملی استاندارد در این مراسم معنوی گفت: مدیران این سازمان هر ساله در آستانه هفته استاندارد برای تجدید میثاق در حرم مطهر امام راحل حضور پیدا می کنند و گزارش معنوی یکساله خود را به بنیانگذار جمهوری اسلامی ایران تقدیم می کنند.نیره پیریوزبخت افزود: صبر و آرامش امام راحل در این شرایط حساس جامعه ما درس عبرتی برای مدیران استاندار محسوب می شود تا از این طریق امنیت و سلامت مردم را به خوبی تامین کنیم.وی ادامه داد: سازمان ملی استاندارد با حساسیت و قدمتی طولانی همواره بدون حاشیه فعالیت خود را انجام می دهد، چرا که معتقدیم علم و تقوا مهمتر از تمامی برنامه های حاشیه ای مشکلات جامعه را حل خواهد کرد. ۲۲ مهر در تقویم ملی، روز جهانی استاندارد نامگذاری شده است.1970/6003            "}