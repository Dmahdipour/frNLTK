{"onTitr":"","titr":" باجه ای از یک شعبه هر بانک میز خدمت روشندلان می شود","describe":" تهران- ایرنا- روابط عمومی بانک مرکزی اعلام کرد: با هدف توسعه ارایه خدمات برای شهروندان نابینا «یک باجه از یک شعبه هر بانک » میز خدمت روشندلان می شود.", "text":"به گزارش ایرنا به نقل از روابط عمومی بانک مرکزی، به مناسبت روز نابینایان با دعوت از «انجمن نابینایان ایران» و «نمایندگان بانک های تجاری» علاوه بر در جریان قرار گرفتن از اقدامات بانک ها، پیشنهادات و درخواست های نمایندگان روشندل به منظور ارایه بهتر خدمات توسط شبکه بانکی بررسی شد.در این جلسه، بانک مرکزی از نمایندگان فناوری اطلاعات بانک ها خواست در ارایه خدمات به نابینایان نگاه سودآوری نداشته باشند و این خدمات را به عنوان وظیفه ای در حوزه مسئولیت اجتماعی  تلقی کنند.بانک مرکزی در راستای ارایه خدمات بهتر به روشندلان، اقداماتی نظیر تعبیه علامت های برجسته در گوشه اسکناس ها، سطوح ویژه حرکت نابینایان در شعب، تجهیز خودپردازها به کلید برجسته و تجهیز اینترنت بانک به نرم افزار متن خوان را انجام داده و شبکه بانکی را نیز ملزم به توسعه ارایه خدمات دسترس پذیر برای شهروندان نابینا کرده است.مشاور انجمن نابینایان در این جلسه با قدردانی از همکاری بانک ها با قشر روشندلان توجه به کمیت خدمات و کیفیت آنها را خواستار شد و پیشنهاد کرد به منظور رفاه حال روشندلان در مراکز استان ها و کلان شهرها «یک باجه از یک شعبه هر بانک » را با عنوان باجه ارایه خدمت به روشندلان قرار دهند.همچنین نمایندگان بانک ها ضمن ارایه گزارش عملکرد در زمینه ارایه خدمات به روشندلان خواستار انجام تحقیقات و برنامه ریزی در خصوص ارایه خدمات و نیاز سنجی به منظور ارایه بهتر خدمات به روشن دلان شدند.اقتصام**2022**1535            "}