{"onTitr":" دبیر ستاد توسعه علوم شناختی:    ","titr":" جوانان تامین کنندگان امنیت علمی کشور هستند","describe":" تهران-ایرنا-دبیر ستاد توسعه علوم و فن آوری های شناختی در مراسم اختتامیه پنجمین دوره مسابقات علوم اعصاب شناختی ویژه دانش آموزان که در تهران برگزار شد، گفت: تامین امنیت علمی کشور در گرو تولید و توسعه علوم و فن آوری ها به همت جوانان کشور است.", "text":"به گزارش روز شنبه ایرنا از ستاد توسعه علوم شناختی، «سید کمال خرازی» در این مراسم در سخنانی دانش آموزان را سربازان میادین علم و فن آوری معرفی کرد و با اشاره به جانفشانی و فداکاری جوانان در تامین امنیت کشور اظهار داشت:همانطور که جوانان رزمنده با تقدیم جان خود علیه دشمنان این مرز و بوم مبارزه می کنند تا خدشه ای به امنیت کشور وارد نشود، جوانان ما در مدارس و دانشگاه ها نیز باید با فراگیری و توسعه علوم و فن آوری های گوناگون، امنیت علمی کشورمان را تامین و تضمین کنند.دبیر ستاد توسعه علوم شناختی افزود: ما باید علوم و فن آوری های پیشرفته را همچون یک پدافند علمی در کشور توسعه دهیم تا دیگران نتوانند با تسلط خود بر علم و فن آوری علیه ما اقدامی انجام دهند. وی با بیان اینکه امروز برخی از کشورها از جمله آمریکا در حال سرمایه گذاری های کلان در حوزه علوم شناختی هستند تا با دست یافتن بر اسرار ذهن و مغز سلطه خود را در جهان گسترش دهند، گفت: دنیای کنونی دیگر دوران سخت افزاری نیست و عصر نرم افزاری جایگزین آن شده است.وی تصریح کرد: دانش علوم اعصاب شناختی تاثیرات بسیار عمیقی را در آینده بشریت رقم خواهد زد و کشوری که به این علم و فن آوری تسلط یابد ، برتری را از آن خود خواهد ساخت.دبیر ستاد توسعه علوم شناختی،شناسایی استعدادهای درخشان را گامی ارزشمند برای ترویج و ارتقای دانش و فناوری  و اعتلای آینده کشور دانست و خاطر نشان ساخت: دانش آموزان به عنوان سربازان جامعه علمی وظیفه خطیری برای ساختن آینده کشور بر عهده دارند و برای دستیابی به این هدف مقدس باید با خلوص نیت ، فروتنی و وطن دوستی در مسیر علم و پژوهش گام بردارند.مراسم اختتامیه پنجمین دوره مسابقات علوم اعصاب شناختی ویژه دانش آموزان،با حضور دبیر ستاد توسعه علوم و فن آوری های شناختی و رییس مرکز ملی پرورش استعدادهای درخشان ، عصر روز جمعه ( سیزدهم مهرماه) در دبیرستان علامه حلی تهران برگزار شد.در این دوره از مسابقات، بیش از 900 دانش آموز در 35  تیم و صد دبیر از سراسرکشور شرکت داشتند که دو تیم دانش آموزی از دزفول  و یک تیم از زاهدان به عنوان گروه های برتر دانش آموزی از سوی داوران برگزیده و معرفی شدند.علمی**9294**1440            "}