{"onTitr":" مدیرکل امور روستایی استانداری خوزستان:    ","titr":" رفع مشکلات کارآفرینان گتوند پیگیری می شود","describe":" دزفول - ایرنا - مدیرکل امور روستایی استانداری خوزستان گفت: در راستای ایجاد اشتغال و تسریع در دریافت تسهیلات کارآفرینان مشکلات این قشر از طرف اداره کل امور روستایی پیگیری می شود.", "text":"عبدالله حسینی  روز پنجشنبه در گفت و گو با خبرنگار ایرنا افزود: در راستای ایجاد اشتغال به کارآفرینان شهرستان گتوند در حوزه گردشگری و اشتغالزایی با معرفی به بانک عامل تسهیلات ارزان قیمت پرداخت می شود.وی اظهار داشت: برخی از کارآفرینان برای دریافت تسهیلات با مشکل روبرو شده اند که برای تسریع در ارائه تسهیلات به این کارآفرینان پیگیری لازم صورت می گیرد.  مدیرکل امور روستایی استانداری خوزستان افزود: تسهیلات سامانه کارا 6 درصد است و بانک سینا و پست بانک نیز هشت درصد پرداخت می کند.وی گفت: درخصوص اشتغال پایدار روستایی در سامانه کارا طرح های خوبی در شهرستان گتوند تصویب و پرداخت شده است که اشتغال خوبی را به همراه خواهد داشت.حسینی افزود: شهرستان گتوند به خاطر شرایط و موقعیت جغرافیایی مناسب می تواند یکی از قطب های خوب گردشگری باشد که امیدواریم این موضوع در شهرستان مدیریت شود تا کارآفرینان بتوانند از تسهیلات ارزان قیمت در راستای اشتغال و جاذبه های گردشگری استفاده کنند.وی با اشاره به بازدید از ناحیه صنعتی گتوند در راستای توانمندسازی و تسهیل گری این واحدها اظهار داشت: مشکلات سه طرح که از محل بانک سینا به اتمام رسیدند و یا نیاز به سرمایه در گردش دارند بازدید شد و مشکلات آنها نظیر اقساط عقب مانده راکد بررسی شدند.حسینی افزود: طرح بسته بندی مواد غذایی، ترشیجات و کنسرو یکی از طرح های خوب ناحیه صنعتی گتوند است که می تواند اشتغال قابل توجهی در این شهرستان ایجاد کند.وی ادامه داد: طرح پرورش قارچ نیز برای تکمیل نیازمند دریافت تسهیلات است که پیگیری لازم برای این کار صورت می گیرد.مدیر کل امور روستایی استانداری خوزستان گفت: در نشستی که با کارآفرینان گتوند داشتیم مسایل و مشکلات آنها مطرح شد که مهمترین آنها وثیقه بانکی، معوقه ها و سر رسید هایی بود که ادامه کار را برای آنها دشوار کرده بود.وی با بیان اینکه این واحدها نیاز به نقدینگی و سرمایه در گردش دارند، افزود: کارآفرینانی که مشکلات چندانی نداشتند راهنمایی شدند.شهرستان گتوند در شمال استان خوزستان واقع شده و دارای 2بخش مرکزی و عقیلی و پنج شهر گتوند، جنت مکان ،صالح شهر، ترکالکی، سماله و 45 روستا است. 7467/3022            "}