{"onTitr":"","titr":" آمریکا هند را بار دیگر به تحریم تهدید کرد","describe":" دهلی نو-ایرنا- آمریکا یک روز پس از انتشار خبرهایی مبنی بر تصمیم نهایی هند برای امضای قرارداد چند میلیارد دلاری جهت خرید سامانه موشکی اس 400 از روسیه، اخطار داد که متحدان ایالات متحده نباید با روسیه وارد مبادلات مالی شوند در غیر این صورت تحریم های آمریکا شامل آنها خواهد شد.", "text":"به گزارش ایرنا، به نقل از شبکه خبری 'ان دی تی وی' در روز پنجشنبه، یک سخنگوی وزارت خارجه آمریکا روز چهارشنبه درباره این قرارداد دفاعی تاکید کرد که همه متحدان آمریکا باید از انجام معاملاتی که تحت قانون کاتسا باعث اعمال تحریم های آمریکا علیه آنها بشود خودداری کنند.'روزنامه مذکور بدون نام بردن از این سخنگو از قول وی نوشت که هند نیز شامل این تهدید می شود، زیرا قرارد چند میلیارد دلاری خرید سامانه دفاع موشکی هند از روسیه در مرکز توجهات آمریکا قرار دارد.این سخنگو دلیل این حساسیت را 'بزرگی' این قرارداد دانست که می تواند به شکل بالقوه به قراردادها و فعالیت های دیگر منجر شود.دونالد ترامپ رئیس جمهوری آمریکا یک فرمان اجرایی امضا کرده که بر اساس آن کشورهایی که از قانون کاتسا این کشور سرپیچی کنند شامل تحریم های واشنگتن خواهند شد.پس از امضای این فرمان، آمریکا در اواخر ماه گذشته تحریم هایی را علیه یک شرکت نظامی چین به دلیل خرید سلاح از روسیه وضع کرد.سال گذشته ترامپ رئیس جمهوری آمریکا قانونی به نام &#39;مبارزه با مخالفان آمریکا از طریق تحریم&#39; یا &#39;کاتسا&#39; امضا کرد که بر اساس آن روسیه، ایران و کره شمالی شامل تحریم های واشنگتن شدند. بند 231 قانون کاتسا کشور های دوم که دارای قرادادهای مهم با بخش های دفاعی و امنیت روسی دارند را واجد شرایط برای تحریم شدن از سوی آمریکا می کند.هند که دارای روابط گسترده نظامی با روسیه است و اکثر تجهیزات نظامی خود را از این کشور خریداری می کند تحت تاثیر این قانون قرار گرفته است.هند قصد دارد تا سامانه موشکی اس 400 را برای نیروی هوایی خود از روسیه خریداری کند.یک سخنگوی وزارت امور خارجه هند در ارتباط با تصمیم هند برای خرید سامانه موشکی اس 400 از روسیه گفت: ما از همه متحدان خود می خواهیم تا از انجام مبادلات مالی با روسیه خودداری کنند. این اقدامات بر اساس قانون کاتسا بررسی خواهد شد و تحریم های آمریکا ممکن است علیه این کشورها وضع شوند.با توجه به گزارش رسانه های هند، دهلی نو و مسکو در هفته جاری در طول سفر ولادیمیر پوتین رییس جمهوری روسیه به هند، قرارداد سامانه موشکی اس 400 را امضا خواهند کرد.ولادیمیر پوتین، امروز (پنجشنبه) در سفری دو روزه، جهت شرکت در نشست هند و روسیه وارد دهلی نو می شود.پیش از این مایک پمپئو وزیر امور خارجه آمریکا در مصاحبه با شبکه خبری ان بی سی نیوز اعلام کرده بود که دونالد ترامپ رییس جمهوری آمریکا به دنبال توسعه روابط با هند و تغییر آن است اما تاکنون موفق به این کار نشده است.در ماه سپتامبر یک مقام ارشد در دولت ترامپ اعلام کرد که  خرید تجهیزات بزرگ نظامی از مسکو یک رابطه تجاری بزرگ و مهم با روسیه  محسوب می شود و ممکن است به تحریم شدن هند منجر شود.در طول مذاکرات اخیر هند و آمریکا موسوم به &#39;2+2&#39; جمیز متیس وزیر دفاع آمریکا اعلام کرده بود که این تحریم ها قصد ندارند بر کشورهایی مانند هند تاثیر منفی بگذارند. آنها باید بر کشور مورد تحریم از جمله روسیه تاثیر بگذارند. بنابراین ما برای اعطای معافیت تلاش خواهیم کرد و ما این کار را در کنار همکار خود یعنی هند انجام خواهیم داد.آساق**267**1424**1144            "}