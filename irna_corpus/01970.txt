{"onTitr":" استاندار گیلان:    ","titr":" مشارکت جویی ناجا، الگویی برای نهادهای اجرایی باشد","describe":" رشت - ایرنا - استاندار گیلان گفت: رویکرد نیروی انتظامی در اجرای وظایف، بر پایه مشارکت جویی و تعامل با مردم است که می تواند الگویی برای دیگر نهادهای اجرایی باشد.", "text":"گزارش روابط عمومی استانداری گیلان به ایرنا حاکیست؛ مصطفی سالاری روز چهارشنبه در صبحگاه مشترک یگان ها انتظامی استان گیلان، به جایگاه نیروی انتظامی در امنیت همه جانبه ایران اسلامی اشاره و اظهار کرد: به یقین امنیت بنیان اصلی برای تمامی فعالیت های جامعه است که ارزش و جایگاه آن بر هیچکس پوشیده نیست.وی توسعه اقتصادی، اجتماعی،عمرانی و ... را در گرو برقراری امنیت در جامعه خواند و گفت: امنیت به عنوان زیربنا و محور توسعه از زوال اقتصاد و فرهنگ جلوگیری می کند.نماینده عالی دولت در گیلان خاطرنشان کرد: اشتغال و سرمایه گذاری نیز تحت تاثیر امنیت در جامعه قرار دارد و تمام تلاش ها و تزریق بودجه برای اصلاح و سازندگی جامعه بدون برقراری امنیت بی اثر است.استاندار گیلان با بیان اینکه مقوله امنیت در ایران اسلامی با تعامل و هم افزایی آحاد جامعه همراه است، اظهار کرد: رویکرد نیروی انتظامی در اجرای وظایف بر پایه مشارکت جویی و تعامل با مردم است که می تواند الگویی برای دیگر نهادهای اجرایی باشد.سالاری با تقدیر از زحمت ها و مجاهدت های جان برکفان نیروی انتظامی، ضمن آرزوی اقتدار روزافزون برای این نهاد، هفته نیروی انتظامی را تبریک گفت و از زحمات سردار اسحاقی فرمانده انتظامی گیلان برای گسترش امنیت با رویکرد مردمی در استان تقدیر کرد.13 تا 19 مهر ، هفته نیروی انتظامی است. 2007            "}