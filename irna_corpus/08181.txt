{"onTitr":"","titr":" آماده مقابله با حوادث احتمالی ناشی از باران هستیم","describe":" رشت - ایرنا - معاون ستاد مدیریت بحران استانداری گیلان با اشاره به پیش بینی هواشناسی مبنی بر بارش شدید باران در برخی نقاط استان گفت: تمامی دستگاه ها برای مقابله با حوادث و مشکلات احتمالی ناشی از این بارش ها آمادگی کامل دارند.", "text":"کاظم یوسفی روز جمعه در گفت و گو با ایرنا افزود: با توجه به پیش بینی هواشناسی؛ به تمامی دستگاه های مربوطه، فرمانداری ها و شهرداری ها اعلام آماده باش شده است.وی ادامه داد: با توجه به نقشه های هواشناسی، آبگرفتگی معابر عمومی و بالا آمدن سطح آب رودخانه ها، سیلابی شدن رودخانه ها ، مسیل ها و احتمال رانش و لغزش زمین از امروز ( بویژه عصر و شب) تا ظهر فردا (شنبه) پیش بینی شده از این رو لازم است مردم از قرار گرفتن در حاشیه و حریم رودخانه ها و مسیل ها خودداری کنند.یوسفی با تاکید بر اینکه شهروندان در چنین شرایط جوی از ترددهای غیر ضروری بپرهیزند، یادآور شد:  با توجه به احتمال رعد و برق از حضور در نقاط مرتفع استان نیز طی مدت یادشده پرهیز شود.به گزارش ایرنا، بررسی نقشه های هواشناسی بیانگر تقویت تدریجی هوای سرد و ناپایدار از امروز و فعالیت آن تا فردا (شنبه) در منطقه است. براین اساس شرایط برای افزایش ابر و مه آلود بودن هوا، روند تدریجی کاهش دما (10 تا 15 درجه برای مناطق جگه ای) ، بارندگی و وزش باد ( گاهی شدید و خیلی شدید) ، رعد و برق برای نواحی مستعد، تگرگ و همچنین توفانی بودن دریا فراهم می باشد.7296 / 2007            "}