{"onTitr":" استاندار قزوین:    ","titr":" جشن عاطفه ها سرفصلی برای مهربانی است","describe":" قزوین - ایرنا - استاندار قزوین گفت: برگزاری جشن عاطفه ها همزمان با آغاز سال تحصیلی جدید سرفصلی برای آغاز مهربانی است.", "text":"به گزارش ایرنا، عبدالمحمد زاهدی روز چهارشنبه در مراسم جشن عاطفه ها که با حضور جمعی از مسئولان استانی در دبیرستان سعادت قزوین برگزار شد، این جشن را تمرین مهربانی برای دانش آموزانی که در دنیای خاص خود زندگی می کنند، دانست و افزود: متاسفانه این روزها با وجود به راه افتادن جنگ های روانی دشمن علیه ما، برخی ها هنوز با چنین فرهنگ های بیگانه هستند.وی با بیان اینکه مهر، ماه آغاز تحصیل نیست بلکه ماه ترویج و تبیین فرهنگ مهر و محبت است، خاطرنشان کرد: در این ماه دانش آموزان میهن اسلامی ما به واقع بار دیگر مهربانی و محبت را سرفصل آغاز فعالیت های خود قرار می دهند.استاندار قزوین، مهمترین هدف از برگزاری جشن عاطفه ها در آغاز سال تحصیلی را ترویج فرهنگ انفاق، صدقه، احسان و نهادینه کردن این موضوع بین نونهالان و نوجوانان برشمرد و اظهار داشت: برگزاری چنین جشن هایی، دانش آموزان را به کارهای خیر و خیرخواهی تشویق کرده و عاطفه ها را نیز ذهن های پاک آنها پرورش می دهد. زاهدی با اشاره به اینکه جشن عاطفه ها حس انسان دوستی را در بین دانش آموزان تقویت می کند، تاکید کرد: ایجاد حس نیکوکاری و نوع دوستی بین دانش آموزان به صورت عملی از جمله دستاورد برگزاری چنین مراسم هایی است.استان قزوین دارای 239 هزار دانش آموز در مقاطع مختلف تحصیلی است.7390/8054            "}