{"onTitr":"","titr":" دهکده هنر و بازیهای ملل در بوستان ملت تهران برپا شد","describe":" تهران- ایرنا-همزمان با هفته جهانی سلامت روان، دهکده هنر و بازی‌های ملل با حضور معاون فرهنگی و اجتماعی شهرداری تهران در بوستان ملت برپا شد.", "text":"به گزارش خبرنگار ایرنا؛ شامگاه چهارشنبه با حضور ولی الله شجاع پوریان معاون فرهنگی و اجتماعی شهرداری تهران؛ مصطفی سلیمی شهردار منطقه 3 و زینب نصیری مدیرکل سلامت شهرداری تهران دهکده هنر و بازیهای ملل در بوستان ملت برپا شد.معاون فرهنگی و اجتماعی شهرداری تهران شامگاه چهارشنبه در این باره به خبرنگار ایرنا افزود: به مناسبت هفته جهانی سلامت و به منظور تبادل نظر و ایجاد فضایی شاد و مفرح برای کودکان و جوانان این دهکده برپا شد.ولی الله شجاع پوریان اظهار داشت: در این دهکده کودکان؛ نوجوانان و جوانان کشورمان و همچنین اتباع مختلف از سایر کشورها می توانند از امکانات این دهکده استفاده کنند.به گفته وی؛ این دهکده با امکانات مناسب فضایی شاد و مفرح برای مخاطبین هستند و در این دهکده همچنین افراد مختلف می توانند بازی های بومی و محلی خود را معرفی کنند.همچنین مدیر کل سلامت شهرداری تهران نیز شامگاه چهارشنبه به خبرنگار ایرنا افزود: در دهکده هنر و بازی‌های ملل ، دانشجویان بورسیه از کشورهای مختلف از جمله کشورهای آلمان؛  استرالیا؛ تاجیکستان؛ افغانستان و سایر کشورها هنرها و بازی‌های محلی‌شان را برای علاقه‌مندان معرفی می‌کنند.  زینب نصیری ادامه داد: این دهکده با 15 غرفه با موضوعات سلامت روان و اجرای بازی‌های محلی  از 18 تا 21 مهر ماه از ساعت 17 عصر تا 22 شب در بوستان ملت پذیرای علاقمندان است.وی خاطرنشان کرد: شعار امسال هفته جهانی سلامت، سلامت روانی کودکان، نوجوانان و جوانان نامگذاری شده و به همین منظور با استفاده از ابزار هنر و بازی در این دهکده تلاش می کنیم سلامت روحی مخاطبین خود را ارتقا دهیم.مدیرکل سلامت شهرداری تهران خاطرنشان کرد: در این دهکده دهها مدل بازی از کشورهای مختلف طراحی شده که به مدت 2 روز این بازی ها برای علاقمندان معرفی می شود و همچنین کودکان و نوجوانان با حضور در غرفه ها می توانند از بازی های فکری و خلاقانه آن استفاده کنند. دهکده هنر و بازی‌های ملل به مناسبت هفته جهانی سلامت روان با مشارکت اداره کل سلامت شهرداری تهران، شهرداری منطقه 3، شبکه سلامت و هنر شبکه جهانی یوسرن و دانشگاه علوم پزشکی تهران تا شامگاه جمعه هفته جاری در بوستان ملت برپا است‌.تهرام/7243 / 1539            "}