{"onTitr":"","titr":" سورتینگ دارها حق رنگ افزایی مرکبات را ندارند","describe":" ساری – ایرنا – رئیس اتحادیه باغداران قائمشهر با اعلام اینکه سورتینگ دارها حق رنگ افزایی مرکبات را ندارند، گفت: تعداد سورتینگ هایی که بدون مجوز در این شهرستان به فعالیت مشغول هستند 51 واحد است.", "text":"مهدی زینی روز پنج شنبه در گفت و گو با خبرنگار ایرنا، افزود: این تعداد از سورتینگ داران کسانی هستند که در منازل خود بدون مجوز مشغول به فعالیت هستند.وی با اعلام اینکه این فعالیت ها تبعاتی را به همراه دارد، گفت: فعالیت بدون مجوز  باعث می شود تا به کارهایی همچون رنگ افزایی مرکبات بپردازند و برای حل این موضوع، ابتدا باید به شناسایی این واحدها بپردازیم تا برایشان پروانه فعالیت صادر شود.رئیس اتحادیه باغداران قائمشهر با اعلام اینکه سورتینگ داران حق رنگ افزایی مرکبات ندارند، گفت: سورتینگ داران نباید از رنگ برای مرکبات استفاده کنند زیرا رنگ باعث می شود تا به بدن انسان آسیب وارد شود. زینی با بیان اینکه البته برای جلوگیری از رنگ افزایی باید کل سورتینگ داران در استان بسیج شوند، افزود : با اتحاد و همبستگی می توان از بیماری که از طریق رنگ افزایی مرکبات به انسان وارد می شود جلوگیری کرد. به گفته رئیس اتحادیه باغداران قائمشهر، این شهرستان قطب تولید مرکبات و فعالیت سورتینگ داری در مازندران است و هم اکنون از 227 واحد سورتینگ در این شهرستان 176 سورتینگ دار دارای مجوز هستند. بنا به آمار سازمان های جهاد کشاورزی و صنعت و معدن، بیش از 500 واحد سورتینگ و بسته بندی در مازندران وجود دارد.** زمان سم زدایی مرکبات به سورتینگ داران مشخص شدزینی با اعلام اینکه سورتینگ داران قائمشهری باید هنگامی که رنگ طبیعی نارنگی به 30 تا 40 درصد رسید، نسبت به سم زدایی نارنگی اقدام کنند، گفت: طی روز گذشته ابلاغیه ای بر این اساس برای سورتینگ داران قائمشهری صادرشد، تا بتوان از سم زدایی نارنگی نارس جلوگیری کرد. رئیس اتحادیه باغداران قائمشهر بیان کرد: در این راستا گشت مشترکی از سوی شبکه بهداشت، نیروی انتظامی، جهاد کشاورزی و تعاونی باغداران در حال انجام است تا اگر افرادی نسبت به سم زدایی نارنگی نارس اقدام کردند به دادگستری معرفی شوند.زینی از کلاس آموزشی برای سورتینگ داران در این شهرستان خبر داد و گفت که در سال جاری یک کلاس آموزشی برای سورتینگ داران قائمشهری برگزار شد تا آنان بدون تخلف، مرکبات سالمی را در اختیار مصرف کننده قرار دهند.زینی از ورود نارنگی پیش رس به بازار خبر داد و افزود: تاکنون 40 درصد از نارنگی پیش رس در این شهرستان چیده شده است و زمان برداشت نارنگی انشو از آخر مهرماه و زمان برداشت پرتقال تامسون از 25 آبان ماه است. شهرستان قائمشهر 15 هزار و 200 هکتار باغ مرکبات دارد که براساس آمارهای رسمی حدود 320 هزار تن محصول اعم از انواع پرتقال و نارنگی از آن برداشت می شود.استان مازندران 170 هزار هکتار باغ مرکبات دارد که بر اساس آمارهای رسمی به طور میانگین حدود 2.5 میلیون تن محصول اعم از انواع پرتقال و نارنگی از آن برداشت می شود. این استان به تنهایی بیش از 50 درصد از تولید مرکبات کشور را در اختیار دارد.7334/1899            "}