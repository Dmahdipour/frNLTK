{"onTitr":" امام جمعه بیرجند:    ","titr":" حیات طیبه انسان باید حفظ شود","describe":" بیرجند - ایرنا - نماینده ولی فقیه در خراسان جنوبی و امام جمعه بیرجند گفت: حیات انسانی و حیات طیبه انسان باید حفظ شود و در برابر انواع آلودگی هایی که این حیات را به خطر می اندازد، مقاومت و مبارزه کرد.", "text":"به گزارش ایرنا حجت الاسلام و المسلمین سید علیرضا عبادی روز چهارشنبه در دیدار فرماندهان پایگاه های مقاومت بسیج طلاب و روحانیون استان خراسان جنوبی اظهار داشت: در هر عالمی که زندگی می کنیم عالم تضاد وجود داشته و هر چیزی آفتی دارد لذا حیات هم دارای آفتی است که در این باب مبارزه لازم است.وی بیان کرد: پیداست در سلسله موجودات و ارتقای سطوح مختلف مقام حیات مقام بالایی است و به هر حال خداوند متعال این نعمت بزرگ را به بخشی از موجوداتش عنایت کرده است اما مثل هر امانت دیگری باید حفظ شود.امام جمعه بیرجند افزود: اینکه به کودک انسان وقتی متولد می شود برای جلوگیری از برخی بیماری ها واکسن زده می شود یعنی طبیعت میدان مبارزه است و اگر تجهیزات و پیش بینی های لازم صورت نگیرد حیات نمی ماند.وی گفت: همانطور که یک مسجد با امام جماعت و مردم نگهداری می شد و جایگاه مقدسی دارد نمازی که مبارزه با شرک، کفر، نفاق و انحراف نداشته باشد بی خاصیت است.حجت الاسلام و المسلمین عبادی محراب مسجد را محل مبارزه دانست و گفت: اگر از حیات خود دفاع نکنید همه چیز را از بین می برند، زمانی بود که باید دنبال شاهد مثال می گشتیم اما اکنون صحنه ها آنقدر پر است که اگر مبارزه نکنید نابود می شوید.وی با بیان اینکه هر جا اندکی ضعفی است مرگ وجود دارد افزود: برکت حیات معنوی و جهاد در راه خدا به ما حیات فرهنگی، سیاسی، اجتماعی، اقتصادی، بین المللی و سایر می دهد.وی بیان کرد: اگر در حیات اصلی انسانی الهی کم بیاوریم همه رشته های حیات از ما گرفته می شود و با ابزار وابستگی ما را به هر جایی می کشانند و همه امور ما را باطل می کنند.نماینده ولی فقیه در خراسان جنوبی اظهار داشت: اینجاست که عنوان پایگاه مقاومت یا فرماندهی جای اصلی آن همین است و پیغمبران هم برای همین آمده بودند و برای حفظ حیات می کوشیدند.وی ادامه داد: رسالت پیغمبران (ص) خواندن نماز و عبادت و روزه نبود که اگر اینطور بود هیچ کس با آنها وارد جنگ نمی شد اما آنها برای حفظ حیات تلاش می کردند.حجت الاسلام و المسلمین عبادی گفت: بنیانگذار جمهوری اسلامی ایران این مهم را احیا کرد و از این فرصت بهره مند شد لذا فرصت ها را بعد از کربلا گرفته اند اما چنین فرصتی در آخرالزمان پیش خواهد آمد که ما دیدیم و امروز این وراثت کریمه را داریم.وی افزود: امروز رهبر معظم انقلاب با دنیای کفر در مقابل این همه هجوم و حمله ایستاده و به تعبیر دشمن همه گزینه ها روی میز است.7557*3028            "}