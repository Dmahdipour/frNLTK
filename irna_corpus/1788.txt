{"onTitr":" حجت الاسلام ارزانی:    ","titr":" کانون های مساجد یکی از رویش های انقلاب اسلامی است","describe":" تهران - ایرنا - رئیس ستاد عالی کانون های فرهنگی هنری مساجد گفت: ظرفیت  عظیمی ‌که در کانون ها وجود دارد ناشی از آن است که یکی از رویش های انقلاب اسلامی به شمار می رود و ما در چهلمین سالگرد انقلاب  باید از کانون های فرهنگی هنری به عنوان یکی از دستاوردهای چهل ساله انقلاب یاد کنیم.", "text":"به گزارش خبرنگار فرهنگی ایرنا، حجت الاسلام والمسلمین حبیب الله ارزانی عصر چهارشنبه در آیین اختتامیه طرح اوقات فراغت با بیان اینکه باید اقدامات خود را کودک محور، نوجوان محور و جو‌ان محور کنیم، اظهار داشت: رویکرد ما در کانون های فرهنگی هنری براساس همین کودکان و نوجوانان است.وی با اشاره به بیانات رهبر معظم انقلاب در خصوص هنر ادامه داد: رهبر انقلاب در مورد هنر فرمودند «انقلاب به هنرمند نیاز دارد» و در تعبیری دیگر می فرمایند «هنر شیوه بیان کردن دقیق و نافذ از مطالب است»، حال اینکه رشد هنر در کجا شکل بگیرد بهتر است باید گفت چه مکانی بهتر از مساجد؛ کانون ها فرهنگی هنری مساجد نیز براین اساس شکل گرفته است.رئیس ستاد عالی کانون های فرهنگی هنری مساجد خاطرنشان کرد: در اوقات فراغت ما 20900 کانون را در اوایل تابستان ثبت نام کردند که امروز به 22 هزار کانون رسیده است، اعضای کانون ها که در سامانه «سجا» هستند به بیش از 14هزار نفر رسیده و امیدواریم تا پایان امسال تعداد آنها را به بیش از  دو میلیون نفر برسانیم.ارزانی در ادامه با تشکر از مدیران فرهنگی وزارت فرهنگ و ‌ارشاد اسلامی تاکید کرد: باید از ظرفیت همه نهادها و سازمان ها در مساجد استفاده کنیم، زیرا ما یک ستاد هستیم و باید کار ستادی کنیم، البته به لطف وزیر فرهنگ و ارشاد اسلامی آقای صالحی شورای سیاست گذاری کانون های فرهنگی هنری مساجد شکل گرفته است.وی اعضای شورای سیاستگذاری کانون های فرهنگی هنری مساجد را شامل سازمان ها و نهادهایی چون سازمان ا‌قاف و امور خیریه، سازمان تبلیغات اسلامی، وزارت آموزش و پرورش، وزارت ورزش و جوانان، سازمان شهرداری و حوزه علمیه عنوان کرد.رئیس ستاد عالی کانون های فرهنگی هنری مساجد در پایان گفت: خوشبختانه از اسفندماه سال گذشته تا به امروز چهار جلسه این شورا برگزار شده و دستاوردهای خوبی را هم در بسیج ظرفیت سازمان های مختلف به همراه داشته است.  مراسم اختتامیه طرح اوقات فراغت با حضور سید عباس صالحی وزیر فرهنگ و ارشاد اسلامی و جمعی از ائمه جمعه و نمایندگان ولی فقیه در استان ها و دست اندرکاران کانون های فرهنگی و هنری مساجد در سالن سوره مهر حوزه هنری آغاز شده و همچنان ادامه دارد.فراهنگ **  1355 ** 1418            "}