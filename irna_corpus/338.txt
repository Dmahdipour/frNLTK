به گزارش ایرنا، آیت الله غیاث الدین طه محمدی در آیین عبادی سیاسی نماز جمعه همدان ضمن تقدیر از مرم همیشه در صحنه این دیار برای شرکت در مراسم سومین سالگرد سردار شهید همدانی اظهار داشت: این شهید عمر پر برکت خود را صرف جهاد و خدمت به اسلام کرد و خداوند پاداش خدمات وی را شهادت قرار داد تا به یاران شهیدش پیوسته و بر اساس وعده الهی «عند ربهم یرزقون» باشد.آیت الله محمدی ادامه داد: سردار همدانی، مدافع غیور حریم ولایت و سرباز حقیقی حضرت ولی عصر(عج) در راه دفاع از اسلام و اندیشه ناب حسینی جان خود را فدا کرد.نماینده ولی فقیه در همدان اظهار داشت: کارنامه فعالیت و جهت گیری های این شهید بزرگ در تاریخ پس از پیروزی انقلاب اسلامی و جنگ تحمیلی و دیگر صحنه های مقابله با استکبار جهانی درخشان و کم نظیر بود. خطیب نماز جمعه همدان با بیان اینکه این استان قطب گردشگری جهانی شده است افزود: در روزهای گذشته سفیران 60 کشور خارجی به همدان آمدند تا تاریخ کهن همدان را مشاهده کنند و از نزدیک با دیار هگمتانه آشنا شوند.نماینده ولی فقیه در همدان گفت: در دیداری که سال های گذشته رهبر معظم انقلاب به شهر همدان داشتند، فرمودند همدان تاریخ حکومتی دارد و گردشگران از ده ها کشور به شهر همدان می آیند.آیت الله طه محمدی گفت: گردشگری در ایران ما رنگ و بوی معنوی هم دارد و کشورهای دیگر باید از انقلاب و دین ما درس بگیرند.وی ادامه داد: گردشگری دینی توجه به انسانیت و انسانهای بزرگ در هر شهر است.نماینده ولی فقیه در همدان با بیان اینکه امروز صنعت گردشگری جنبه اقتصادی به خود گرفته و به راهکاری برای تعالی اقتصادی تبدیل شده است اظهار داشت: گردشگری صنعتی پاک است و با شرایط اقلیمی همدان و برخورداری از مواهب طبیعی و اماکن تاریخی می تواند زیرساختی برای ایجاد پایگاهی اقتصادی باشد.وی با بیان اینکه فرقه‌های مختلف باعث شده مردم نگاه دیگری نسبت به اسلام ناب محمدی داشته باشند، بر معرفی اسلام حقیقی تاکید کرد.آیت الله طه محمدی گفت: اگر اسلام حقیقی به گردشگران خارجی به خوبی معرفی شود، هرکدام از این گردشگران رسانه ای برای ترویج دین و فرهنگ ناب اسلامی هستند.وی خطاب به مردم مهمان نواز همدان خاطر نشان کرد: هر گردشگر از هر کجای کشور و جهان و با هردین و مذهبی که دارد وقتی که به شهر همدان سفر می کنند، اگر با اخلاق و مهربانی با آنها رفتار کنیم در ترویج فرهنگ خود کمک کرده ایم.آیت الله محمدی به آیاتی از قرآن کریم اشاره کرد و افزود: در هفت سوره از قرآن کریم درباره موضوع  گردشگری و جهان گردی توضیح داده شده است.خطیب نماز جمعه همدان با بیان اینکه در طول تاریخ به واسطه جنگ های مختلف و برای رسیدن به قدرت خیلی ها کشته شدند گفت: گردشگری و جهان گردی به انسان درس عبرت می دهد.*وضعیت اقتصادی بهبود می یابدنماینده ولی فقیه در استان همدان در بخش دیگری از خطبه دوم آیین عبادی و سیاسی نماز جمعه با بیان اینکه وضعیت اقتصادی ‌به زودی بهبود می‌یابد، گفت: مردم به حرف‌های دروغ دشمن در فضای مجازی‌ اعتنا نکنند. وی با اشاره به اینکه مشکلات اقتصادی و وضعیت معیشتی مردم نیز به زودی حل می‌شود ادامه داد: کشور ما غنی و منابع درآمدی زیادی دارد به شرط آنکه مدیریت درستی داشته باشیم.نماینده ولی فقیه در همدان تاکید کرد: اگر دست سو استفاده کنندگان کشور بخصوص قاچاقچیان که خود دشمن داخلی محسوب می شوند قطع شود همه مشکلات هم حل خواهد شد.گفتنی است؛ نماز جمعه همدان در 24 نقطه استان برگزار می شود.9896/2090
      
      