{"onTitr":"","titr":" نیروهای مسلح با همدلی برای امنیت کشور تلاش می کنند","describe":" کرمانشاه - ایرنا - نماینده مردم اورامانات در مجلس شورای اسلامی گفت: همه نیروهای نظامی ، انتظامی ، امنیتی و مردم بصیر انقلاب اسلامی در شرایط حساس و مهم در کنار همدیگر هستند و برای حفظ تمامیت ارضی و امینت و آرامش کشور شبانه روزی تلاش می کنند.", "text":"به گزارش خبرنگار ایرنا،  شهاب نادری روز شنبه در مراسم صبحگاه مشترک نیروهای نظامی و انتظامی شهرستان روانسر که به مناسبت هفته نیروی انتظامی برگزار شد ، افزود: هم افزایی نیروهای نظامی با مردم به ویژه در مناطق مرزی باید بیشتر شود چرا که این امر امنیت پایدار را رقم خواهد زد.وی تصریح کرد: نیروی انتظامی در نقاطی که مدنظر دشمنان انقلاب بوده حضور چشمگیر و پررنگی داشته و توطئه های آنان را خنثی کرده است.نماینده مردم شهرستان های پاوه ، جوانرود ، روانسر و ثلاث باباجانی اضافه کرد: شیعه انگلیسی و سنی آمریکایی که در تلاش هستند امنیت کشور را به مخاطره بیندازند در میان مردم هیچ جایگاه و مقبولیتی ندارند و طرد شده هستند.نادری اظهار داشت: در منطقه اورامانات امینت به طور کامل برقرار است و اگر گاه گاهی شاهد تحرکات کوردلانه ای هستیم بخاطر مرزی بودن این منطقه است.وی ادامه داد: مردم منطقه اورامانات مردمی صبور و همیشه همراه نظام اسلامی بوده اند و هیچ گاه دل دشمان نظام را شاد نکرده و نمی کنند و نمونه بارز آن می توان اشاره کرد که در ناآرامی های سال گذشته بیشتر نقاط کشور به خیابان ها آمدند اما مردم این منطقه با هوشیاری و بصیرتی که داشتند توطئه دشمنان را خنثی کردند عضو مجمع نمایندگان استان کرمانشاه در مجلس شورای اسلامی بیان کرد: مشکلات اقتصادی در کشور هست اما این مهم نباید دستاویزی برای دشمنان باشد و همگان بدانند این شرایط و دوران را نیز پشت سر خواهیم گذاشت چرا که کارهای خوبی در حوزه ارز در حال انجام است.نادری گفت: در این شرایط حساس دستگاه قضایی و نیروهای انتظامی و امنیتی باید با دلالان و محتکران برخورد جدی داشته باشند تا عرصه برای فعالیت آنها روز به روز تنگ تر شود وی افزود: کولبری چون سازمان یافته نیست قاچاق محسوب نمی شود و اگر فعالیت های کولبری در منطقه اورامانات انجام می شود به دلیل بیکاری جوانان این منطقه مرزی است.عضو کمیسیون اقتصادی مجلس شورای اسلامی تاکید کرد: معیشت مردم مناطق مرزی باید مورد توجه دولتمردان باشد و مسئولین برای اشتغال جوانان این مناطق همت مضاعف نمایند شهرستان روانسر با 47 هزار نفر جمعیت در 60 کیلومتری شمال غربی کرمانشاه واقع شده است.7455/3033            "}