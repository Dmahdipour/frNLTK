{"onTitr":" مدیرکل امور مالیاتی سمنان:    ","titr":" 1600 میلیارد ریال از مالیات به شهرداری ها پرداخت شد","describe":" سمنان - ایرنا - مدیرکل امور مالیاتی استان سمنان گفت: از محل پرداخت مالیات بر ارزش افزوده مودیان مالیاتی، یکهزار و600 میلیارد ریال عوارض به شهرداری ها و دهیاری های شهرستان های سمنان از سال 1391 تا پایان تیر امسال پرداخت شد.", "text":"عباس بی نیاز روز یکشنبه در گفت و گو با ایرنا افزود: در دولت تدبیر و امید یکهزار و 500 میلیارد ریال به حساب شهرداری ها و یکصد میلیارد ریال به حساب دهیاری ها با هدف عمران و آبادانی شهرستان سمنان پرداخت شد.به گفته وی، این میزان پرداخت عوارض به شهرداری ها و دهیاری ها از محل مالیات بر ارزش افزوده بهترین گزارش از عملکرد دولت تدبیر و امید در دهه فجر امسال است.بی نیاز ادامه داد: اظهارنامه های مالیاتی سال گذشته که در خرداد امسال تسلیم شد نسبت به سال گذشته رشد 2 درصدی داشت، سال گذشته 27 هزار و 976 واحد صنفی و امسال 28 هزار و 606 واحد صنفی اظهارنامه مالیاتی خود را تسلیم کردند.وی ادامه داد: اصناف به تکالیف خود در زمینه مالیات به خوبی آشنا هستند و رشد 14 درصدی تسلیم اظهار نامه مالیاتی به صورت خوداظهاری از سوی واحدهای صنفی گواه بر این گفته است.مدیرکل امور مالیاتی استان سمنان خاطر نشان کرد: امسال بیش از 16 هزار مودی مالیاتی از تعداد 28 هزار و 606 مودی مالیاتی اظهارنامه خود را بر اساس خوداظهاری تسلیم کردند.وی یادآور شد: امسال برای بیش از 15 هزار پرونده مالیاتی براساس خوداظهاری بدون رسیدگی مالیات قطعی صادرخواهد شد و حدود 13 هزار پرونده اظهارنامه مالیاتی در استان سمنان به صورت خود اظهاری نیست و رسیدگی به پرونده این مودیان در دستور کار امور مالیاتی است. بی نیاز تصریح کرد: مالیات بر ارزش افزوده دوره بهار امسال نسبت به مدت مشابه سال گذشته در حدود چهار درصد رشد داشته است. به گفته مدیرکل امور مالیاتی استان سمنان ، توسعه زیرساخت ها، فعالیت های عمرانی، رونق و آبادانی دراین استان در گرو پرداخت به موقع مالیات است .به گزارش ایرنا، براساس آمارهای بانک مرکزی، دولت در چهار ماهه نخست امسال در مجموع 196 هزار و 400 میلیارد ریال درآمد از محل مالیات های غیرمستقیم داشته که سهم مالیات بر ارزش افزوده 92 هزار میلیارد ریال است و چهار هزار و 800 میلیارد ریال از محل مالیات بر ارزش افزوده به شهرداری ها و دهیاری های سراسر کشور در پنج ماه نخست امسال پرداخت شد که در مقایسه با مدت مشابه پارسال افزایش قابل توجهی داشته است.7342/6103            "}