{"onTitr":" استاندار فارس:    ","titr":" شهرداری شیراز روند سرمایه گذاری بخش خصوصی را تسهیل کند","describe":" شیراز-ایرنا- استاندار فارس گفت: مهمترین عاملی که می تواند زمینه اشتغال و توسعه را در کلانشهر شیراز ایجاد کند، تسهیل در امور سرمایه گذاری بخش خصوصی است که باید از سوی تمام دستگاه ها به ویژه شهرداری این شهر مورد توجه قرار گیرد.", "text":"به گزارش ایرنا اسماعیل تبادار، پنجشنبه در آیین بهره برداری از 2 ایستگاه خط یک متروی شیراز، بیان داشت: بهترین راهکار برای قرار گرفتن شیراز در مسیر توسعه، بهره گرفتن از توان و ظرفیت های سرمایه گذاری بخش خصوصی است.استاندار فارس افزود: امروز (پنجشنبه) طرح های مهمی در حوزه حمل و نقل عمومی کلانشهر شیراز شامل افتتاح 2 ایستگاه خط یک قطار شهری فرصت شیرازی و غدیر به بهره برداری رسید.تبادار، توجه به مسایل زیست محیطی را در حوزه حمل و نقل شهری موثر دانست و گفت: این 2 ایستگاه مترو با صرف 100 میلیارد تومان هزینه به بهره برداری رسید که در پی آن روزانه حدود 10هزار نفر به شمار مسافران مترو این شهر افزوده می شود.استاندار فارس افزود: روزانه عملکرد مسئولان کلانشهر شیراز را رصد می کنم و به بدهی های شهرداری این شهر نیز واقف هستم اما روال کار از گذشته تا کنون به این صورت بوده که شهرداری ها همیشه بدهکار هستند و همواره مطالباتی از دوران مدیریت های قبلی وجود داشته است.تبادار بیان کرد: بدهی حدود چهار هزار میلیاردی تومان شهرداری شیراز، در حال حاضر نیاز به مدیریت درست و اصولی دارد.وی ادامه داد: رویکرد انسان محوری شهرداری و شورای اسلامی شهر شیراز با توجه به جمعیت حدود یک میلون و 800 هزار نفر این شهر، به درستی اعمال شده است.استاندار فارس اضافه کرد: بدون شک برای تحقق این شعار برنامه هایی با رعایت الزامات از سوی مدیریت شهری شیراز تعریف شده است.  وی با اشاره به اینکه شهرداری و شورای اسلامی شهر شیراز، خدمات رسانی به مردم را مد نظر قرار داده اند، گفت: شهرداری شیراز ضمن تکمیل طرح های نیمه تمام گذشته و مدیریت بدهی ها، اکنون حدود 24 طرح عمرانی بزرگ مقیاس در این شهر در دست اجرا دارد که این امر بیانگر درک خدمت رسانی درست به مردم است.9873 /6118            "}