{"onTitr":"","titr":" عارف در ریاست فراکسیون امید مجلس ابقا شد","describe":" تهران - ایرنا - محمدرضا عارف نماینده مردم تهران، ری، اسلام شهر و شمیرانات برای بار سوم به عنوان رییس فراکسیون امید مجلس دهم شورای اسلامی انتخاب شد.", "text":"به گزارش خبرنگار سیاسی ایرنا، جلسه مجمع عمومی فراکسیون امید مجلس شورای اسلامی عصر امروز (سه‌شنبه) برگزار شد. در این جلسه انتخابات هیات رئیسه این فراکسیون با حضور اعضا برگزار و ترکیب هیات رئیسه برای سومین سال مجلس دهم مشخص شد.محمدرصا عارف به اتفاق آراء برای سومین بار به عنوان رییس فراکسیون امید مجلس دهم انتخاب شد، در این نشست اعضای جدید هیات رئیسه فراکسیون امید شامل محمدرضا تابش، مصطفی کواکبیان، فاطمه سعیدی، محمد فیضی، عبدالکریم حسین‌زاده، رضا انصاری، الیاس حضرتی و غلامرضا تاج‌گردون انتخاب شدند. بهرام پارسایی، علی نجفی و علیرضا رحیمی که پیش از این عضو هیات رئیسه فراکسیون امید بودند در این انتخابات نامزد نشدند.قرار است ارکان هیات رئیسه فراکسیون امید در نخستین جلسه فردا (چهارشنبه) انتخاب شوند.به گزارش ایرنا، دومین انتخابات هیات رئیسه فراکسیون امید شهریور ماه سال گذشته برگزار شد که در آن محمدرضا عارف به اتفاق آراء به عنوان رئیس فراکسیون و محمدرضا تابش و عبدالکریم حسین زاده نواب رییس و همچنین فاطمه سعیدی و الیاس حضرتی هم به عنوان ناظران هیات رئیسه این فراکسیون انتخاب شدند.همچنین بهرام پارسایی به عنوان سخنگو و مصطفی کواکبیان،‌ علیرضا رحیمی و علی نجفی خوشرودی به عنوان دبیران هیات رئیسه به مدت یک سال انتخاب شده بودند.سیام**1751*1535            "}