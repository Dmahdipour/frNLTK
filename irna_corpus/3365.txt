{"onTitr":"","titr":" 1517 بیمار روان مزمن در استان قزوین شناسایی شده است","describe":" قزوین - ایرنا - مدیرکل بهزیستی قزوین از شناسایی 1517 بیمار روان مزمن در استان خبر داد و گفت: این بیماران از طریق کمیسیون های تشخیص نوع و شدت معلولیت شناسایی و به فراخور نیاز توانخواهان و تشخیص مددکار به آنها خدمات ارایه می شود.", "text":"به گزارش ایرنا، علیرضا وارثی روز سه شنبه به مناسبت روز جهانی گرامیداشت سلامت روان در بازدید از مرکز نگهداری  بیماران روان مزمن بانوان در قزوین افزود: سازمان بهزیستی در راستای ارتقای سلامت افراد جامعه گام های موثری در زمینه رشد فرهنگ مشاوره و روان درمانی، پیشگیری و درمان سوء مصرف مواد، کاهش طلاق و درمان و توانبخشی بیماران روان مزمن برداشته است.وی اضافه کرد: در حال حاضر 2 مرکز نگهداری، درمان و توانبخشی بیماران روان مردان با ظرفیت 160 بیمار، 2 مرکز بیماران روان مزمن زنان با ظرفیت موجود 85 بیمار، یک مرکز ویزیت در منزل بیماران روان با ظرفیت 70 بیمار و  یک مرکز روزانه بیماران روان مزمن با ظرفیت 50 نفر زیر نظر بهزیستی در استان فعالیت می کنند.وارثی با اشاره به پرداخت مستمری به تعداد هزار و 129 نفر از کل مددجویان اجتماعی و توانبخشی قزوین به انضمام واریزی از محل سازمان هدفمندی یارانه ها، گفت: همچنین پرداخت کمک هزینه نگهداری  در منزل به بیماران متقاضی به میزان یک میلیون و 500 هزار ریال از دیگر خدمات بهزیستی در این حوزه است.مدیرکل بهزیستی قزوین با اشاره به کمک هزینه ترخیص به بیماران روانی مزمن از  مراکز شبانه روزی نیز گفت: سازمان جهت تامین هزینه درمان و توانبخشی  بیماران ترخیص شده از مراکز شبانه روزی و استفاده از توان نزدیکان و خانواده بیمار، معادل 60 درصد کمک هزینه  ارایه خدمات توانبخشی مراقبتی را در اختیار آنان قرار داده و با این کار بیمار در بستر خانواده نگهداری شده و از مراجعه به مراکز شبانه روزی کاسته می شود.وی همچنین گفت: در مراکز نگهداری، درمان و توانبخشی بیماران روان مزمن،خدمات توانبخشی مراقبتی شامل روانپزشکی، پزشکی، پرستاری، مددکاری، روان شناسی، توانبخشی روانی اجتماعی، آموزشی، هنری و ورزشی به بیماران مقیم ارایه می شود.وارثی اظهار داشت: در مرکز روزانه بیماران روان مزمن نیز خدمات توانبخشی پزشکی، توانبخشی روانی اجتماعی، آموزشی، حرفه ای به همراه خدمات تیم تخصصی مرکز، صبح تا ظهر به بیماران در حال ارایه است.وی همچنین از ارایه خدمات ویزیت در منزل به بیماران روان مزمن خبر داد و گفت: در این مورد نیز تیم روانپزشکی و مددکاری به منزل بیمار اعزام  و آنها را از خدمات در حوزه های روانپزشکی، پرستاری و روان شناسی بهره مند می کند.وی با اشاره به اینکه در آینده تعداد مراکز نگه داری بیماران روان مزمن توسعه خواهد یافت،افزود: در حال حاضر هیچ فردی پشت نوبت دریافت خدمات در این حوزه نیست.مرکز نگهداری بیماران روان مزمن بانوان بهار قزوین هم اکنون به 63 بیمار روان مزمن در گروه سنی 18 تا 60 سال خدمات داده و در کنار آن در یک بخش روزانه نیز فعالیت های آموزشی و هنری و مهارت آفرینی را به 15 بیمار روان مزمن ارایه می دهد.7388*3013            "}