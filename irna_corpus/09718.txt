{"onTitr":"","titr":" زنگ عاطفه‌ها در مدارس خراسان جنوبی نواخته شد","describe":" بیرجند - ایرنا - مرحله دوم جشن عاطفه‌ها در 948 پایگاه مدارس خراسان جنوبی روز چهارشنبه همزمان با سراسر کشور برگزار شد.", "text":"به گزارش ایرنا مدیرکل کمیته امداد امام خمینی (ره) خراسان جنوبی در حاشیه آیین نمادین زنگ عاطفه‌ها به خبرنگار ایرنا گفت: مرحله اول جشن عاطفه‌ها در 15 و 16 شهریور ماه در 311 پایگاه جشن عاطفه‌ها در میادین و مصلاهای نماز جمعه با حضور پرشور مردم خیر و نوع‌ دوست استان و قبل از بازگشایی مدارس با شعار لبخند مهر، بسته به مهر شما برگزار شد.رضا سلم آبادی اظهار داشت: بیش از 124 میلیون تومان در مرحله اول کمک نقدی و یک میلیارد و 860 میلیون تومان کمک غیر نقدی از محل کمک‌های مردمی سطح استان جمع‌آوری شد.وی تعداد دانش آموزان زیر پوشش این نهاد را 9 هزار و 172 نفر عنوان کرد و افزود: با تعامل و همکاری آستان قدس رضوی، موسسه خیریه حضرت رقیه (س) و موسسات خیریه استان توانستیم قبل از سال تحصیلی جدید به هر یک از دانش آموزان زیر پوشش یک بسته تحصیلی اهدا کنیم.مدیرکل کمیته امداد امام خمینی استان توزیع 20 هزار و 200 جفت کفش به ارزش 700 میلیون تومان توسط بانک ملت و اهدا در بین دانش آموزان نیازمند تحت حمایت  را از دیگر برنامه‌های صورت گرفته توسط این نهاد قبل از بازگشایی مدارس عنوان کرد.معاون سیاسی، امنیتی و اجتماعی استاندار خراسان جنوبی نیز در این آیین کمیته امداد را یادگار ارزشمند امام خمینی (ره) دانست و گفت: این نهاد مقدس نقش مهمی در محرومیت‌ زدایی و کمک به اقشار ضعیف و کم‌ درآمد جامعه داشته که قابل‌ تقدیر است.سید علی اسماعیلی به نقش مهم کمیته امداد در توزیع کالای مورد نیاز محرومان در شهرها و روستاهای استان اشاره کرد و افزود: با یک هم‌ افزایی و همکاری بین بخشی، این مهم به خوبی و به نحو مطلوب به انجام رسید.وی با بیان اینکه تحصیل علم و دانش یک فرصتی مغتنم است تصریح کرد: دانش آموزان باید از فرصت ایجاد شده در دوران نوجوانی نهایت استفاده را ببرند و در کنار رشته‌های تحصیلی که در آن مشغول هستند مهارت ‌آموزی و ارتقای مهارت‌ های فردی و اجتماعی را نیز در دستور کار قرار دهند.معاون سیاسی، امنیتی و اجتماعی استاندار خراسان جنوبی، تقویت جنبه‌ های فرهنگی در بین دانش آموزان را مورد تأکید قرارداد و یادآور شد: در حوزه تعلیم و تربیت نیز معلمان باید خود را به علوم نوین و پیشرفت‌های روز دنیا در حوزه‌های مختلف مجهز کنند.وی بر نهادینه کردن فرهنگ مطالعه در بین دانش آموزان تاکید کرد و افزود: علاوه بر این امر، درونی کردن فرهنگ تدبر و تفکر و نیز پرسشگری در بین دانش آموزان باید از سوی معلمان مورد توجه جدی قرار گیرد.اسماعیلی توجه به اخلاقیات و انسانیت را از دیگر ملزومات حوزه آموزش و پرورش دانست و گفت: عزت‌ نفس و تلاش برای ارتقای آن، تحمل یکدیگر، انجام کارهای گروهی و نیز توجه به نوع‌ دوستی از دیگر مواردی است که می‌تواند در این زمینه مورد توجه قرار گیرد.9893 * 6054            "}