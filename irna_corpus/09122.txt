{"onTitr":" نمایندگان مجلس در گفت و گو با ایرنا:    ","titr":" ثبات بازار ارز به مدیریت نیاز دارد","describe":" تهران- ایرنا- کاهش نرخ ارز که به نوعی شوک در بازار بود، هرچند از مردم را برای ایجاد ثبات اقتصادی امیدوار اما از سوی دیگر سرمایه گذاران در این عرصه را نگران کرد که از نگاه نمایندگان مجلس این مساله با مدیریت صحیح بازار ارز برطرف می شود.", "text":"به گزارش خبرنگار سیاسی ایرنا، کاهش نرخ دلار و یورو در چند روز گذشته بر پیچیدگی بازار ارز در کشور افزوده است، این موضوع از یک سو باعث امیدواری مردم به شکسته شدن قیمت های بازار شده و از سویی موجب نگرانی کسانی است که با خرید دلار در این  بازار متلاطم سرمایه گذاری کرده اند.نوسان در بازار ارز از سال گذشته آغاز شد و با خروج آمریکا از برجام و شروع تحریم ها اولیه و نگرانی از نوع و شدت تحریم های ثانویه کاخ سفید علیه ایران، روندی صعودی داشت؛ نوسان هایی که با برخی سوء استفاده ها و دست های پشت پرده در بازار ارز در ارتباط بود و با افزایش نرخ مسکن، خودرو و دیگر کالاهای اساسی و مورد نیاز جامعه، وضعیت اقتصادی کشور و به ویژه معیشت مردم را تحت الشعاع قرار داد.اما اکنون نرخ ارز در کشور تا اندازه ای پایین آمده و بنا بر اخباری که از تهران و شهرهای مختلف منتشر شده است؛ کاهشی چشمگیر داشته چنانکه کسانی که سرمایه خود را به دلار تبدیل کرده اند، لحظاتی پر اضطرابی را سپری کرده اند؛ با این همه این پرسش مطرح است که چه عواملی در کاهش نرخ دلار نقش داشته اند، آیا می توان این روند کاهشی را ثبات نگه داشت و مانع افزایش دوباره نرخ دلار شد؛ خبرنگار ایرنا برای پاسخ به این پزسش ها با تنی چند از نمایندگان مجلس گفت و گو کرد.** باید به بخش خصوصی اعتماد کنیممحمد حسینی شاهرودی نایب رییس کمیسیون اقتصادی و نماینده مردم شاهرود و میامی در مجلس در مورد راهکارهای ارائه شده برای کاهش نرخ ارز به ایرنا گفت: راهکارها در شورای عالی اقتصادی سران سه قوه ارائه و تصویب شده است که بر مبنای آن اختیاراتی به بانک مرکزی داده اند تا مداخلاتی را در بازار داشته باشد.وی با اشاره به پیشنهادهای کمیسیون اقتصادی مجلس برای تشکیل بازار متشکل ارزی گفت: عواملی چون تعمیق بازار ارزی نیما و صدور بخشنامه هایی برای تسهیل صادرات و واردات با هدف تامین نیاز مردم، در کاهش نرخ ارز تاثیر گذار بوده اند.حسینی شاهرودی با بیان اینکه رشد بادکنکی و حباب ارز را داشته ایم، عنوان کرد: ما به فعالان اقتصادی و مردم در مورد ریسک سرمایه گذاری در بازار ارز هشدار دادیم؛ در این زمینه بانک مرکزی وارد شد و نرخ ارز را اعلام کرد که بر مبنای آن خرید انجام شد که جلوی سوء استفاده دلالان را بگیرد تا دوباره برای کشور بحران ایجاد نکنند.وی یادآورشد: در زمان بروز بحران ارزی، کسانی بدون تخصص و بدون اینکه نیاز داشته باشند، در این عرصه سرمایه گذاری کردند و هشدارها را نادیده گرفتند و اکنون باید نتایج آن را تحمل کنند.نایب رییس کمیسیون اقتصادی بر حفظ آرامش در بازار ارز تاکید و عنوان کرد: بانک مرکزی باید در کنار سیاست های گذشته که در بحث تامین ارز برای فعالان اقتصادی و نیز فرآیند صادرات و واردات کالا اعمال کرده است، تمهیدات و بخشنامه های جدیدی را در دستور کار قرار دهد که فعالان اقتصادی با اعتماد به این بخشنامه ها در 6 ماه تا یک سال آینده بتوانند فعالیت خود را انجام دهند.وی تاکید کرد: ما باید به بخش خصوصی اعتماد کنیم و بر مبنای این اعتماد به آنها اختیار دهیم تا بخشی از مشکلات اقتصادی کشور حل شود.** لنگرگاه های اقتصادی کشور باید به خوبی شناسایی شودهمایون یوسفی نماینده مردم اهواز در مجلس شورای اسلامی درباره کاهش نرخ ارز به ایرنا گفت: اینکه نرخ ارز به یکباره بالا و پایین می رود، یعنی نرخ آن از ساختار های اقتصادی تبعیت نمی کند و عوامل دیگری که ریشه داخلی دارند، در این مسائل دخیل هستند.وی ادامه داد: نوسان نرخ ارز، زندگی مردم را متلاطم کرده که این رویه به نفع نظام مردم نیست و انتظار می رود دولت در این زمینه جدیت بیشتری داشته باشد و با بررسی دلایل بروز آن، از ایجاد چنین امواجی در آینده جلوگیری کند.نماینده مردم اهواز با بیان اینکه «ساختار اقتصادی و تولید ناخالص داخلی کشور به اندازه ای بزرگ و بالا است که تحمل این امواج را دارد»، تصریح کرد: این موج ها ضرباتی را به اقتصاد کشور وارد می کند که در بلندمدت جبران ناپذیر است.وی در خصوص مدیریت بازار ارز که اکنون نرخ های آن کاهش یافته است، تاکید کرد: مدیریت نرخ ارز با دستورالعمل ممکن نیست بلکه باید لنگرهای ساختار اقتصادی کشور در نقاطی قرار گیرند که به واسطه آن نرخ ارز کنترل شود.این نماینده مجلس افزود: اکنون لنگرگاه های مناسبی در اقتصاد نداریم؛ در حالی که مردمی شدن اقتصاد در کشور از جمله این لنگرگاهها است، باید گفت اقتصاد ایران از دولتی بودن رنج می برد.یوسفی ارتباط مناسب با اقتصادی بزرگ دنیا با در نظر گرفتن منافع ملی را از دیگر ضرورت های اقتصادی و موثر در تقویت ارزش پول ملی برشمرد و گفت: ما این ارتباطات را اکنون نداریم و نبود این لنگرگاه ها سبب می شود با هر موجی شاهد نوسان در نرخ ارز باشیم.** دامنه در ثبات بازار تقش تعیین کننده دارد عبدالرضا مصری نماینده مردم کرمانشاه و عضو کمیسیون برنامه، بودجه و محاسبات مجلس نیز به ایرنا گفت: ما در مدیریت بازار اقداماتی انجام دادیم که راه تنفس بازار را بستیم و در نتیجه بازار دچار نوسان شد.وی افزود: در صورتی می توان به ثبات در نرخ ارز امیدوار بود که قیمت ها در یک دامنه مورد انتظار شناور باشد؛ اگر بازار خود را در این دامنه قیمتی تطبیق دهد، به تبع آن با تعدیل نرخ کالاها مواجه می شویم.این نماینده مجلس تصریح کرد: دامنه قیمتی در ثبات بازار ارز نقش تعیین کننده دارد یعنی اگر قرار است نرخ ارز هشت هزار تومان باشد، این رقم باید بین 7900 تا 8100 تومان افزایش و کاهش داشته باشد و نه بیشتر؛ اما اگر نوسان ها بدون یک دامنه مشخص ادامه یابد، مدیریت آن به سختی ممکن است. مصری افزود: اگر عوامل موثر بر بازار ارز طبیعی باشد و بانک مرکزی نیز شرایط بازار را به خوبی مدیریت کند، نرخ ارز به ثبات نسبی می رسد.** دولت قیمت ارز را مدیریت کندسید کاظم دلخوش نماینده مردم صومعه سرا در مجلس شورای اسلامی در خصوص عوامل موثر در کاهش نرخ ارز در کشور گفت: در این زمینه چندین عامل موثر نقش دارد؛ نخست تاکید اتحادیه اروپا بر حفظ برجام و ایجاد سازوکار ویژه گروه 1+4 برای حفظ برجام با برقراری تبادلات مالی و بانکی و تسهیل صادرات نفت است.وی ادامه داد: عامل دیگری که در کاهش نرخ ارز تاثیر گذار بوده، سیاست واردات ارز از سوی دولت است که بر اساس آن هر کسی می تواند و مجاز است که ارز به کشور وارد کند.«عملیات موشکی و پهبادی کشور علیه تروریست عامل دیگری است که امنیت سرمایه گذاری را در کشورهای حامی تروریست، کاهش داده است.»دلخوش با بیان اینکه انتظار می رود دولت ثبات قیمت ارز را مدیریت کند، افزود: عوامل مذکور باعث تزلزل در بازار ارز شده و همزمان کسانی که ارز در خانه داشتند، ارز خود را وارد برای فروش به بازار آوردند و همین مساله باعث کاهش نسبی نرخ ارز در کشور شد.** عزم و اراده سه قوه در مدیریت بازار و کاهش نرخ ارز تاثیر گذار استسیده فاطمه حسینی نماینده مردم تهران در مجلس نیز در خصوص کاهش نرخ ارز در کشور به ایرنا گفت: در نوسان نرخ ارز چند عامل تاثیر گذار است که مهمترین آن به موضوع عرضه و تقاضا باز می گردد و اینکه این بخش به چه شکل مدیریت شود.نماینده مردم تهران با بیان اینکه دولت مهمترین عامل در مدیریت عرضه و تقاضا است، گفت: نوسان در بازار ارز را فقط را نمی توان به عوامل اقتصادی محدود کرد، بلکه ریشه های غیر اقتصادی نیز در این زمینه نقش دارند؛ عزم و اراده سه قوه برای ثبات و مدیریت بازار از آن جمله است.به گفته این نماینده مجلس، انتظاری که افکار عمومی در مورد تصویب لایحه الحاق ایران به کنوانسیون مبارزه با تامین مالی تروریسم(CFT) و پیوستن به گروه ویژه مالی (FATF) وجود دارد، در کاهش نرخ ارز در کشور موثر بوده است.وی افزود: در کاهش نرخ ارز عوامل چند نقش دارند، اما باید منتظر ماند و دید که آیا این کاهش ثبات خواهد داشت یا خیر و آیا می توان تلاطم اقتصاد کشور را که بیش از هر چیز متاثر از نوسان بازار ارز است، مدیریت کرد. **سیام**3050**1535            "}