{"onTitr":"","titr":" حوادث رانندگی در شهرضا 2 کشته داشت","describe":" اصفهان - ایرنا - 2 حادثه جداگانه رانندگی روز سه شنبه در شهرستان شهرضا در جنوب اصفهان به مرگ 2 تن منجر شد.", "text":"حبیب صادقی رئیس اورژانس پیش بیمارستانی شهرستان شهرضا به ایرنا گفت : واژگونی یک دستگاه خودروی سواری  پژو 405 در ساعت 9 و 50 دقیقه امروز در کیلومتر  10 جاده شهرضا  به اصفهان به مرگ راننده 33 ساله خودرو منجر شد.وی افزود : در حادثه دوم که در جاده شهرضا به  آباده ساعت 10 و 22 دقیقه صبح امروز روی داد ، یک دستگاه خودروی سواری تندر به یک موتور سیکلت برخورد کرد.صادقی گفت : در این حادثه موتور سیکلت سوار 18 ساله جان باخت و سه سرنشین خودروی سواری مصدوم شدند.رئیس اورژانس پیش بیمارستانی شهرضا گفت: مصدومان به بیمارستان امیرالمومنین (ع) شهرضا منتقل شدند.علت بروز این حادثه در دست بررسی است. فوریت های پزشکی شهرستان شهرضا دارای 6 پایگاه، یک اتاق فرمان مشترک با شهرستان دهاقان و 28 تن کادر امدادی است. شهرضا با جمعیتی حدود 160هزار نفر در 70 کیلومتری جنوب اصفهان قرار دارد.ت/7144/ 6022            "}