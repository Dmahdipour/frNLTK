{"onTitr":"","titr":" بازدید رایگان از موزه های تهران 2 روز تمدید شد","describe":" تهران- ایرنا- مدیر روابط عمومی اداره کل میراث فرهنگی، صنایع دستی و گردشگری استان تهران از تمدید 2 روزه بازدید رایگان موزه، اماکن فرهنگی و تاریخی پایتخت برای عموم خبرداد.", "text":"وجیهه قاسمی روز یکشنبه در گفت و گو با خبرنگار ایرنا افزود: با توجه به حجم استقبال مردم از جاذبه های تاریخی و فرهنگی، به مناسبت روز تهران یکشنبه و دوشنبه (15 و 16 مهر ماه) بازدید ها رایگان است.وی تصریح کرد: به مناسبت روز تهران (14 مهرماه) بازدید از موزه ها و مناطق قدیمی این شهر از جمله مسیر عودلاجان، خانه کاظمی، تیمچه اکبری ها، نخستین بانک پایتخت، حمام نواب، خانه مدرس، خانه امام جمعه و تعدادی کارگاه های مرمتی برای بازدید عموم رایگان است.مدیر روابط عمومی اداره کل میراث فرهنگی استان تهران ادامه داد: همچنین به مناسب این روز بازدید از 5 موزه تهران از جمله رضا عباسی در خیابان دکتر شریعتی، فرش خیابان کارگر شمالی، موزه آبگینه خیابان سی تیر، نقاشی پشت شیشه در خیابان سعدی شمالی و هنرهای ملی نیز در میدان بهارستان از ساعت 8 تا 17 رایگان خواهد بود.وی تصریح کرد: همچنین ستاد گردشگری شهرداری تهران نیز امروز تورهای تهران گردی رایگان را از مسیر های میدان تجریش خیابان شهید در بندی (مقصود بیک)، موزه موسیقی، موزه آب، محوطه شمالی پارک پلیس، موزه گرافیک، موزه فرش، باغ موزه قصر، موزه مینیاتور، میدان آزادی و برج آزادی، تئاتر شهر، باب همایون (میدان امام خمینی)، موزه دکتر معین، ابن بابویه و برج طغرل را در نظر گرفته است.مهر 1286 خورشیدی، متمم قانون اساسی مشروطیت به تصویب مجلس شورای ملی رسید که در اصل 4چهارم این متمم، تهران به عنوان پایتخت ایران رسمیت قانونی پیدا کرد و بر این اساس، شورای اسلامی شهر تهران این روز را به عنوان «روز تهران» نامگذاری کرد.تهرام/7247/ 1539 /            "}