{"onTitr":" در گفت و گو با ایرنا    ","titr":" معاون وزیر صنعت: نگران اجرای تحریم ها در بخش معدن نیستیم","describe":" تهران- ایرنا- معاون امور معادن و صنایع معدنی وزارت صنعت، معدن و تجارت گفت: اجرایی شدن تحریم ها، اجرای پروژه های معدن و صنایع معدنی را کمتر با مشکل مواجه می کند و نگرانی کمتری در این حوزه از فعالیت ها داریم.", "text":"«جعفر سرقینی» روز شنبه در گفت وگو با خبرنگار اقتصادی ایرنا افزود: وزارت صنعت، معدن و تجارت در اجرای پروژه های معدنی خود به هیچ عنوان معطل نمی ماند و هر شرکتی که به دلیل تحریم ها از ایران خارج شده یا قصد خروج دارد، با شرکت دیگری جایگزین خواهد شد.به گفته وی، زمزمه خروج از بازار ایران به دلیل تحریم ها تازه آغاز شده و اگر در عمل اتفاقی بیفتد یا مدت زمانی از خروج شرکتی بگذرد، آنگاه وزارتخانه در این زمینه به سرعت تصمیم گیری خواهد کرد.معاون وزیر صنعت از شرکت های چینی و روسی به عنوان جایگزین های خوبی برای شرکت های غربی یاد و تاکید کرد: «مطمئن باشید پروژه های معدن و صنایع معدنی، آخرین پروژه هایی خواهند بود که متاثر از مساله تحریم ها ممکن است با مشکل مواجه شوند».وی توضیح داد: بومی سازی و داخلی سازی پروژه های یاد شده در مقایسه با سایر حوزه ها بیشتر بوده، منابع موجود در این بخش منابع پایه هستند و اجناس تولیدی آن محصولات هستند که در اقصی نقاط جهان قابل معامله اند.«به عبارتی می توان در قراردادها به گونه ای عمل کرد که مجریان پروژه ها، بجای پول، جنس از کشورمان خارج کنند».وی درخصوص احیای معادن متروک نیز گفت: خانه معدن ایران از سوی وزرات صنعت برای اجرای کار در این عرصه اختیار تام دارد تا به راه اندازی معادن متروک بپردازد؛ با این حال وزارتخانه آماده تقویت این معادن و کمک به حل مشکلاتشان است.به گزارش ایرنا، بیشتر معادن متروک کشور، فلزی و از نوع سرب، روی، مس و کانی های همراه است.پیشتر «محمدرضا بهرامن» رئیس خانه معدن ایران در جلسه هم‌اندیشی این تشکل و سازمان توسعه و نوسازی معادن و صنایع معدنی ایران (ایمیدرو) اعلام کرد که با راه‌اندازی هر واحد معدنی به‌طور میانگین حدود 50 نیروی انسانی مشغول کار می‌شوند که این مساله با احیای معادن متروک عملیاتی خواهد شد.اقتصام*3065**2025            "}