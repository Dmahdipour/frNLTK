{"onTitr":"","titr":" 800 اثر به جشنواره ملی فیلم کوتاه 'مهر سلامت' ارسال شد","describe":" اصفهان - ایرنا - 800 اثر به دبیرخانه نخستین جشنواره ملی فیلم کوتاه 'مهر سلامت' که در اصفهان برگزار می شود، ارسال شده است.", "text":"به گزارش ایرنا، نخستین جشنواره فیلم کوتاه مهر سلامت با موضوع گسترش فرهنگ عمل خیر در عرصه سلامت جسم و روان با هدف ترویج فرهنگ نیکوکاری در حوزه سلامت و تجلیل از خیران برتر این عرصه به میزبانی اصفهان برگزار می شود.دبیر اجرایی جشنواره فیلم کوتاه مهر سلامت روز سه شنبه در گفت و گو با ایرنا بیان داشت: ارسال 800 اثر به نخستین دوره جشنواره نشانه استقبال خوب مردم از آن است.محمد پسران رزاق با بیان اینکه آثار رسیده به جشنواره از استان های مختلف است، افزود: این آثار در بخش های مستند، داستانی، فیلمنامه و دانش آموزی است و هیات داوران در حال بررسی و اعلام نظر در باره آنها برای رقابت در بخش نهایی هستند.وی با بیان اینکه این جشنواره به همت مجمع خیرین سلامت کشور با حمایت نهادهای مختلف از جمله وزارت بهداشت، درمان و آموزش پزشکی و دانشگاه علوم پزشکی اصفهان برگزار می شود، گفت: آثار رسیده به دبیرخانه جشنواره در باره موضوع های مختلف از جمله شناخت بیماری ها، سلامت روان، اهدای عضو و خیران سلامت است. پسران با بیان اینکه برگزیدگان این جشنواره روز 26 مهر امسال در مراسم اختتامیه در تالار دکتر شریعتی دانشگاه علوم پزشکی اصفهان معرفی می شوند، خاطرنشان کرد: بر اساس تفاهم نامه ای با صدا و سیمای اصفهان، آثار برگزیده جشنواره با رضایت فیلم سازان از تلویزیون پخش می شوند.وی برگزاری کارگاه های آموزشی و افتتاح 2 مرکز بهداشتی درمانی خیرساز را از جمله برنامه های نخستین جشنواره فیلم کوتاه مهر سلامت اعلام کرد.به گزارش ایرنا، معرفی افراد نیکوکار در عرصه سلامت، جایگاه سلامت در توسعه اقتصادی، جایگاه رسانه در ترویج و اشاعه فرهنگ نیکوکاری، بیماری های خاص و صعب العلاج و نقش خیریه ها در پیشگیری و درمان آنها، اهدای عضو و نقش آب در سلامت فرد و جامعه با توجه به بحران خشکسالی و کمبود منابع آبی، در زمره موضوع های جشنواره ملی فیلم 'مهر سلامت' است.حداکثر زمان فیلم های ارسال شده به این جشنواره 45 دقیقه است.نخستین جشنواره ملی فیلم کوتاه 'مهر سلامت' روزهای 23 تا 26 مهر امسال در اصفهان برگزار می شود.6027/3011            "}