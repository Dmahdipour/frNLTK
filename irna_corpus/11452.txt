{"onTitr":"","titr":" آرژانتین سیاست های جدیدی برای خروج از بحران مالی اجرا می کند","describe":" تهران-ایرنا- دولت آرژانتین در بحبوحه نگرانی سرمایه گذاران نسبت به وخامت شرایط اقتصاد این کشور پیش از انتخابات ریاست جمهوری 2019، روز گذشته سیاست های مالی و پولی تازه خود را اعلام کرد.", "text":"به گزارش تارنمای شبکه بلومبرگ، سیاستگزاران آرژانتین با اعمال تغییرات چشمگیر تحت یک توافق بازبینی شده با صندوق بین المللی پول و همچنین با حضور رئیس جدید بانک مرکزی این کشور به دنبال جلوگیری از وقوع یک بحران اقتصادی و مالی تمام عیار هستند. با این وجود، شک و تردیدهایی درباره برگزاری انتخابات ریاست جمهوری در سال 2019 میلادی وجود دارد و این پرسش را مطرح می سازد که آیا این کشور می تواند از این چالش جدی پیش از انتخابات جان سالم به در ببرد؟ 'آلبرتو راموس' اقتصاددان آرژانتینی می گوید؛  آرژانتین پیشتر در جهنمی قرار گرفته و سیاستگزاران باید راهی برای برون رفت از این شرایط پیدا کنند.این یک شرایط مالی سختی است و نمی تواند برای مدتی ادامه یابد.بانک مرکزی آرژانتین روز گذشته طرح خود را برای کاهش حجم نقدینگی در چرخه اقتصاد با هدف مهار تورم اعلام کرد. هدف آن است که تا ژوئن 2019 اجازه داده نشود حجم نقدینگی در آرژانتین از میزان طبیعی بیشتر شود. بانک مرکزی آرژانتین همچنین سیاست های مالی را اجرا می کند که براساس آن بانک ها با راهکارهایی پول در گردش را جذب می کنند تا پول هایی را که اغلب موجب تضعیف ارزش پزو و افزایش تورم می شود، از میان بردارند. این تدابیر درنهایت منجر به مهار افزایش بهای کالاها نیز خواهد شد.دولت آرژانتین در حالی این سیاست های پولی را اجرا می کند که پیش تر خود را برای رکود اقتصادی سال جاری و سال اینده آماده کرده بود. 'مائوریسیو مکری' رئیس جمهوری این کشور مسیر سختی پیش رو دارد و برخی از تحلیل گران این پرسش را مطرح کرده اند که آیا مکری می تواند در برابر اعمال محدودیت های مالی (موضوع کلیدی برای صندوق بین المللی پول) پیش از انتخابات سال آینده متعهد بماند یا خیر؟به گزارش ایرنا، آرژانتین به عنوان یکی از اقتصادهای نوظهور جهان اخیرا با چالش های جدی اقتصادی و مالی روبرو شده که اتخاذ نکردن تدابیر کارآمد می تواند منجر به بروز بحران در این کشور شود.کاهش ارزش &#39;پزو&#39; (واحد پول آرژانتین) در حالی اخیرا تا بیش از 50 درصد رسیده که دولت برای حل این معضل سود بانکی را به 60 درصد افزایش داد.پزو از ابتدای سال جاری میلادی تاکنون 53 درصد از ارزش خود را از دست داده است. در ابتدای سالجاری هر دلار آمریکا با 18 پزو مبادله می شد که این رقم اکنون به 39.87 پزو رسیده است.آرژانتین به عنوان سومین اقتصاد بزرگ آمریکای لاتین و دومین اقتصاد بزرگ آمریکای جنوبی، در سال 2018 (1397) به دلیل مواجهه با بحران کاهش شدید ارزش واحد پولی اش با شرایط اضطراری روبرو شده است.اروپام**9234**2040            "}