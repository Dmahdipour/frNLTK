{"onTitr":"","titr":" زنجانی ها شب سردی را سپری کردند","describe":" زنجان - ایرنا - کارشناس پیش بینی اداره کل هواشناسی زنجان گفت: در 24 ساعت گذشته با استقرار سرما در این استان، دمای مناطق مختلف از 10 تا 15 درجه کاهش یافت و مردم هوای سرد پاییزی را سپری کردند.", "text":"حسین سلطانی روز یکشنبه در گفت و گو با خبرنگار ایرنا افزود: در این مدت شهر قیدار با پنج  و گرماب با 23درجه به ترتیب خنک ترین و گرمترین شهرهای این استان بود و دمای کنونی شهر زنجان نیز هشت درجه است که نسبت به روز گذشته در همین ساعت پنج درجه کاهش نشان می دهد.وی اظهار داشت: وضعیت جوی امروز /یکشنبه/ این استان صاف تا قسمتی ابری که از بعداز ظهر با افزایش ابر و وزش باد شدید همراه خواهد شد که بارش های پراکنده به وقوع خواهد پیوست.سلطانی خاطرنشان کرد: بر این اساس همین وضعیت طی روزهای/ دوشنبه / نیز در استان حاکم خواهد شد و به لحاظ وضعتی دما نیز این روند از بعداز ظهر فردا بتدریج روند افزایشی خواهد یافت.وی بیان کرد: از روز /دوشنبه/ تا پایان هفته به دلیل وجود رطوبت در ستون جو و حرکات واداشتی در سطوح میانی گاهی افزایش پوشش ابر پیش بینی می شود که در برخی نقاط با بارش های پراکنده همراه خواهد شد.این کارشناس خاطر نشان کرد: دمای بیشینه شهر زنجان امروز به 16 درجه بالای صفر می رسد و دمای کمینه و بیشینه این شهر نیز طی 24 ساعت گذشته بین هفت و 17 درجه بالای صفر بوده است.به گزارش ایرنا، هم اکنون این اداره کل 60 ایستگاه هواشناسی در استان دارد که از این تعداد 30 ایستگاه بصورت خودکار اطلاعات مورد نیاز را جمع آوری می کند.9646/8068            "}