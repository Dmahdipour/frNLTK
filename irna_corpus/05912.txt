{"onTitr":" استاندار لرستان:    ","titr":" استفاده بهینه از داشته های موجود درحوادث احتمالی ضروری است","describe":" خرم آباد- ایرنا - استاندار لرستان با تاکید بر استفاده بهینه از داشته های موجود در برابر بحران های احتمالی گفت: با برگزاری مانورهای مختلف میزان آمادگی در برابر حوادث احتمالی باید مورد سنجش و ارزیابی قرار گیرد.", "text":"به گزارش ایرنا، سید موسی خادمی ظهر روز شنبه در نشست مدیریت بحران لرستان که در محل سالن همایش های استانداری برگزار شد، افزود: میزان آمادگی در برابر حوادث و وقایع غیر قابل پیش بینی از نظر نیروی انسانی، تجهیزات، ماشین آلات و امکانات و داشته های موجود را باید بصورت برگزاری مانورها ارزیابی کرد تا با علم به نواقص موجود برای رفع مشکلات اولویت دار اقدام کرد.وی با بیان اینکه نباید برای تامین اعتبار رفع مشکلات و رسیدن به ایده آل برای مقابله با بحران در برابر حوادث احتمالی منتظر ماند، گفت: اگر تمام اعتبارات کشور را به ما بدهند هم نمی توان تمامی مشکلات و نواقص را مرتفع کرد و هنر در این است که با مدیریت از داشته ها و امکانات موجود اعم از نیروی انسانی و تجهیزات بهره کافی را برد.استاندار لرستان اظهار داشت: کمبودها را باید در مانورها شناسایی کرد و این نکته مهم مورد بررسی قرار گیرد که آیا همین تجهیزات موجود در زمان حادثه احتمالی سالم هستند یا خیر و اگر نواقصی دارند با اعتبارات موجود به رفع آن مشکلات پرداخت.خادمی با اشاره به واقعه گم شدن چند کوهنورد در ارتفاعات اشترینان طی سال های گذشته گفت: بعد از وقوع این اتفاق معلوم شد که تنها بالگرد موجود هم نقص اساسی داشته  که اینگونه موارد ضرورت سنجش آمادگی و مدیریت بحران را بیشتر می کند.خادمی یادآور شد: اینکه هر کدام از دستگاه های اجرایی مختلف مرتبط با مدیریت بحران کتابچه نیازهای خود را داشته باشند خوب است اما این اقدام نباید باعث شود به همان اکتفا شود و منظر تامین اعتبار ماند در عین حالی که هیچ کس حق کوتاه آمدن از سهم ملی در بخش اعتبارات دستگاه اجرایی مرتبط با خود را ندارد ولی استفاده از داشته ها باید در اولویت باشد.وی در بخش دیگری از سخنانش در خصوص نحوه اطلاع رسانی در مورد تعطیلی مدارس به هنگام شرایط خاص گفت: تعطیلی مدارس در هنگام آلودگی هوا، افزایش سرما و یخبندان و بارش برف و موارد مشابه گاه باعث سرگردانی خانواده ها می شود و مشاهده شده علی رغم اعلام تعطیلی اما بچه ها در مدارس حاضر می شوند.استاندار لرستان گفت: در هر شهرستانی مجموعه تشخیص دهنده تعطیلی موظف است به فرمانداری آن شهرستان گزارش دهد و فرمانداری نیز با هماهنگی دستگاه های مرتبط تعطیلی را به آموزش و پرورش اعلام و اطلاع رسانی از طریق رسانه ها را انجام دهد.احمد مرادپور معاون هماهنگی امور عمرانی استانداری لرستان نیز در نشست مدیریت بحران گفت: بنا بر پیش بینی های انجام  شده بارندگی های خوبی امسال خواهیم داشت که ضرورت آمادگی در برابر سیلاب های احتمالی را بیشتر می کند.وی با اشاره به کاهش میزان آتش سوزی جنگل و مراتع در سال جاری اظهار داشت: این میزان کاهش ناشی از تمرکز بر برنامه های و اقدامات فرهنگی و بعبارتی فرهنگ سازی برای محافظت از منابع طبیعی بوده است.مراد پور با تاکید بر اقدامات پیشگیرانه گفت: انجام اقدامات پیشگیرانه هر چند کوچک می تواند از اتفاقات و حوادث بزرگ پیشگیری کند و با توجه به اینکه 70 درصد لرستان کوهستانی است وقوع سیلاب ها حتمی بوده که باید اقدامات لازم برای کنترل در نقاط شروع سیلاب ها که بخش عمده ای از آنها در خرم آباد در کوههای اطراف این شهر است باید صورت گیرد.معاون هماهنگی امور عمرانی استانداری لرستان گفت: کنترل سرشاخه ها باید مورد توجه قرار گیرد تا بخش عمده سیلاب ها در یک بحش شهر تخریب ایجاد نکند.وی به وجود پایگاه اورژانس در بزرگراه خرم آباد تاکید کرد و گفت: اتفاق تانکر سوخت در این بزرگراه نشان  داد وجود چنین پایگاهی ضروری است با توجه به اینکه خروج ماشین های آتش نشانی در بیرون از محدوده شهرها ممنوع است.1920/6060            "}