{"onTitr":" معاون وزیر راه خبر داد    ","titr":" پایان ساخت سازه های منطقه یک آزادراه تهران-شمال تا پایان سال","describe":" تهران- ایرنا- معاون وزیر راه و شهرسازی گفت: ساخت همه سازه های منطقه یک آزادراه تهران- شمال امسال به طول 32 کیلومتر تا آخر امسال به پایان می رسد.", "text":"به گزارش خبرنگار اقتصادی ایرنا، خیرالله خادمی ظهر شنبه در حاشیه آیینی به مناسبت پایان عملیات حفاری تونل شرقی البرز به طول 6 هزار و 400 متر در منطقه 2 آزاده راه تهران- شمال افزود: تلاش ما این است که تکمیل منطقه 2 آزادراه تهران- شمال نیز تا سال 1400 به پایان برسد.مدیرعامل شرکت ساخت و توسعه زیربناهای حمل و نقل کشور ادامه داد: پیش از این بزرگ ترین تونل ایران در منطقه امامزاده هاشم گیلان به طول سه هزار و 300 متر قرار داشت اما امروز بازگشایی قسمت شرقی تونل البرز را به عنوان بزرگ ترین تونل کشور شاهدیم.** تحریم مانع ادامه طرح نیستخادمی اضافه کرد: برای تسریع در حفاری قسمت غربی این تونل قرار بود یک دستگاه حفاری تونل پیشرفته وارد کشور شود اما به علت مشکلات تحریم مقرر شده است این دستگاه از یک کشور دیگر خریداری شود.وی بیان کرد: اگر این دستگاه وارد کشور نشود حفاری خود را به روش سنتی انجام می دهیم اما اگر بتوانیم این دستگاه را وارد کنیم تونل های منطقه 2 آزادراه تهران- شمال در چهار سال به پایان خواهد رسید اما اگر به روش سنتی باشد 1.5 سال بیشتر طول می کشد.مدیرعامل شرکت ساخت و توسعه زیربناهای حمل و نقل کشور تصریح کرد: این تونل می تواند قسمت جنوبی البرز را به بخش شمالی آن ارتباط دهد و با اتصال این 2 قسمت رانندگان در این مسیر براحتی می توانند در قسمت شمالی آن وارد استان مازندران شوند.به گفته وی، با تکمیل این تونل همه پیچ ها و شیب های این مسیر حذف می شود.خادمی یادآوری کرد: لاینینگ (پوشش کانال ها) در این تونل همزمان با حفاری آن انجام شده است و اکنون یک هزار و 500 متر از لاینینگ باقی مانده است که سعی می کنیم تا آخر سال به پایان برسد.** رعایت استانداردهای اروپایی معاون ساخت و توسعه بنیاد مستضعفان نیز در این آیین گفت: در این پروژه بزرگ مهندسی کشور 6 هزار و 400 متر تونل برای رفت و به همین اندازه برای برگشت در این منطقه ساخته می شود و 6 هزار و 400 متر تونل دیگر برای دسترسی های اضطراری در این مسیر پیش بینی شده است.منوچهر خواجه دلویی افزود: با توجه به اینکه طول این تونل بسیار طولانی است هر 600 متر یک مکان برای تردد افراد و هر 500 متر برای تردد خودرو در مواقع اضطراری وجود دراد که همه آنها مطابق با استانداردهای بین المللی و اروپایی ساخته شده است.وی ادامه داد: منطقه یک آزادراه تهران- شمال مسیر تهران به مازندران را 60 کیلومتر و تونل البرز نیز در منطقه 2 این مسیر را 6 کیلومتر کوتاه می کند و بسیاری از ارتفاعات جاده کندوان و شیب های آن نیز از این مسیر حذف می شود.معاون ساخت و توسعه بنیاد مستضعفان یادآوری کرد: شرکت آزادراه تهران- شمال برای استفاده از آخرین فناوری های ساخت تونل از مشاوران ایتالیایی استفاده کرده است تا این پروژه مطابق با استانداردهای روز دنیا ساخته شود.به گزارش ایرنا، خادمی پنجم شهریورماه گفت: با تلاش پیمانکاران ایرانی پیشرفت فیزیکی قطعه اول آزاد راه تهران- شمال به بیش از 91.5 درصد رسیده است و تلاش شرکت آزادراه تهران- شمال این است که قطعه اول این آزادراه تا پایان سال زیر بار ترافیک برود.مدیرعامل شرکت ساخت و توسعه زیربناهای حمل و نقل کشور یادآوری کرد از سال 1375 تا 1391 پیشرفت فیزیکی این قطعه کمتر از 30 درصد بود.اقتصام*1108*3061*1961*            "}