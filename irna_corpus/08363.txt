{"onTitr":" آیت الله علوی گرگانی:    ","titr":" تریبون صدا وسیما مرکز نشر معارف دینی باشد","describe":" قم- ایرنا- آیت الله سید محمدعلی علوی گرگانی از مراجع تقلید گفت: در صدا و سیما باید دقت شود تا هر سخنی از تریبون ملی منتشر نشود که فردا برای نظام و رهبری دردسر شود؛ این تریبون باید مرکز نشر معارف دینی باشد.", "text":"به گزارش ایرنا به نقل از مرکز خبر حوزه، وی روز پنجشنبه در دیدار محمد حسین ظریفیان، معاون پژوهشگاه صدا و سیمای قم و مدیران پژوهش های اسلامی صدا و سیما، افزود: در صدا و سیما اتاقی برای کنترل سخنران و مقاله ها راه اندازی شود تا گوینده هر سخنی را از طریق این تریبون عمومی نگوید.آیت الله علوی گرگانی تاکید کرد: سخنرانی هایی که در صدا و سیما پخش می شود، بر اساس ضابطه و قواعد خاص باشد تا هر چیزی در تریبون گفته نشود.وی گفت: اگر فردی حرفی برخلاف مصالح دین و اسلام در تریبون عمومی ملی بگوید، به طور حتم در دنیا پخش می شود و این می تواند مشکلاتی برای کشور و نظام ایجاد کند؛ نمی شود با ببخشید، کار را سرپوشانی کرد.وی گفت: قرار است رادیو اربعین راه اندازی شود که قطعا اثرگذاری آن بسیار زیاد است؛ به همین دلیل باید تلاش کنید این مرکز رسانه ای در راه دین و منفعت رسانی به اسلام و ارزش های اخلاقی قدم بردارد.این مرجع تقلید با بیان این که حفظ صدا و سیما بسیار سخت است، اضافه کرد: اگر این مرکز فعالیتش درست و بر اساس ارزش های دینی باشد، سایر فعالیت ها در مسیر درست قرار خواهد گرفت؛ چون این مرکزی است که قابل استفاده برای همه است.وی افزود: خدمت در رسانه و صدا و سیما با ارزش و مسئولیت آن بسیار سنگین است و صدا وسیما دانشگاه است./2085/ 6133/            "}