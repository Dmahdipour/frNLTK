{"onTitr":"","titr":" یک هزار و 200 تن آرد برای ایام اربعین ایلام تامین شد","describe":" ایلام- ایرنا - مدیر شرکت غله و خدمات بازرگانی ایلام از تامین یک هزار و 200  تن آرد ویژه ایام اربعین در این استان خبر داد.", "text":"کامران سلیمان پور روز سه شنبه در گفت وگو با خبرنگار ایرنا اظهار داشت: این میزان آرد یارانه ای برای نانوایی هایی که در ایام اربعین شیفت بوده و نان زائران را تامین می کنند، اختصاص می یابد.وی با بیان اینکه امسال هیچ استانی به جز ایلام سهمیه آرد ویژه اربعین ندارد، افزود: موکب هر استانی که در این استان راه اندازی شود آرد آن نیز تامین خواهد شد.مدیر شرکت غله و خدمات بازرگانی ایلام یادآور شد: تمامی 30 واحد نانوایی شهرستان مرزی مهران در ایام اربعین شیفت هستند و به تولید نان در شیفت های مختلف مشغول اند تا زائران با کمبود نان مواجه نشوند.سلیمان پور گفت: شش واحد نانوایی سیار نیز در مسیر تردد زائران به ارئه خدمت خواهد پرداخت و در جاده های مسیر تردد زائران در شهرهای مختلف نیز واحدهای نانوایی به صورت شیفتی باز خواهند بود.وی از تامین 300 تن آرد یارانه ای برای نانوایی های مستقر در آن طرف مرز مهران خبر داد و اضافه کرد: در این ایام 10 واحد نانوایی سیار در آن سوی مرز در مسیر تردد زائران در کشور عراق دایر می شود که تا پایان سفر زائران آماده خدمات دهی هستند.بیش از 370 واحد ناوایی در استان ایلام فعال است که ماهانه هفت هزار تن آرد مصرف می کنند.7177/6034            "}