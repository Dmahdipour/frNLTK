{"onTitr":"","titr":" دو مسئول کمیته المپیک به دادسرا احضار شدند","describe":" تهران- ایرنا- در پی انفجار و آتش سوزی در کمیته ملی المپیک که به مرگ 3 نفر منجر شد، با شکایت اولیای دم صبح امروز دو مقام مسئول در کمیته المپیک به دادسرا احضار شدند و برای آنان قرار وثیقه صادر شد.", "text":"به گزارش خبرنگار قضایی ایرنا، یک مقام قضایی با تایید این خبر گفت: در پی این حادثه که 16 مرداد رخ داد و به مرگ 3 نفر منجر شد با شکایت اولیای دم، پرونده ای در دادسرای ناحیه 3 ونک تشکیل شد و صبح امروز دو تن از مسئولان کمیته المپیک تفهیم اتهام شدند و برای آنان قرار وثیقه 650 میلیون تومان صادر شد.بر اثر انفجار در موتورخانه آکادمی ملی المپیک در 16 مرداد امسال سه کارگر جان خود را از دست دادند.سید جلال ملکی، سخنگوی آتش نشانی تهران همان روز به خبرنگار ایرنا گفته بود: ساعت 20 و 37 دقیقه امشب حادثه آتش سوزی در یک مجموعه ورزشی در خیابان سئول به سامانه 125 اعلام و ماموران 2 ایستگاه آتش نشانی شهر تهران به محل حادثه اعزام شدند.وی بیان کرد: در قسمت تاسیسات یکی از ساختمان های متعلق به مجموعه ورزشی 3 کارگر بر روی یک مخزن مشغول کار بودند که به یکباره این مخزن دچار انفجار شد.ملکی ادامه داد: این انفجار منجر به تخریب ساختمان و آتش سوزی نشد اما 3 کارگر 30 تا 60 ساله در این حادثه جان باختند.وی علت این حادثه را در دست بررسی اعلام کرد.اجتمام * ع ی* 3063            "}