{"onTitr":"","titr":" امنیت خط قرمز کشور است","describe":" خمین - ایرنا - مسئول نمایندگی ولی فقیه در نیروی هوا فضای سپاه پاسداران انقلاب اسلامی گفت: امنیت مرزهای هوایی، خاکی و آبی خط قرمز کشور است.", "text":"به گزارش ایرنا، حجت الاسلام «علی رضایی» روز پنجشنبه درآیین پایانی سی و دومین دوره مسابقات سراسری قرآن کارکنان نیروهای هوا و فضای سپاه در سالن اجتماعات بیت امام راحل در خمین افزود: نیروهای مسلح کشور از جمله بسیج و سپاه اجازه  نخواهند داد، دشمن کوچکترین دست خدشه ای به امنیت نظام وارد کند.وی با اشاره به حادثه تروریستی اهواز و به خاک و خون کشیدن مردم مظلوم ادامه داد: بعد از این حادثه دشمن تلاش کرد فضای نا امنی را در کشور ترویج کند و به ابهت نظام خدشه وارد کند. مسئول نمایندگی ولی فقیه در نیروی هوا فضای سپاه اظهار داشت: مقام معظم رهبری بعد از این حادثه تروریستی فرمودند به دشمن گوشمالی حسابی خواهیم داد و نیروهای هوا و فضای سپاه به نمایندگی از نیروهای مسلح پاسخ محکمی به تروریست های منافق دادند.حجت الاسلام رضایی تاکید کرد: دشمنان نظام اسلامی اقرار کردند که از تکرار واکنش های شگفت انگیز نیروهای نظامی ایران در دوران هشت سال دفاع مقدس واهمه دارند.مسئول نمایندگی ولی فقیه در نیروی هوا فضای سپاه افزود: مهمترین افتخارات انقلاب اسلامی بعد از 40 سال تشکیل حکومت اسلامی، حضور مردم در اداره حکومت و قطع دست دشمنان نظام است.حجت الاسلام رضایی ادامه داد: امام خمینی (ره) با اتکا به قرآن و اهل بیت (ع) در راه پیروزی انقلاب اسلامی استوار ایستادند و هرگز از دشمنان هراسی به دل راه نداند.وی خاطرنشان کرد: ادب و احترام امام خمینی(ره) نسبت به مردم، توجه به فقرا و ایستادگی در برابر مشکلات مهمترین ویژگی های شخصیتی این بزرگ مرد تاریخ بود.امام جمعه خمین نیز در این آیین گفت: ایمان به قرآن، عمل به آموزهای دینی و معرفتی و نشر معارف قرآن کریم مهمترین ویژگی های حافظان و قاریان قرآن کریم است.حجت الاسلام سید« علی حسینی پور» افزود: انقلاب اسلامی ایران برخاسته از قیام امام حسین(ع) است و هنوز عظمت این انقلاب برای بسیاری ناشناخته است.در این آیین از 32 شرکت کننده در  سی و دومین دوره مسابقات سراسری قرآن کارکنان نیروهای هوا و فضای سپاه که رتبه های اول تا سوم را در رشته های 12 گانه کسب کردند، تجلیل شد.سی و دومین دوره مسابقات سراسری قرآن کارکنان نیروهای هوا و فضای سپاه با حضور 124 شرکت کننده در رشته های حفظ، قرائت تحقیق و ترتیل، اذان ومفاهیم به مناسبت چهلمین سالگرد پیروزی انقلاب اسلامی  به مدت 2 روز در بیت تاریخی امام راحل در خمین برگزار شد.شهرستان خمین از توابع استان مرکزی با 105 هزار نفر جمعیت در فاصله 61 کیلومتری اراک قرار دارد.7277/3075            "}