{"onTitr":"","titr":" برترین های استاندارد همدان تجلیل شدند","describe":" همدان - ایرنا - برگزیدگان استاندارد استان همدان در بخش های واحد تولیدی و صنعتی، مدیر کنترل کیفی و تشکل های صنفی در آیینی با حضور معاون ارزیابی کیفیت سازمان ملی استاندارد ایران و جمعی از مسئولان محلی معرفی و تجلیل شدند.", "text":"به گزارش ایرنا، مدیرکل استاندارد همدان روز پنجشنبه در این آیین گفت: 6 واحد صنعتی و تولیدی شامل کارخانه های سیمان هگمتان، سیمان نهاوند، صنایع سیم و کابل همدان، شرکت سیمان اکباتان، چینی آلات بهداشتی ابراهیمی مفتخر و شرکت شیر پاستوریزه پگاه به عنوان واحدهای نمونه کیفی استاندارد این استان شناخته شدند.محمد مددی افزود: شرکت صنایع غذایی سحر نیز به عنوان واحد برگزیده استاندارد در سال 97 انتخاب شده است. وی گفت: 2 تن از مدیران کنترل کیفی شاغل در واحدهای تولیدی استان همدان نیز از برترین های استاندارد شناخته شده و در این آیین مورد تجلیل قرار گرفتند. مدیرکل استاندارد همدان خاطرنشان کرد: انجمن آزمایشگاه های همکار که در توسعه استاندارد سازی اهتمام ویژه ای داشتند نیز از برترین های استاندارد بودند.مددی ارزیابی استمرار پروانه استاندارد، گواهینامه های ایزو 9000 و 14000، شرکت در فعالیت های آموزشی، بهره مندی از مدیر کنترل کیفی و رعایت معیار مصرف انرژی را از عوامل ارزیابی واحدهای تولیدی برتر اعلام کرد. وی یادآورشد: حداقل امتیاز برای انتخاب واحدهای تولیدی نمونه در مقطع استانی را 60 و برای مرحله کشوری 70 امتیاز است.مدیرکل اساندارد همدان با بیان اینکه معرفی و قدردانی از سرآمدان و برگزیدگان موجب دلگرمی و خرسندی آنها می شود، گفت: در راستای حمایت از فعالان عرصه تولید و اشتغال از هیچ کمکی دریغ نمی کنیم. به گزارش ایرنا، افزون بر 500 واحد تولیدی و صنعتی در استان همدان فعال هستند که محصولشان مشمول استاندارد اجباری است.  7527/2090            "}