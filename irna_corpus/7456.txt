{"onTitr":"","titr":" فراخوان برگزاری آزمون نوازندگی بنیاد رودکی","describe":" تهران- ایرنا- بنیاد فرهنگی و هنری رودکی با هدف شناسایی نوازندگان توانمند، آزمون نوازندگی برگزار می‌کند.", "text":"به گزارش روز شنبه ایرنا از بنیاد رودکی، این مجموعه هنری در راستای شناسایی و جذب نوازندگان توانمند که به همکاری با ارکستر سمفونیک تهران و ارکستر ملی ایران تمایل دارند، اقدام به برگزاری آزمون نوازندگی می‌کند.نوازندگان سازهای زهی شامل ویولن، ویولا، ویولنسل، کنترباس، سازهای بادی چوبی شامل فلوت، ابوا، کلارینت، فاگوت و سازهای بادی برنجی شامل هورن، ترومپت، ترومبون و توبا می‌توانند در آزمون این دوره شرکت کنند.متقاضیان تا پایان ساعت اداری روز دوم آبان ماه 1397 فرصت دارند تا مدارک خود را به معاونت تولید بنیاد رودکی به نشانی تهران، خیابان حافظ، پایین تر از چهارراه کالج، بلوار استاد شهریار، بنیاد رودکی، طبقه چهارم تحویل دهند.در زمان تحویل مدارک متقاضیان باید همراه با کپی کارت ملی و یک قطعه عکس، ارائه فرم درخواست همکاری الزامی است.متقاضیان می توانند با مراجعه به سایت بنیاد رودکی در بخش همکاری با ارکسترها، فرم مخصوص را دانلود کرده و برای مطالعه شرایط شرکت در آزمون و چگونگی ارسال مدارک مورد نیار به سایت بنیاد رودکی مراجعه کنند. فراهنگ**9012** 1055            "}