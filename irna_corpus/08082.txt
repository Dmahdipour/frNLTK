{"onTitr":"","titr":" تارتلتو ایزورکس بلژیک قهرمان تور دوچرخه سواری آذربایجان شد","describe":" تبریز - ایرنا - تیم دوچرخه سواری تارتلتو ایزورکس بلژیک با زمان 71 ساعت و 36 دقیقه و 50 ثانیه در پایان 6 مرحله سی وسومین تور بین المللی ایران - آذربایجان در جایگاه نخست تیمی قرار گرفت.", "text":"به گزارش ایرنا، آخرین مرحله از این تور نیمه حرفه ای امروز (جمعه) با حضور 60 رکابزن از هشت تیم خارجی و پنج تیم داخلی در مسیر 91 کیلومتری داخل شهر تبریز برگزار شد .در این مرحله محمد گنج خانلو از پیشگامان کویر یزد با زمان 2 ساعت و 6 دقیقه و 8 ثانیه زودتر از همه از خط پایان گذشت.مارکو دوئتس از آلکتو سایکلینگ هلند با زمان 2 ساعت و 6 دقیقه و 8 ثانیه دوم شد و دیمیتری سوکولوف از تیم ملی روسیه با زمان 2 ساعت و 6 دقیقه و 8 ثانیه در رده سوم قرار گرفت.در مجموع 6 مرحله رکابزن روس، قهرمان انفرادی سی‌وسومین دوره تور دوچرخه‌سواری ایران – آذربایجان و محمد گنج خانلو از پیشگامان کویر یزد با 18 امتیاز، قهرمان مجموع امتیازی این تور شد.سعید صفرزاده از شهرداری تبریز با 62 امتیاز، نفر اول کوهستان شد و ونانتاس لاشینیس از استاکی لیتوانی، پیراهن سفید را بر تن کرد.در نتایج تیمی پس از تارتلتو ایزورکس بلژیک با زمان 71 ساعت و 36 دقیقه و 50 ثانیه، تیم ملی روسیه با زمان 71 ساعت و 39 دقیقه و 32 ثانیه دوم شد و تیم آلکتو هلند با زمان 71 ساعت و 39 دقیقه و 53 ثانیهدر جایگاه سوم ایستاد.سی ‌و سومین دوره تور دوچرخه‌سواری ایران – آذربایجان از هشتم تا سیزدهم مهر ماه با حضور تیم‌هایی از کشورهای قزاقستان، آلمان، لیتوانی، بلژیک، هلند، جمهوری آذربایجان، روسیه، چک و جمهوری اسلامی ایران در 6 مرحله به مسافت999 کیلومتر در مسیر استانهای آذربایجان غربی، اردبیل و آذربایجان شرقی برگزار شد.9853/3071            "}