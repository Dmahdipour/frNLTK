{"onTitr":"","titr":" یک میلیون و 200 هزار قوطی شیرخشک توزیع شد","describe":" تهران- ایرنا- مدیرکل فرآورده های طبیعی، سنتی و مکمل سازمان غذا و دارو گفت: یک میلیون و 200 هزار قوطی شیرخشک از یک برند خاص در دو هفته گذشته از گمرک ترخیص و توزیع شد.", "text":"به گزارش ایرنا از سازمان غذا و دارو، مهناز خانوی روز سه شنبه افزود: همچنین بر اساس آمار گشایش های انجام شده و ترخیص های صورت گرفته در حال حاضر تخصیص ارز و واردات این محصولات 33 درصد نسبت به زمان مشابه در سال گذشته بیشتر بوده در حالی که دسترسی مردم نامناسب تر از سال گذشته گزارش شده است.وی تاکید کرد: بر اساس بررسی های انجام شده، سازمان غذا و دارو تصمیم گرفت برای نظارت بیشتر، دسترسی راحت تر مردم و جلوگیری از قاچاق معکوس فرآورده ها، عرضه شیرخشک های رژیمی را مدتی متمرکز کند. مدیرکل فرآورده های طبیعی، سنتی و مکمل سازمان غذا و دارو اظهار داشت: از معاونت های غذا و دارو در هر استان و شرکت های پخش خواسته‌ شد در هر شهر تعدادی داروخانه را برای توزیع شیرخشک ها به شرکت های پخش معرفی کنند تا علاوه بر تسهیل دسترسی مردم به فراورده ها، نظارت بیشتری روی توزیع داشته باشیم.خانوی گفت: این فرآیند برای مدت کوتاهی ادامه خواهد داشت و به زودی با ایجاد پورتال ثبت فرآورده به صورت آنلاین، توزیع کنترل شده در تمام داروخانه ها از سر گرفته می شود.مدیرکل فراورده های طبیعی، سنتی و مکمل سازمان غذا و دارو خاطرنشان کرد: درحال حاضر شیر خشک ها با توجه به کد شناسه 16 رقمی و ردیف تعرفه مشخص در بانک مرکزی و بانک های عامل، وزارت صنعت و معدن و گمرک معرفی و ثبت شده اند و مشکل خاصی در زمینه سفارش و ترخیص این فرآورده ها وجود ندارد.وی به مردم اطمینان داد: تمهیدات لازم برای تامین شیرخشک های رژیمی و متابولیک در سال جاری و آتی دیده شده و جای هیچگونه نگرانی در این زمینه نیست.اجتمام**9185*1834            "}