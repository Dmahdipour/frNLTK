{"onTitr":"","titr":" 80 درصد سارقین شوش اعتیاد دارند","describe":" دزفول - ایرنا - فرمانده انتظامی شهرستان شوش گفت: با توجه به اینکه 80 درصد سارقان شوش معتاد هستند از خانواده ها انتظار می رود نظارت بیشتری بر فرزندان خود داشته باشند.", "text":"به گزارش ایرنا سرهنگ حمیدرضا بهاروند روز شنبه در آیین صبحگاه نیروی انتظامی شهرستان شوش افزود: افراد معتاد دست به انجام انواع سرقت ها از جمله سرقت های مسلحانه می زنند که لازم است خانواده ها برای کاهش این جرائم نظارت بیشتری بر فرزندان خود داشته باشند.وی با بیان اینکه 90 درصد کل جرائم بویژه سرقت کشف شده اند، گفت: از ابتدای امسال تاکنون 16 هزار و 169 مورد تماس به 110 انجام شده است که هشت هزار و 205 مورد آن فوریت های 110، 2 هزار و 139 مورد راهنمایی و ارشاد و 6 هزار و 25 مورد به صورت حضوری بوده است.فرمانده انتظامی شوش افزود: میزان دستگیری افرادی که سلاح غیرمجاز استفاده کرده اند 26 درصد نسبت به مدت مشابه سال قبل افزایش یافته است.وی با اشاره به کشف بیش از 42 کیلوگرم مواد مخدر تریاک در نیمه نخست امسال اظهار داشت: 77 خرده فروش مواد مخدر در این مدت دستگیر شده است.سرهنگ بهاروند افزود: در بحث کالای قاچاق 20 نفر دستگیر شده که ارزش ریالی این کالاها 12 میلیارد و 882 میلیون و 105 هزار ریال بوده است.وی با تبریک فرارسیدن هفته نیروی انتظامی به برنامه های این هفته اشاره کرد و گفت:‌ صبحگاه مشترک، نشست با متنفذین، بزرگان طوایف و شیوخ، دیدار با خانواده های شهدا،‌ جانبازان، ایثارگران و آزادگان، تجلیل از خانواده شهدا و بازنشستگان ناجا،‌ گل افشانی مزار شهدا در گلزار شهدا و حضور در نماز  جمعه از برنامه های هفته نیروی انتظامی در شوش می باشند.** امنیت مهمترین خواسته مردم استفرماندار شهرستان شوش نیز در این آیین امنیت را مهمترین خواسته مردم دانست و گفت: امنیت یکی از مهمترین و تاثیر گذارترین مولفه های پیشرفت و توسعه در جوامع بشری است.عدنان غزی با تقدیر از عملکرد نیروی انتظامی شهرستان شوش افزود: نیروی انتظامی یکی از نهادهایی است که در نظم بخشیدن به امور نقش مهمی ایفا می کند.وی اظهار داشت: استقرار نظم و امنیت اجتماعی و تامین آسایش مردم در جامعه از مهمترین وظایف نیروی انتظامی است.اعضای شورای تامین، تعدادی از مسئولان، بازنشستگان و جانبازان در این آیین حضورداشتند.7280/3022            "}