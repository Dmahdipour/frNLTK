{"onTitr":"","titr":" 4346 واگن باری کشور در اراک تعمیر اساسی شد","describe":" اراک - ایرنا - مدیرکل راه آهن اراک گفت: چهار هزار و 346 واگن باری کشور نیمه نخست امسال در اراک تعمیر اساسی شد که این شاخص نسبت به مدت مشابه قبل  108 درصد رشد دارد.", "text":"«جلال الدین کوکنار» روز چهارشنبه در گفت و گو با ایرنا افزود: یکهزار و 343 واگن باری در نیمه نخست پارسال توسط راه آهن اراک تعمیرات اساسی شده بود.وی ادامه داد: 31 درصد از کل تعمیرات اساسی واگن های باری امسال کشور در راه آهن اراک 31انجام شده و این شهرستان پس از اصفهان در تعمیر اساسی خودروی ریلی رتبه دوم  کشور را دارد.مدیرکل راه آهن اراک خاطرنشان کرد: شرکت های احیا صنعت با 17 و پنح دهم درصد و برفره با 13 و چهار دهم درصد تعمیرات واگن باری کشور، به ترتیب رتبه های اول و دوم را در بین شرکت های فعال در این حوزه به خود اختصاص داده اند.کوکنار توضیح داد: 6 هزار و 626 مورد چرخ و محور واگن نیز در نیمه نخست امسال  راه آهن اراک تعمیر شد  که در این خصوص نیز  راه آهن این شهرستانرتبه نخست کشور را کسب کرده است.مدیرکل راه آهن اراک گفت: 32 درصد تعمیرات چرخ و محور واگن کشور در این مدت در راه آهن این شهرستان انجام شده است.کوکنار گفت: تعمیرات چرخ و محور واگن های باری در راه آهن امسال در اراک نسبت به مدت مشابه سال گذشته 34 درصد افزایش داشته است.وی ادامه داد: انجام به موقع نگهداری و تعمیرات چرخ و محور و واگن ها از جمله عوامل موثر در افزایش عمر صنعتی ناوگان ریلی، کاهش هزینه ها و تحقق شعار اقتصاد مقاومتی است.حوزه راه آهن اراک شامل خطوط ریلی به طول 426 کیلومتر در استان های قم، مرکزی و لرستان است که 20 ایستگاه را تحت پوشش دارد. 1955/6013/            "}