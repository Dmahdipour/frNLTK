{"onTitr":"","titr":" کوهبنان نیازمند خط آهن قطارهای تندرو","describe":" کرمان - هفته نامه برهان در آخرین شماره خود با چاپ سرمقاله ای با عنوان &#39;کوهبنان نیازمند خط آهن قطارهای تندرو&#39; به قلم عبدالرحیم عبدالکریمی صاحب امتیاز و سردبیر این نشریه به تصویب طرح منطقه ویژه ریلی و تاثیر آن بر ظرفیت های شهرستان زرند از توابع استان کرمان پرداخته است.", "text":"در سرمقاله این هفته نامه آمده است: طی روزهای اخیر خبر مسرت بخش تصویب طرح منطقه ویژه ریلی زرند به همت حسین امیری نماینده محترم شهرستانهای زرند و کوهبنان درمجلس شورای اسلامی جزو تیترهای اصلی رسانه های کشور و استان کرمان بود، خبری که می تواند در صورت اجرای درست و کارشناسانه تحولی عظیم را در منطقه کوهبنان و زرند بوجود آورد.کوهبنان از دیرباز یکی از مراکز بزرگ تجارت ایران زمین بوده و به واسطه داشتن کالاهای با ارزشی چون توتیا و شال مورد توجه تجار مختلف ایرانی و خارجی بوده است.در دوران معاصر بدلایل مختلف که قطعا یکی از آنها بن بست بودن کوهبنان و نبود جاده ترانزیت به شهرهای مهم و استراتژیک می باشد این شهر را از رونق انداخته و در کنار این مهم ، خشکسالی و از بین رفتن صنعت و کشاورزی و در نتیجه مهاجرت جوانان و اکثریت تحصیلکردگان ،کوهبنان را به شهرستانی کم رونق با جمعیتی رو به سالمندی و بی امید به آینده تبدیل کرده است.متاسفانه در سالهای اخیر نیز بدلیل کمبود امکانات و تقسیم ناعادلانه توسعه در استان ، این دیار کهن را در ردیف شهرستانهای کمتر توسعه یافته قرار داده و همین موضوع نیز خود باعث بروز آسیب های اجتماعی مختلفی در منطقه شده است.قطعا یکی از اساسی ترین روشها در جهان کنونی برای زنده کردن شهرها و روستاها ایجاد مزیت برای منطقه مورد نظر است، بطور مثال امروزه در کشورهای اروپایی و آمریکایی روستاها مرکز تولید محصولات سالم و ارگانیک شدند و برهمین اساس دولتهای آنها تمامی امکانات موجود در یک کلان شهر را در روستا ایجاد کردند و با ایجاد این مزیت باعث مهاجرت معکوس ازشهرها به روستاها شده است و هم اکنون روستاهای این کشورها پر رونق و فعال ، نقشی اساسی را در تولید ثروت ایفا می کنند. امیری نماینده محترم کوهبنان و زرند باید بدانند که تنها راه احیای کوهبنان تعریف و ایجاد مزیت هایی است که بتواند جوانان را به این شهرستان برگردانده و بار دیگر بام فرهنگی استان چون دیرباز برتارک کرمان بدرخشد.ایجاد و احداث صنایع مادر ، احیای صنایع قدیم کوهبنان همانند شال بافی و تولید توتیا ، ایجاد و احیای مراکز بزرگ فرهنگی و هنری برای قرار دادن کوهبنان به عنوان پایلوت و مرکز آموزش ، پژوهش و آفرینش های فرهنگی و هنری استان به دلیل لقب برازنده اش که به بام فرهنگی استان مشهور می باشد و احیای معادن عظیم زغال سنگ از جمله راهکارهایی است که می تواند به عنوان مزیت های جدید و تاثیرگذار ،رونق و زندگی را به کوهبنان بازگرداند.اما نکته مهم و قابل تامل در این میان بحث راه های دسترسی به این شهرستان است، که شاید احیای جاده کوهبنان به رفسنجان و یزد و دوبانده کردن این مسیر هم کوهبنان را از بن بست خارج نموده و هم مسیر دسترسی به خارج از استان چندین کیلومتر کوتاهتر خواهد شد.در کنار احداث این جاده ، قرار دادن کوهبنان در طرح منطقه ویژه ریلی زرند به طور قطع و یقین احیای دوباره کوهبنان و به تبع آن رونق زرند را در پی خواهد داشت.تصور کنید ایجاد خط قطار تند رو کرمان به زرند&#160;به کوهبنان&#160;به یزد و سپس ادامه آن مسیر به تهران&#160; چه سیل جمعیت و مسافری را وارد این خط ریلی خواهد کرد.یا اینکه بطور مثال اگر صنعتی مادر در کوهبنان (مثلا مجموعه صنایع خودروسازی یا فولاد و یا هر صنعت استراتژیک دیگر)&#160;راه اندازی شود ،وجود خط آهن تند رو عبور و مرور کارکنان این مجموعه را بسیار آسان خواهد کرد و کارکنانی که به هردلیل سکونت در مرکز استان را ترجیح دادند ، می توانند با استفاده از قطار تند رو ظرف حداکثر نیم ساعت به کوهبنان و محل کار خود عزیمت کنند و از این دست بسیار است مواردی که با ایجاد این منطقه ریلی و اتصال کوهبنان به آن ، باعث رونق دوباره کوهبنان و زرند خواهد شد.حتی در توسعه صنعت توریسم به عنوان اشتغالزاترین و پردرآمد ترین صنعت عصر حاضر و با توجه به مزیت های توریستی کوهبنان و نیز ایجاد توریسم معدن و تقویت اکوتوریسم این خط ویژه ریلی تاثیرگذار خواهد بود.و البته استحضار دارید که&#160;رونق صنعتی ، ایجاد زیرساختها و سپس رونق اقتصادی و اجتماعی و فرهنگی را در پی خواهد داشت و به راحتی می توان با کمی درایت و دید باز و فارغ از تنگ نظری ، شمال استان کرمان و شهرستان هایی چون کوهبنان راور و زرند و کلیه توابع آن ها را از محرومیتی که سالها دچار آن هستند رهایی بخشید.نماینده محترم کوهبنان باید بداند که محرومیت ،بیکاری ، فقر ، مهاجرت ،آسیبهای اجتماعی در این شهرستان بیداد می کند و همین عوامل موجب عقب ماندگی کوهبنان نسبت به سایر شهرستانهای استان&#160;شده است.باور کنید این بهترین فرصت است تا با اتصال کوهبنان به منطقه ویژه ریلی زرند و آوردن راه آهن به این شهرستان و اتصال این شهرستان به شبکه راه آهن سراسری حسن نیت خود را به مردم کوهبنان ثابت کرده و این مردم را تا همیشه تاریخ قدردان خود کنید و البته تنها همین یک اقدام یعنی اتصال کوهبنان به شبکه ریلی سراسری کشور مزیت های فراوانی را برای کوهبنان در پی خواهد داشت.بدانید جدا از اجر معنوی و الهی که از این کار نصیب شما می شود ،مردم قدرشناس کوهبنان نیز زحمات حضرت عالی را پاس خواهند داشت و در بزنگاه های حساس همواره پشتیبان شما خواهند بود و نامتان در تاریخ این مرز و بوم جاودانه خواهد شد.ان شاء الله.7420/ 5054            "}