{"onTitr":"","titr":" افزایش 15 متری سطح دریا تا سال 2300 میلادی","describe":" تهران – ایرنا - محققان دانشگاه راتجرز دریافتند در صورتی که تولید گازهای گلخانه ای با وضعیت کنونی ادامه یابد، سطح آب دریاها تا سال 2100 میلادی 2.4 متر بالا می آید و تا سال 2300 میلادی این افزایش ارتفاع سطح آب به 15 متر خواهد رسید.", "text":"به گزارش روز سه شنبه گروه اخبار علمی ایرنا از پایگاه خبری ساینس دیلی، از شروع قرن حاضر میانگین جهانی سطح آب دریاها در حدود 6 سانتی متر افزایش داشته است.بر اساس این تحقیقات در صورت ادامه تولید گازهای گلخانه ای با وضعیت کنونی میزان سطح آب دریا بر اساس تحلیل های مختلفی که انجام گرفته تا سال 2100 میلادی بین 42 تا 85 سانتیمتر افزایش می یابد، تا سال  2150 میلادی بین 85 تا 164 سانتیمتر به سطح آن افزوده می شود و تا سال 2300 میلادی بین 182 تا 426 سانتیمتر دیگر به سطح آب های جهان افزوده خواهد شد. با توجه به این که 11 درصد از جمعیت 7.6 میلیاردنفری کره زمین در مناطقی با ارتفاع کمتر از 10 متر از سطح دریا زندگی می کنند افزایش سطح آب، اقتصاد، زیرساخت ها و حیات ساکنین مناطق ساحلی و اکوسیستم های سراسر جهان را با خطر بزرگی مواجه خواهد کرد. افزایش سطح آب دریا بسته به زمان و مکان متفاوت است و محققان مجموعه ای از روش ها را برای بازسازی تغییرات قبلی و پیش بینی تغییرات آینده ابداع کرده اند. اما صرفنظر از این روش ها، آنچه مسلم است در طول سال های 2000 تا 2050 میلادی سطح آب دریا بین 15.5 تا 25.5 سانتیمتر افزایش می یابد. پیش بینی تغییرات سطح دریا بعد از سال 2050 میلادی بستگی زیادی به میزان تولید گازهای گلخانه ای و روش های مورد استفاده برای پیش بینی این تغییرات دارد. گزارش کامل این تحقیقات در نشریه Annual Review of Environment and Resources منتشر شده است.علمی (6)**9259**1440            "}