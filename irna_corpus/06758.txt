{"onTitr":"","titr":" تبادل علمی هیات های استرالیایی و اتریشی با دانشگاه بهشتی","describe":" تهران- ایرنا- هیات های علمی استرالیا و قائم مقام سفیر و وابسته فرهنگی سفارت اتریش از دانشگاه شهید بهشتی بازدید کردند و برتعامل علمی میان دو کشور تاکید کردند.", "text":"به گزارش روز شنبه ایرنا از دانشگاه شهید بهشتی، هیاتی از دانشگاه مک کواری استرالیا شامل خانم تریسی راشمر(Tracy Ruchmer) ، عضو هیات علمی و مدیر تحصیلات تکمیلی دانشکده علوم و مهندسی، محسن اسدنیا، مدرس دانشکده علوم و مهندسی و همچنین آقای تنویر شاهد (Tanveer Shaheed)، مدیر بین الملل منطقه ای (آسیای جنوبی و خاورمیانه) شکری معاون پژوهش و فناوری دانشگاه، شیرانی مدیر همکاری های علمی بین المللی، مسعودی معاون پژوهش و فناوری دانشکده علوم زمین و موحد عضو هیات علمی دانشکده فیزیک ملاقات کرده و درباره زمینه های همکاری مشترک در دو حوزه آموزشی و پژوهشی از قبیل تبادل استاد، دانشجو و همچنین تعریف پروژه های پژوهشی مشترک بحث و تبادل نظر کردند.همچنین در این نشست مقرر شد با توجه به رتبه مناسب دانشگاه مک کواری در نظام های رتبه بندی بین المللی و همچنین حضور 4 عضو هیات علمی ایرانی شاغل در آن دانشگاه، مقدمات تعریف و بسط پروژه های همکاری مشترک بین دو دانشگاه صورت پذیرد.**حضور قائم مقام سفیر به همراه وابسته فرهنگی سفارت اتریش به گزارش ایرنا ، همچنین Alexander Rieger قائم مقام سفیر و خانم Raphealla Roessler وابسته فرهنگی و رییس انجمن فرهنگی سفارت اتریش در تهران نیز باحضور در دفتر همکاری های علمی بین المللی با رئیس پردیس فنی مهندسی شهید عباسپور،  مدیر همکاری های علمی بین المللی ومدیر کتابخانه مرکزی ملاقات و درباره نحوه برگزاری سمپوزیوم 'فلسفه وینگن اشتاین در زبان، دین و فرهنگ' در دانشگاه شهید بهشتی و همچنین توسعه ارتباطات با دانشگاه های اتریشی به بحث و تبادل نظر پرداختند.لازم به توضیح است که هدف از برگزاری این سمپوزیوم 2 روزه که در دسامبر 2018 برگزار خواهد شد، گسترش گفت وگوهای فرهنگی و آشنایی و معرفی فلسفه کنونی اتریش در ایران می باشد.**9103**1601**            "}