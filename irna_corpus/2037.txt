{"onTitr":"","titr":" مراکز سوادآموزی آماده ثبت نام بیسوان و کم سوادان است","describe":" کرمانشاه - ایرنا - معاون سواد آموزی اداره کل آموزش و پرورش کرمانشاه ، با تاکید بر اینکه ریشه کنی بیسوادی یکی از اهداف والای انقلاب اسلامی است، گفت: مراکز سواد آموزی استان آماده ثبت نام  بیسوادان و کم سوادان است.", "text":"هرمز نوروزی فرد روز چهارشنبه در گفت و گو با خبرنگار ایرنا افزود: هم اکنون 13 هزار و 993 نفر در دوره‌های مختلف سواد آموزی، تحکیم سواد، انتقال و آموزش رایانه توسط سازمان نهضت سواد آموزی کشور به استان ابلاغ شده است.او گفت: براساس آخرین گزارش که اول مهر97 از جانب سازمان نهضت سوادآموزی کشور منتشر شده است ، حوزه معاونت سوادآموزی استان کرمانشاه با هماهنگی ادارات آموزش‌ و پرورش شهرستان‌ها، نواحی و مناطق تعداد 10 هزار و 574 نفر معادل بیش از 75 درصد بی‌ سوادان و کم‌ سوادان را تحت پوشش قرار داده است.وی اظهار داشت: درصد عملکرد خالص فعالیت‌های جاری در تحقق حجم در دوره سوادآموزی تا اول مهرماه 66 درصد، دوره تحکیم 79 درصد، دوره انتقال 91 درصد و در آموزش رایانه 100 درصد می‌باشد.نوروزی فرد ابراز امیدواری کرد، با رصد برنامه‌های در دست اقدام و تلاش همه مجموعه مرتبط امکان تحقق کل حجم ابلاغی تا 15 آبان ماه میسر شود.وی رشد کمی و کیفی و کسب رتبه اول حوزه معاونت سوادآموزی در بین استان‌های کشور در تحقق حجم و باسواد کردن بی‌سوادان و کم‌ سوادان را نتیجه برنامه ‌ریزی لازم، فراهم آوردن تمهیدات، ایجاد زیرساخت‌های آموزشی، فرهنگی و بهره‌گیری از خرد جمعی در برون و درون سازمان دانست.استان کرمانشاه 2 میلیون نفر جمعیت ساکن در 32 شهر و 2 هزار و 622 روستا دارد.این استان 320 هزار دانش آموز و 25 هزار معلم دارد.3033/8066            "}