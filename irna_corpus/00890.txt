{"onTitr":"","titr":" صادرات سیمان از مرز میلک به افغانستان 27 درصد کاهش یافت","describe":" زاهدان – ایرنا- مدیرکل راهداری و حمل و نقل جاده ای سیستان و بلوچستان گفت: صادرات سیمان از این استان به کشور افغانستان در 6 ماهه نخست سالجاری نسبت به مدت مشابه سال گذشته 100 هزار تن معادل 27 درصد کاهش داشته است.", "text":"به گزارش ایرنا علی خانقایی روز پنجشنبه در کارگروه توسعه صادرات غیرنفتی و شورای مبادلات مرزی سیستان و بلوچستان اظهار داشت: با وجود رشد 21 درصدی در مبادلات مرزی مرز میرجاوه در 6 ماهه نخست سالجاری در مرز میلک با کاهش میزان صادرات و ترانزیت رو به رو بودیم.وی افزود: در این مدت بیش از 780 هزار تن کالا از مرز میلک خارج شده است که نسبت به مدت مشابه سال گذشته 20 درصد کاهش داشته است.مدیرکل راهداری و حمل و نقل جاده ای سیستان و بلوچستان ادامه داد: در مرز میلک صادرات 17 درصد و ترانزیت 25 درصد کاهش یافته است که در این میان با کاهش 27 درصدی صادرات سیمان مواجه هستیم.وی خاطر نشان کرد: در 6 ماهه نخست سال گذشته بیش از 370 هزار تن سیمان به کشور افغانستان صادر شده که این رقم امسال با کاهش 100 هزار تنی به 275 هزار تن رسیده است.به گفته مدیر یکی از کارخانه های استان اجرا شدن بخشنامه پیمان سپاری ارزی و به صرفه نبودن (اقتصادی نبودن) هزینه های حمل و نقل سیمان از جمله دلایل کاهش میزان صادرات سیمان به کشور افغانستان است که این مشکل امروز /پنجشنبه/ در نشست کارگروه توسعه صادرات غیرنفتی و شورای مبادلات مرزی سیستان و بلوچستان به ریاست استاندار مطرح و بررسی شد. عضو هیات مدیره شرکت سیمان سیستان نیز در این نشست گفت: کارخانه سیمان سیستان در سال 96 با صادر کردن 650 هزار تن سیمان یک سوم صادرات سیمان کشور را به خود اختصاص داده است.محمد رضا احسانفر مشکلات اخیر نرخ ارز در کشور را یکی از عوامل کاهش صادرات سیمان عنوان کرد و خواستار اختصاص ارز با قیمت 4 هزار و200 تومان به صادرکنندگان شد.9908 **6081            "}