{"onTitr":"","titr":" سیستان و بلوچستان در انتصاب بانوان مدیر اول شد","describe":" زاهدان- ایرنا- استاندار سیستان و بلوچستان گفت: این استان در میان 31 استان کشور رتبه برتر در انتصاب بانوان در پست های مدیریتی را بدست آورد.", "text":"به گزارش دریافتی ایرنا از روابط عمومی استانداری؛ سید دانیال محبی روز پنجشنبه با تشریح این رتبه بندی گفت: براساس اعلام معاون رئیس جمهوری در امور زنان و خانواده، استان سیستان و بلوچستان با تعداد 20 مدیر پایه و میانی بالاترین آمار انتصاب بانوان در پست‌های مدیریتی را در میان 31 استان کشور به خود اختصاص داده است.استاندار سیستان و بلوچستان افزود: بر اساس مصوبه شورای عالی اداری مورخ 30 مرداد 96 دستگاه های اجرایی کشور موظفند در طول برنامه ششم توسعه 30 درصد از پستهای مدیریتی دستگاه مربوطه را به بانوان اختصاص دهند.به گزارش ایرنا در یک سال اخیر آمار انتصاب مدیران زن در استانداری ها، فرمانداری ها و بخشداریهای کشور با رشد 60 درصدی از 289 نفر به 463 نفر افزایش یافته است.6081            "}