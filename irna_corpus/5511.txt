{"onTitr":"","titr":" روابط فرهنگی ایران و چین همپای روابط سیاسی توسعه نیافته است","describe":" پکن- ایرنا- عضو مطالعات فرهنگی آکادمی علوم اجتماعی چین تصریح کرد: روابط فرهنگی ایران و چین همپای روابط اقتصادی و سیاسی دو کشور ارتقا پیدا نکرده است.", "text":"'یوان ون چی' «yuan wenqi» روز یکشنبه در گفت و با خبرنگار ایرنا با اشاره به قدمت روابط فرهنگی دو کشور از دوران باستانی راه ابریشم افزود: تهران - پکن از نظر سیاسی و اقتصادی دارای روابط سطح بالا و راهبردی هستند اما این شرایط در حوزه فرهنگی فراهم نیست و باید برای تحقق آن تلاش کرد.وی ضمن تاکید بر ضرورت توسعه روابط فرهنگی دو کشور گفت: دانشگاه و پژوهش به عنوان یکی از زمینه های مهم تقویت و توسعه روابط فرهنگی دو کشور، نقش مهمی در این زمینه دارد.او گفت: ایران و چین در بسیاری از زمینه ها دارای اشتراکات هستند تصوف و عرفان ایرانی در میان اندیشمندان چینی جایگاه خاصی دارد و تعداد زیادی از محققان چینی در حال مطالعه در این زمینه هستند.'یوان' که تا کنون چندین کتاب از فارسی به چینی ترجمه کرده است اظهار داشت: فلسفه و عرفان ایرانی به افکار اندیشمندان چینی خیلی نزدیک است.چهره تجلیل شده حوزه کتاب در ایران افزود: با توجه به تدریس زبان فارسی در بیش از 10 دانشگاه چین، ظرفیت های بسیار خوبی برای توسعه روابط فرهنگی میان دو کشور ایجاد شده است.عضو مطالعات فرهنگی آکادمی علوم اجتماعی چین تصریح کرد دو کشور باید ضمن همکاری در زمینه های فرهنگی، از ظرفیت های ایجاد شده در این زمینه حمایت کرده و از تدریس زبان فارسی در دانشگاه های چین و تدریس زبان چینی در دانشگاه های ایرانی به عنوان فرصتی برای توسعه روابط دو کشور استفاده کنند.'یوان' گفت: هر‌چه ‌قدر در حوزه فرهنگی سرمایه‌گذاری متقابلی میان دو طرف ایجاد شود روابط کلی دو ملت مستحکم‌تر خواهد شد.عضو مطالعات فرهنگی آکادمی علوم اجتماعی چین تاکید کرد اگر دو ملت بتواند به تعامل و همزیستی فرهنگی بر اساس ساختارهای فرهنگی دو کشور برسند می‌توان زمینه راهبری فرهنگی میان تهران و پکن در منطقه را فراهم کرد.**آساق**1904**            "}