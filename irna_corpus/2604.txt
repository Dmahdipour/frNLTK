{"onTitr":"","titr":" 9 شهرداری معین خوزستان در مرز شلمچه مستقر شدند","describe":" آبادان - ایرنا - شهردار خرمشهر به آغاز خدمات رسانی شهرداری خرمشهر و هشت شهرداری معین اربعین در مرز بین المللی شلمچه خبر داد و گفت:شهرداری های معین با بسیج امکانات به زائران اربعین حسینی خدمت رسانی می کنند.", "text":"داوود دارابی چهارشنبه در مرز شلمچه در گفت ‌ وگو با خبرنگار ایرنا اظهار داشت:در اربعین امسال شهرداری‌های بندر امام، بندر ماهشهر، امیدیه، آبادان، جزیره مینو، شادگان، ایذه ، اروندکنار و خرمشهر به ‌عنوان شهرداری‌های معین استانی وظیفه خدمت‌رسانی به زائران اربعین حسینی را بر عهده دارند.وی اظهار داشت:این شهرداری‌ها اعزام پاکبان، تانکرهای آب‌رسانی، دستگاه‌های پرس زباله، دستگاه‌های حمل زباله و باکس زباله وظیفه نظافت مسیر تردد زائران اربعین از میدان مقاومت خرمشهر تا پایانه مرزی شلمچه را بر عهده دارند.دارابی گفت:شهرداری های تهران و شیراز نیز به عنوان شهرداری های معین غیر از استان خوزستان علاوه بر ارسال نیروی خدماتی و پاکبان تا10روز آینده با امکانات خدماتی و رفاهی در شلمچه حضور می یابند.وی به حضور 60 پاکبان به منظور نظافت محیطی در مرز شلمچه اشاره کرد و گفت:هشت تانکر آب‌رسان ، 2 دستگاه آتش‌نشانی، 30 مخزن و باکس زباله و سه دستگاه مکنده در موقعیت شهرستان خرمشهر در پایانه مرزی شلمچه مستقر می‌شوند.دارابی افزود:علاوه بر اتوبوس‌های شرکت واحد خرمشهر با هماهنگی انجام‌شده 70 دستگاه اتوبوس از شهرداری شیراز زائران اربعین را از میدان مقاومت خرمشهر تا موقعیت مواکب جابجا می کنند.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر ایرانی و بیش از 100 هزار زائر خارجی از مرز بین المللی شلمچه راهی عتبات عالیات و کربلای معلی شدند.کار برپایی موکب های مردمی در مسیر پایانه مرزی شلمچه که از چندی پیش آغاز شده همچنان به صورت شبانه روزی ادامه دارد.450 موکب مردمی تا چند روز آینده در مسیر پایانه مرزی شلمچه برپا می شود.3015/6068            "}