{"onTitr":" با هماهنگی کانون جهان‌گردی و اتومبیل‌رانی ایران؛    ","titr":" رالی 'مادران روی چرخ برای شفای دنیا' به تهران رسید","describe":" تهران - ایرنا- اعضای گروه بانوان هندی 'مادران روی چرخ ـ برای شفای دنیا' که با عبور از مرز باجگیران وارد ایران شدند، از جاذبه‌های تاریخی شهر تهران بازدید کردند.", "text":"به ‌گزارش روز چهارشنبه ایرنا به نقل از روابط‌ عمومی کانون جهان‌گردی و اتومبیل‌رانی، این گروه که از دهلی نو پایتخت هندوستان، سفر خود را آغاز کرده‌اند، پس از عبور از کشورهای نپال، چین، قزاقستان، ازبکستان و ترکمنستان روز یکشنبه 15 مهر 97 وارد ایران شدند.این گروه دیروز 17 مهر ماه، با هماهنگی و تلاش کانون جهانگردی و اتومبیلرانی جمهوری اسلامی ایران، از موزه ملی ایران و مجموعه‌های فرهنگی تاریخی گلستان و سعدآباد بازدید کردند.اعضای رالی مادران روی چرخ- برای شفای دنیا که به منظور نمایش و یادآوری بیشتر نقش مادران در انتقال ارزش‌ها به فرزندان و تربیت و آموزش نسل آینده سفر خود را آغاز کرده‌اند، در نظر دارند در ادامه مسیر با عبور از 16 کشور دیگر به شهر لندن پایتخت انگلستان برسند.این گروه در طول مسیر دهلی تا لندن به عنوان نماینده همه مادران دنیا که نقش معلم، مشاور، راهنما، حامی و دوست را نیز ایفا می‌کنند به انتقال پیام خود می‌پردازند.فراهنگ **1085**            "}