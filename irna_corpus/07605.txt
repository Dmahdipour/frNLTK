{"onTitr":"","titr":" وزیر خارجه آمریکا: در جلب اعتماد کره شمالی دچار پسرفت شدیم","describe":" پکن- ایرنا- 'مایک پمپئو' وزیر امور خارجه آمریکا که به منظور سفری سه روزه راهی آسیا شده است امروز شنبه پیش از ورود به ژاپن در توقف کوتاهی که در آلاسکا داشت تاکید کرد همه تلاشمان با کره شمالی این است که بتوانیم اعتماد دوباره یکدیگر را جلب کنیم چون دچار پسرفت در ایجاد اعتماد شدیم.", "text":"به گزارش ایرنا 'مایک پمپئو' در آلاسکا در جمع خبرنگاران تصریح کرد اعتماد سازی دوباره با کره شمالی و زمانبندی برای دیدار سران دو کشور، دو هدف اصلی سفر وی به کره شمالی است.وزیر خارجه آمریکا بعد از این توقف کوتاه، دقایقی پیش وارد ژاپن شد او قرار است صبح فردا راهی کره شمالی شود تا با مسئولان این کشور در مورد خلع سلاح هسته ای گفت و گو و مذاکره کند.انتظار می رود 'پمپئو' امروز به صورت جداگانه با 'شینزو آبه' نخست وزیر و 'تارو کونو' وزیر خارجه ژاپن دیدار و گفت و گو کند تا سیاست های مشترک دو کشور در مورد حفظ تحریم های سازمان ملل علیه کره شمالی تا زمان خلع سلاح این کشور را با یکدیگر مرور کنند.او قرار است فردا با مسئولان کره شمالی جزئیات دومین نشست سران کره شمالی و آمریکا که دونالد ترامپ گفته است 'در آینده ای نه چندان دور' برگزار خواهد شد را بررسی کنند.وزیر امور خارجه ایالات متحده پس از سفر خود به پیونگ یانگ، به کره جنوبی خواهد رفت او در سفر به سئول با 'مون جائه این' رییس جمهوری و 'کانگ کیوانگ وا' وزیر امور خارجه این کشور دیدار خواهد کرد.پمپئو قرار است روز دوشنبه راهی چین شود تا با مقامات و مسئولان این کشور دیدار و گفت و گو کند.پیش از این 'مایک پمپئو' سفر برنامه ریزی شده خود به مقصد کره شمالی را اواخر ماه اوت به دلیل آنچه که عدم پیشرفت مذاکرات دو کشور خواند لغو کرده بود.**آساق**1904**            "}