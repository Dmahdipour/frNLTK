{"onTitr":"","titr":" بیش از 5300 گواهی صادرات و واردات در آذربایجان غربی صادر شد","describe":" ارومیه- ایرنا- مدیرکل استاندارد آذربایجان غربی گفت: طی نیمه نخست امسال پنج هزار و 340 گواهی استاندارد کالاهای صادراتی و وارداتی در استان صادر شد که سهم بیشتر آن مربوط به صادرات بود.", "text":"منصور جلایر روز شنبه در گفت و گو با خبرنگار ایرنا افزود: بیش از چهار هزار و 700 گواهی از این تعداد مربوط به کالاهای صادراتی و نزدیک به 600 مورد نیز مربوط به کالاهای وارداتی است.وی اضافه کرد: وجود استاندارد ایران در کالاهای صادراتی از جمله عوامل مهم پذیرش این کالاها در کشورهای مقصد است که تولیدکنندگان و تجار باید به این امر توجه کنند.وی بیان کرد: گواهی های صادراتی ارائه شده علاوه بر گواهی هایی است که برای کالاهای تولید داخل صادر شده و بسیاری از کالاها به علت دارا بودن گواهی استاندارد، در زمان صادرات نیازی به دریافت دوباره گواهی ندارد.مدیرکل استاندارد آذربایجان غربی ادامه داد: عمده کالاهایی که در زمان واردات مورد آزمایش کنترل کیفی قرار می گیرد و برای آنها گواهینامه وارداتی صادر می شود، شامل مواد اولیه، قطعات خودرو، مواد غذایی، لوازم خانگی، مواد ساختمانی و صنایع شیمیایی است.وی گفت: بیشتر این کالاها از کشورهای ترکیه، روسیه و کشورهای آسیای میانه وارد آذربایجان غربی شده است. جلایر افزود: همه کالاهای وارداتی مشمول استاندارد اجباری در مبادی ورودی به استان توسط بازرسان اداره کل استاندارد آذربایجان غربی است و در صورت تایید نشدن، مقدمات بازگرداندن این کالاها را فراهم می کنیم.وی بیان کرد: حفظ بازارهای هدف، جلوگیری از صدور کالاهای نامرغوب و مقبولیت بیشتر این کالاها در کشورهای مقصد از جمله اهداف کیفیت سنجی کالاهای صادراتی است.وی افزود: فرآورده های کشاورزی، آبمیوه، کنسانتره، سیم و کابل مهمترین اقلام صادراتی دارای گواهینامه از اداره کل استاندارد به شمار می رود و این اقلام بیشتر به کشورهای آسیای میانه، روسیه، ترکیه و عراق صادر می شود.به گزارش ایرنا در حال حاضر حدود یکهزار و 100 فرآورده تولیدی مشمول استاندارد اجباری در آذربایجان غربی وجود دارد.آذربایجان غربی از جمله استان های مرزی کشورمان است که با ترکیه، عراق و نخجوان مرز مشترک دارد و از مبادی مهم ورودی و خروجی کشور به شمار می رود.8137/3072            "}