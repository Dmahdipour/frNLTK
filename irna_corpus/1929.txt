{"onTitr":"","titr":" پیش بینی حمله قلبی از کودکی","describe":" تهران – ایرنا – یک گروه بین المللی از محققان موفق به توسعه آزمونی شده اند که بر اساس فاکتورهای ژنتیکی، احتمال بروز حمله قلبی یا بیماری های قلبی عروقی را از دوران کودکی پیش بینی می کند.", "text":"به گزارش روز چهارشنبه گروه اخبار علمی ایرنا از پایگاه خبری ساینس دیلی، در حال حاضر محققان با نظارت بر فشار خون، میزان کلسترول، استعمال دخانیات و سابقه خانوادگی، احتمال بروز حمله قلبی یا بیماری های عروق کرونر را ارزیابی می کنند. ولی متاسفانه این نظارت زمانی آغاز می شود که فرد در دهه چهارم و پنجم زندگی قرار دارد و پیشگیری اثربخشی کمتری دارد.یک گروه بین المللی از محققان بر اساس فاکتورهای ژنتیکی آزمونی را ترتیب داده اند که احتمال حمله قلبی و بیماری های عروقی را از دوران کودکی پیش بینی می کند. این آزمون Genomic Risk Score یا به اختصار GRS نام دارد.در این تست اطلاعات ژنتیکی نیم میلیون نفر و حدود دو میلیون تنوع ژنتیکی مورد تجزیه و تحلیل قرار گرفته است. در واقع این آزمون حلقه مفقود تشخیص است و محققان با ترکیب آن با عوامل خطر دیگر می توانند افراد در معرض ابتلا را با دقت بالا شناسایی کنند.این مطالعه نشان می دهد آزمایش GRS در پیش بینی بروز بیماری های قلبی از هر عامل خطر دیگری از جمله استعمال دخانیات، فشار خون، شاخص توده بدنی، دیابت، سابقه خانوادگی و کلسترول بالا، موفق تر و دقیق تر است. این آزمون بسیار ارزان است و با استفاده از آن می توان افراد در معرض خطر را از دوران کودکی شناسایی کرد و با اقدامات پیشگیرانه احتمال بروز بیماری های قلبی را به حداقل کاهش داد.نتایج این مطالعه در نشریه Journal of the American College of Cardiology منتشر شده است.علمی (6) ** 9259**1440            "}