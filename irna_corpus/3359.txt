{"onTitr":"","titr":" دست های مهربان به یاری همنوع شتافتند","describe":" بیرجند - ایرنا - معاون جوانان جمعیت هلال احمر خراسان جنوبی گفت: طرح دست های مهربان پنجمین بار در استان اجرا شد و با توجه به همزمان شدن با هفته کودک شعار «آینده را باید ساخت» در دستور کار قرار داده است.", "text":"فائزه موهبتی روز سه شنبه در گفت و گو با خبرگار ایرنا افزود: طرح دست های مهربان هلال از 14 تا 20 مهر ماه درس نوعدوستی می آموزد و این طرح با هدف ترویج فرهنگ مهرورزی بین کودکان و آگاه سازی جامعه هدف با رویکرد نوعدوستانه انجام می شود.وی بیان کرد: در این طرح کودکان اسباب بازی، کتاب، نقاشی و کاردستی خود را به چادرهای هلال احمر مستقر در میادین 11 شهرستان استان یا مراکز پیش دبستانی و مهدکودک تحویل می دهند.معاون جوانان جمعیت هلال احمر خراسان جنوبی گفت: این هدایا پس از جمع آوری و بسته بندی به مناطق محروم و کمتر برخوردار استان منتقل و بین کودکان توزیع می شود.وی افزود: این طرح با هدف ترویج مهربانی و نوعدوستی در سنین پایه هر سال در استان اجرا می شود تا کودکان بخشی از سرگرمی و نشاط خود را با همدیگر تقسیم کنند.هفته کودک از 14 مهر آغاز شد و تا 20 مهر ماه ادامه دارد.3215*3028            "}