به گزارش ایرنا امام جمعه مسجد جامع توحیدیه اهل سنت خاش گفت: امیدبخشی در جامعه و توجه به مشکلات اقشار مختلف مردم و بویژه رسیدگی به نیازهای مستمندان باید در اولویت کاری مسئولان باشد.مولوی محمدعلی شهنوازی در خطبه های این هفته نماز جمعه بیان کرد: بسیاری از خانوارها در این شهرستان فقیر هستند و باید به صورت جدی مورد حمایت قرار گیرند.وی اظهار داشت: در شرایط سخت اقتصادی که جامعه ما را فراگرفته، باید برنامه ریزی ها و تدابیر بگونه ای باشد که از سودجویی و منفعت طلبی برخی افراد جلوگیری شود تا مردم عادی و فقیران، فقیرتر نشوند.امام جمعه اهل سنت خاش ادامه داد: دشمنان اسلام و ایران اسلامی برای ضربه زدن به ملت ما از هیچ گونه تلاشی فروگذار نیستند لذا می طلبد همه اقشار جامعه با هوشیاری و بصیرت توطئه های دشمنان را خنثی کنند.**مولوی یعقوب ریگی خطیب این هفته در خطبه های نماز جمعه مسجد جامع الخلیل اهل سنت خاش نیز گفت: چندین ماه است که کالابرگ نفت سفید برای استفاده خانوارها و تامین گرمای منازل مردم اعلام نشده از مسئولان انتظار است در فصل سرما به این مطالبه مردمی پاسخ دهند.وی از فرماندار و مسئولان خاش خواست مشکلات کمبود و گرانی گاز و اعلام سهمیه جدید کالابرگ نفت سفید را پیگیری کنند که مردم بیش از این در مشقت و مضیغه نباشند.**خانواده مهمترین کانون تربیتی کودکان است امام جمعه موقت مسجد الزهرا اهل سنت ایرانشهر در خطبه‌های نماز جمعه این هفته توجه به تعلیم فرزندان را مورد تاکید قرار داد و گفت: در مورد زندگی خود و فرزندانمان باید طبق دستورات اسلام عمل کنیم. مولوی خلیل رسولی زاده افزود: برای تعلیم و آموزش فرزندانمان باید برنامه‌ریزی و سرمایه‌گذاری کنیم. وی بیان کرد: تعلیم و تربیت فرزندان از اهمیت زیادی برخوردار است باید به حوزه و دانشگاه بروند و علم و تخصص کسب کنند زیرا سرمایه اصلی ما فرزندانمان هستند باید به آنان بها بدهیم.امام جمعه موقت مسجئد الزهرا ایرانشهر افزود: اگر فرزندان در خانواده احساس آسایش و آرامش نکنند به خیابان کشیده می‌شوند و با افراد ناباب رفت و آمد می‌کنند و گرفتار اعتیاد می‌شوند.7310 **7314 **6081
      
      