{"onTitr":"","titr":" نخستین نمایشگاه دائمی صنایع دستی مازندارن گشایش یافت","describe":" ساری-ایرنا- نخستین نمایشگاه دائمی صنایع دستی مازندران همراه با کارگاه آموزشی روز چهارشنبه با حضور مسئولان استانی طی آئینی در ساری گشایش یافت.", "text":"به گزارش خبرنگار ایرنا، اولین نمایشگاه صنایع دستی مازندران در فضایی به مساحت 400 متر مربع در محل ساختمان اداره کل میراث فرهنگی، صنایع دستی و گردشگری این استان راه اندازی شد.به گفته مسئولان میراث فرهنگی مازندران، تمامی محصولات این نمایشگاه هنرهای دستی استان است و هنرمندان رشته های مربوطه هم در طول برگزاری نمایشگاه حضور دارند.حضور در کارگاههای آموزشی این نمایشگاه که قرار است دایمی باشد، رایگان است و کارآموزان پس از پایان گواهی فنی و حرفه ای دریافت می کنند.در این نمایشگاه صنایع اصیل استان مازندران با نام هنرمندان سازنده آن به نمایش گذاشته شده است که شامل ظروف سرامیکی و سفال ، حصیر بافی ، خراطی ، جاجیم ، تذهیب ، گلیمچه ، لاک تراشی تکه دوزی ، عروسک سازی ، معرق کاری و دیگر صنایع دستی انحصاری هنرمندان استان است. قرار است این نمایشگاه به صورت دوره ای آثار تمامی هنرمندان صنایع دستی مازندران را در طول سال به نمایش بگذارد.بازدید از این نمایشگاه همه روزه در وقت اداری به صورت رایگان برای عموم آزاد است.  7335/1654            "}