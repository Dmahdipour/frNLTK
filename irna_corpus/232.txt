به گزارش روز جمعه خبرنگار اعزامی ایرنا از جاکارتا ، سیامند رحمان بعد از کسب مدال طلای دسته فوق سنگین رقابت های پاراوزنه برداری با ابراز خرسندی از کسب مدال طلا و شکستن رکورد بازی های آسیایی ، افزود: تمام تمرکزم را روی موفقیت در پارالمپیک 2020  توکیو است و امیدوارم آنجا بتوانم یک رکورد تاریخی و ماندگار ثبت کنم .قوی ترین پاراوزنه بردار بازی های پاراآسیایی جاکارتا در خصوص مخالفت مربیانش با زدن وزنه بالاتر و شکستن رکورد جهانی گفت: همیشه به خواست و تصمیمات کادر فنی احترام گذاشته ام و شاید اصلا ضرورتی برای شکستن این رکورد در جاکارتا وجود نداشت .وی ادامه داد: خیلی اماده تر از پارالمپیک 2016 ریو هستم اما کادر فنی صلاح ندید وزنه بیشتری بزنم و من مطابق تصمیم آنان رفتار می کنم .رحمان در خصوص اینکه در حال حاضر می تواند چه وزنه ای را  بزند، با خنده گفت: این محرمانه است اما توانایی ثبت رکورد بالاتری از پارالمپیک ریو را دارم.سومین دوره بازی های پاراآسیایی جاکارتا 26 مهرماه به کار خود پایان خواهد داد.کاروان ورزشی ایران در پاراآسیایی جاکارتا تااین لحظه 135 مدال کسب کرده است که 31 مدال آن را امروز در رشته های شنا ، پاراوزنه برداری ، پارادوومیدانی ، گلبال ، دوچرخه سواری و شطرنج کسب کرده است. **1828 **2052
      
      