{"onTitr":" گزارش خبرنگاران ایرنا از سراسر کشور    ","titr":" تب فروش ارز در استان ها داغ شد","describe":" استان ها- ایرنا- تب کاهش قیمت ارز که از دیروز(دوشنبه) در پایتخت آغاز شده با شتاب بیشتر به استان ها نیز کشیده شده به طوری که اکنون قشرهای مختلفی با هجوم به صرافی ها، به دنبال خریدار می گردند.", "text":"به گزارش روز سه شنبه ایرنا از مراکز استان ها، کاهش قیمت ارز که بسیاری از کارشناسان و تحلیلگران بازار آن را «سقوط آزاد» توصیف کرده اند، باعث جنب و جوش و تحرک کم سابقه در فروش دلار و یورو شده و کسانی که تا دیروز خریدار بودند امروز فروشنده شده و در به در دنبال خریدارند.گزارش خبرنگاران ایرنا از شهرهای بزرگ و کوچک کشور نشان می دهد در چند شهر از جمله شیراز، اصفهان، کرمانشاه، تبریز و... مردم برای فروش ارز مقابل صرافی ها صف بسته و این مراکز اکنون با ازدحام فروشندگان ارز مواجه اند. کاهش قیمت و هجوم مردم در استان های کشور برای فروش ارز اکنون به مهمترین خبر رسانه ها و شبکه های اجتماعی تبدیل شده و بسیاری از کانال ها و شبکه های محلی، به صورت لحظه ای اخبار مربوط به این رویداد را با آب و تاب پوشش می دهند.بسیاری از مردم و کاربران فضای مجازی با یادآوری پذیرش قطعنامه 598 از سوی جمهوری اسلامی ایران و سقوط شدید قیمت ارز و طلا، موج جدید کاهش شدید قیمت ارز و طلا و سکه را مشابه آن زمان توصیف می کنند و بر این باورند که قیمت ها باز هم افت خواهد کرد.  اکنون (تا لحظه ارسال این گزارش) نرخ دلار در شهرهای بزرگ که تا صبح دیروز بیش از 15 هزار تومان بود به زیر 11 هزار تومان کاهش یافته و پیش بینی می شود با توجه به تقاضای بالا برای عرضه و ازدحام فروشندگان مقابل صرافی ها، قیمت باز هم کاهش یابد.** هجوم شیرازی برای فروش ارز؛ صرافی ها: نمی خریم ظهر سه شنبه، چهارراه «زند» شیراز مملو از جمعیتی است که برای فروش ارز به صرافی ها هجوم آورده اند اما دلالان و صرافی ها با توجه به روند کاهشی قیمت ها حاضر به خرید نیستند. در حالی که تابلو صرافی ها قیمت خرید دلار را 14 هزار و 800 تومان نشان می دهد، هیچ یک از آنها حاضر به خرید دلار و سایر ارزها نبودند.یکی از صرافی های شیراز به ایرنا گفت: چون روند قیمت ها کاهشی و رو به پایین است ترجیح می دهیم که نخریم. وی درباره مراجعه فروشندگان ارز نیز گفت: عمده فروشندگان کسانی هستند که به امید سود بردن اقدام به خرید دلار کرده و اکنون با کاهش قیمت دلار، برای فروش هجوم آورده اند.** صرافی های اصفهان مغازه های خود را بستند داراندگان ارزهای خانگی در اصفهان نیز از دیروز تاکنون برای آنکه بتوانند دلارهای خود را به قیمت مناسبتری بفروشند، مقابل صرافی ها تجمع کرده اند.یکی از صرافان اصفهان ظهر سه شنبه به ایرنا گفت: دیروز فروشندگان بسیاری در بازار بودند اما خریدار وجود نداشت؛ امروز نیز بسیاری از دارندگان ارز خانگی به صرافی ها مراجعه کردند و برخی مناطق شاهد ازدحام فروشندگان ارز بود. اکنون(در لحظه ارسال گزارش) جلوی صرافی های خیابان سپه و میدان امام جمعیت زیادی از فروشندگان دلار و ارز حضور دارند و برخی از صرافی ها نیز با بستن مغازه هایشان، از بیم کاهش بیشتر قیمت ارز حاضر به خرید نیستند. شماری از فروشندگان ارز در اصفهان به ایرنا گفتند که امروز هر دلار خود را به قیمت 7 هزار تومان فروختند. ** بالا بودن تب فروش ارز در مشهدپس از کاهش یک باره قیمت دلار افرادی که در مشهد اقدام به خرید و نگهداری ارز در خانه کرده بودند از دیشب تاکنون، نگران از افت قیمت ها، به خیابان ها آمدند تا دلارهایشان را بفروشند. از شب گذشته تاکنون اطراف بانک ملی و پاساژ مرمر در خیابان امام خمینی(ره) افراد نگران از این افت قیمت ارز، در معاملات زبانی با دلالان قصد فروش دلارهای خود را دارند. افزایش قیمت دلار در چند ماه گذشته و رسیدن نرخ آن به 18 هزار تومان سبب شد بسیاری برای خرید و نگهداری آن اقدام کنند با تصور اینکه در بهترین شرایط آن را بفروشند و «ره صد ساله را یک شبه بپیمایند». ** صرافی های همدان: خرید و فروش نداریمقیمت ارز در همدان نیز مانند دیگر استان های کشور از امروز کاهش یافت و موجی از نگرانی را در بین فروشندگان و دارندگان ارز خانگی رقم زد. نرخ دلار که تا دیروز کانون صرافان ایرانیان آن را 15 هزار و 300 تومان اعلام کرده بود صبح امروز در بازار همدان به زیر 11 هزار تومان رسید و پیش بینی می شود باز هم با افت مواجه شود. فروشندگان ارز در همدان که نگران ادامه افت قیمت هستند، همانند دیگر شهرها از بامداد امروز مقابل صرافی ها صف کشیده اند.بنابر اعلام صرافی های استان، از صبح امروز معامله ای انجام نشده است زیرا منتظر ثبات قیمت اند. ** توقف خرید و فروش ارز در بانه و مریوانبه دنبال کاهش قیمت ارز در تهران و دیگر مناطق کشور، خرید و فروش دلار در شهر مرزی مریوان از شب گذشته متوقف شد. دیشب با اینکه جمعیت نسبت به شب های دیگر در محل ویژه خرید و فروش دلار و دینار بیشتر شده بود اما کمتر کسی تمایل به خرید و فروش ارز داشت. بازار ارز بانه نیز ظهر امروز با وجود کاهش قیمت با رکود مواجه است و معامله ای انجام نمی شود. ** صرافی های قزوین منتظر نرخ جدیدصرافی های قزوین نیز از امروز خرید و فروش ارز را متوقف و به مشتریان اعلام کردند که منتظر اعلام نرخ جدیدند. با این حال برخی دلالان امروز هر دلار را 14 هزار و 800 تا 14 هزار و 600 تومان می فروشند و نرخ پیشنهادی آنها برای خرید 13 هزار تا 13 هزار و 200 تومان است.سکه نیز امروز در بازار قزوین سه میلیون و 800 هزار تومان قیمت گذاری شد؛ البته بیشتر طلافروشان قزوینی خرید نداشتند. ** تعجیل دارندگان دلار برای فروش در کرمانشاهدر کرمانشاه نیز به دنبال افت شدید قیمت دلار، صدها نفر از دارندگان ارز از صبح امروز برای فروش به بازار هجوم آوردند. این وضعیت باعث ایجاد ترافیک شدید در ابتدای خیابان گمرک و کوچه «لک ها» شد و بیشتر افرادی که دلار را به امید سود بیشتر خریداری کرده بودند اکنون برای فروش به این بازار روی آورده اند. قیمت فروش هر دلار امریکا اکنون در بازار کرمانشاه 13 هزار تومان است اما خریداران کمی دارد زیرا دلالان منتظر کاهش بیشتر نرخ دلار هستند. ** روز شلوغ دلالان در ارومیهبازار ارز در آذربایجان غربی در دست دلالان است و صرافی ها امروز به علت کاهش قیمت، خرید و فروش ارز را متوقف کرده اند. در بازار غیررسمی واقع در محله «دوشابچی خانا»، دلالان ظهر امروز هر دلار آمریکا را بین 11 هزار تا 11 هزار و 300 تومان از فروشندگان خریداری کردند. با این حال بسیاری از دلالان با خودداری از خرید گفتند با توجه به افت قیمت و احتمال کاهش دوباره، ریسک این کار بسیار بالاست. ** بازار ارز تبریز در سراشیبیبازار ارز تبریز نیز متاثر از دیگر مناطق کشورمان از شبانه روز گذشته تاکنون شاهد سقوط آزاد نرخ ها بود به گونه ای که قیمت دلار در این شهر اکنون به زیر 11 هزار تومان رسیده است. این وضعیت سبب شده مردم باتجمع در خیابان دارایی تبریز به عنوان قلب تپنده اقتصادی این شهر و محل فعالیت صرافی ها، برای فروش ارزهای خانگی صف ببندند. اکنون خیابان دارایی به عنوان مرکز اصلی خرید و فروش ارز در تبریز بسیار شلوغ است و ماموران انتظامی برای برقراری نظم در محل حضور دارند. ** تب فروش ارز در البرزبا توجه به سیر نزولی قیمت ارز، از صبح امروز اغلب شهروندان کرج که پیش از این اقدام به خرید ارز کرده بودند برای فروش به صرافی ها هجوم آورده اند. با این حال از دیروز تاکنون هیچگونه خرید و فروش توسط صرافی های استان انجام نشده است.شواهد حاکی از بسته بودن اغلب صرافی ها در استان البرز به ویژه شهر کرج دارد.گزارش میدانی خبرنگاران ایرنا از مراکز استان های زنجان، لرستان، اردبیل، مرکزی، سیستان و بلوچستان، چهارمحال بختیاری، کهگیلویه و بویراحمد، ایلام، خراسان شمالی، گیلان، یزد، بوشهر، خراسان جنوبی و هرمزگان نشان می دهد هیچ خرید و فروش ارزی انجام نمی شود.6033 **1042 **2023            "}