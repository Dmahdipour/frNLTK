{"onTitr":"","titr":" 2 میلیون و 730 هزار مترمربع زمین ملی دشتستان رفع تصرف شد","describe":" بوشهر- ایرنا- مدیرکل منابع طبیعی و آبخیزداری استان بوشهر گفت: باهمکاری مقام های قضایی، نیروی انتظامی و شورای حفظ حقوق بیت المال در نیمه نخست امسال 2 میلیون و 730 هزار مترمربع از زمین های ملی این شهرستان از دست متصرفان خارج شد.", "text":"سهیل مهاجری روز شنبه در گفت وگو با ایرنا افزود: از مجموع اراضی رفع تصرف شده 168 هزار مترمربع در حوزه  بخش مرکزی، 2 میلیون و 460 هزار مترمربع در حوزه بخش شبانکاره، 79 هزار و 430 مترمربع در بخش ارم و سه هزار و 72 مترمربع در بخش بوشکان است که به همت واحد حقوقی این شهرستان از تصرف خارج شده است.وی یادآورشد: سال گذشته نیز چهار میلیون و 600 هزار مترمربع زمین به ارزش یکهزار و 390 میلیارد ریال در شهرستان دشتستان رفع تصرف شد که این رقم در مقایسه با موارد مشابه رقم قابل توجهی است.مهاجری ادامه داد: جلوگیری از اخلال، تصرف، تجاوز، تخریب و دخالت در اراضی ملی، تشکیل پرونده قضایی برای متخلفان، بر اساس قانون از وظایف و اختیارات منابع طبیعی است و از مردم استان می خواهیم با ما همکاری داشته باشند.مهاجری افزود: حفاظت از اراضی ملی و انفال نیازمند عزم همگانی است که با توجه به گستردگی عرصه ها در استان بوشهر و کمبود امکانات و نیروی انسانی ضرورت ایجاب می کند تا تمامی دستگاه ها در این امر مهم با منابع طبیعی همراهی و همکاری لازم داشته باشند.وی ادامه داد: از مجموع حدود 700 هزار هکتار مساحت شهرستان دشتستان 540 هزار هکتار مربوط به عرصه های منابع طبیعی است که حدود 80 درصد از زمین های این شهرستان را در بر می گیرد.این مقام مسئول یادآور شد: یگان حفاظت منابع طبیعی درشبانه روز در زمین های ملی گشت زنی داشته و از این عرصه ها محافظت و با افراد فرصت طلب و زیاده خواه برخورد قانونی می شود.وی تاکید کرد: اداره کل منابع طبیعی از طریق شماره تلفن 1504 امداد جنگل و مرتع بصورت شبانه روزی آماده دریافت هرگونه گزارش درخصوص  تخلف های جنگلی و مرتعی است.6047/6043            "}