{"onTitr":"","titr":" مردم لبنان: سعودی ها عامل تاخیر در تشکیل دولت لبنان هستند","describe":" بیروت-ایرنا-روزنامه «الاخبار» لبنان نوشت که «جبران باسیل» وزیر خارجه لبنان در حاشیه نشست مجمع عمومی سازمان ملل به «عادل الجبیر» همتای سعودی خود گفته که بسیاری از لبنانی ها معتقدند عربستان سعودی عامل تاخیر در تشکیل دولت لبنان است.", "text":"به گزارش ایرنا، الاخبار در شماره امروز (چهارشنبه) خود نوشت که هفته پیش در حاشیه سخنرانی «میشل عون» رئیس جمهوری لبنان در هفتاد و سومین مجمع عمومی سازمان ملل در نیویورک، وزیران خارجه لبنان و سعودی در راهروی سازمان ملل با هم گفت و گوی کوتاهی داشتند.به نوشته این روزنامه، الجبیر از باسیل درباره وضعیت تشکیل دولت لبنان سوال کرد که او در پاسخ گفت که دولت هنوز تشکیل نشده و وضعیت خوب نیست.در ادامه وزیر خارجه سعودی دلیل تاخیر را پرسید که همتای لبنانی اش در پاسخ گفت: من و سعد الحریری با هم دوست هستیم و من او را قبول دارم اما جز من کسی او را قبول ندارد. بسیاری در لبنان معتقدند که شما در به تاخیر افتادن تشکیل دولت لبنان نقش دارید.الجبیر نیز در واکنش به سخنان باسیل، دخالت عربستان در روند تشکیل دولت لبنان را رد کرد.در ادامه وزیر خارجه لبنان خطاب به الجبیر گفت: کسانی که به شما تعلق دارند خواسته هایی را مطرح می کنند که حق آنها نیست و با قلدری برخورد می کنند.به نوشته الاخبار، الجبیر بار دیگر نقش داشتن عربستان در به تاخیر افتادن تشکیل دولت لبنان را نفی کرد.سعد الحریری از سوم خرداد امسال پس از کسب حمایت اکثریت پارلمان جدید لبنان، از سوی میشل عون رئیس جمهوری این کشور به عنوان نخست وزیر مامور به تشکیل کابینه شد اما تاکنون ماموریت وی به نتیجه نرسیده است.بسیاری از ناظران سهم خواهی های غیرعادی دو حزب «نیروهای لبنانی» به رهبری «سمیر جعجع» و «سوسیالیست ترقی خواه» به ریاست «ولید جنبلاط» را که روابط نزدیکی با سعودی ها دارند، عامل به تاخیر افتادن تشکیل دولت می دانند.خاورم**2054**1144            "}