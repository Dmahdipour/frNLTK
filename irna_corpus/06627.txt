{"onTitr":" فرماندار شوشتر:    ","titr":" طرح ویژه مقاوم سازی مسکن فرصت مناسبی برای روستاییان است","describe":" اهواز-ایرنا-فرماندارشوشتر گفت : طرح ویژه بهسازی و مقاوم سازی مسکن فرصت مناسبی برای روستاییان است و نیاز است دهیاران برای تشویق و آگاهی روستاییان تلاش بیشتری داشته باشند.", "text":"به گزارش ایرنا حسین پنبه دانه پور شامگاه روز شنبه در نشست با دهیاران شهرستان شوشتر اظهار داشت: این شهرستان یکی از نقاط زلزله خیز استان است که این موضوع اهمیت مقاوم سازی مسکن روستایی را دوچندان می کند.وی افزود : در این طرح برای هر واحد مسکونی 250میلیون ریال با کارمزد پنج درصد و بازپرداخت 15ساله اعطا می شود که عنایت ویژه از طرف دولت تدبیر و امید برای روستاییان است.رییس شورای اداری شهرستان شوشتر ادامه داد : با تلاش و پیگیری استاندار خوزستان، مشکل ضامن کارمندی این تسهیلات برطرف شده و بانک ها موظف شده اند از ضمانت زنجیره ای برای پرداخت این تسهیلات استفاده کنند.وی افزود:انتظار می رود دهیاران شهرستان شوشتر با همکاری بنیاد مسکن شهرستان تلاش کنند تا روستاییان از این فرصت ویژه استفاده کنند.رییس اداره بنیاد مسکن انقلاب اسلامی شهرستان شوشتر نیز گفت: در این شهرستان حدود 11هزار و229واحد مسکونی وجود دارد که تاکنون حدود چهار هزار از این واحدها مقاوم سازی شده اند.اکبر حسین زاده افزود : این آمادگی وجود دارد تا همه متقاضیان مقاوم سازی مسکن روستایی برای دریافت تسهیلات به بانک معرفی شوند.شهرستان شوشتر دارای سه بخش مرکزی، میان آب و شعیبیه است که مرکز آن در 89 کیلومتری شمال اهواز قرار دارد.7159/6002            "}