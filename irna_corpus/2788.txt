{"onTitr":"","titr":" شیوه نامه کمک به مساجد در شورای شهر قزوین بررسی شد","describe":" قزوین - ایرنا - شیوه نامه مساعدت شهرداری به مساجد شهر در نشست سه شنبه شب پارلمان محلی قزوین مورد بحث و بررسی قرار گرفت.", "text":"به گزارش ایرنا، رییس کمیسیون شورای اسلامی شهر قزوین در این نشست با تشریح این شیوه نامه گفت: بر اساس این شیوه نامه قرار شد کمیته ای مرکب از  معاون هماهنگی امور عمرانی استاندار،شهردار، رییس سازمان فرهنگی ورزشی شهرداری، 2 تن از اعضای شورا، رییس ستاد اقامه نماز و مدیرکل اوقاف و امور خیریه تشکیل و مصوبات آن با اکثریت قطعی آرا از سوی شهرداری لازم الاجرا شود.وی اضافه کرد: شهرداری هر ساله بودجه مورد نیاز برای این طرح را در قالب بودجه پیشنهادی به شورا ارایه می کند و پس از تصویب در کمیته تا حداکثر سقف مجاز بودجه مربوطه و با تصویب کمیته به مساجد اختصاص می یابد. در این نشست همچنین در خصوص اجرای شبکه فیبر نوری در نقاط مورد نیاز با حضور پیمان پیر مرادی مدیرفنی استانداری قزوین بحث و بررسی و با نظر اعضای شورا مقرر شد پس از تحقیقات و هماهنگی های استانداری با مخابرات و دستگاه های مربوطه در جلسه آینده شورای شهر این موضوع بررسی و تصویب شود.7388*3013            "}