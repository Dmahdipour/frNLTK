{"onTitr":"","titr":" تولید نیمه رسانای جدید با مواد ارگانیک","describe":" تهران – ایرنا - محققان دانشگاه ملی استرالیا با استفاده از مواد ارگانیک و غیرارگانیک یک ماده نیمه رسانای جدید ساختند که جریان الکتریکی را با کارآیی بسیار بالایی به نور تبدیل می کند. مهمترین کاربرد این روش در ساخت گوشی های هوشمند و نمایشگرهای انعطاف پذیر است.", "text":"به گزارش روز دوشنبه گروه اخبار علمی ایرنا از پایگاه خبری ساینس دیلی، این ماده جدید دارای یک ساختار ترکیبی بوده و بسیار نازک و انعطاف پذیر است. بخش ارگانیک این نیمه رسانا تنها یک اتم ضخامت دارد و از کربن و هیدروژن ساخته شده است. بخش غیرارگانیک نیز دو اتم ضخامت دارد. این ساختار ترکیبی امکان تبدیل الکتریسیته به نور را با کارآیی بسیار بالا فراهم می کند.از آنجا که نور تولید شده توسط این نیمه رسانا بسیار شدید است می توان با استفاده از آن نمایشگرهای با وضوح بالا تولید کرد و از آنجا که این ماده ضخامت بسیار کمی داشته و انعطاف پذیر است می توان از آن در گوشی های هوشمند و نمایشگرهای انعطاف پذیر بهره گرفت.محققان بخش ارگانیک این نیمه رسانا را با استفاده از انباشت به روش تبخیر شیمیایی که شباهت زیادی به چاپ سه بعدی دارد، مولکول به مولکول می سازند. اکنون محققان در تلاشند تا روش هایی را برای تولید انبوه این نیمه رسانا توسعه دهند و امکان تجاری سازی ان را فراهم کنند.گزارش کامل این تحقیقات در نشریه Advanced Materials منتشر شده است.علمی (6)**9259**1440            "}