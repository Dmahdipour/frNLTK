{"onTitr":"","titr":" حال و روز تنها نماینده مازندران در لیگ برتر والیبال","describe":" ساری - ایرنا - فصل جدید مسابقات لیگ برتر والیبال باشگاه های کشور در حالی از 25 مهر آغاز می شود که مازندران به واسطه سقوط تیم ساری، تیم کاله آمل را به عنوان تنها نماینده استان در این رقابت ها خواهد داشت.", "text":"به گزارش ایرنا، کاله مازندران در حالی دهمین فصل حضورش در سطح نخست والیبال کشور را تجربه می کند که در 9 دوره حضورش با هدایت «بهروز عطایی» سرمربی آملی توانسته دو مقام قهرمانی، یک نایب قهرمانی و دو مقام سومی این رقابت ها را کسب کند.قهرمانی در جام باشگاه های آسیا و چهارمی در جام باشگاه های جهان از دیگر مقام هایی است که کاله ای ها در دهه گذشته به آن دست یافته و لقب دومین تیم پرافتخار والیبال ایران را پس از پیکان تهران از آن خود کرده اند.کارنامه قابل قبول کاله از یک سو و پیروی از سیاست های مدیران باشگاه مبنی بر جذب بازیکنان نوجوان و جوان کشور برای پرورش در آکادمی این تیم، سبب شده تا در چند سال اخیر کاله از رسیدن به مقام و رفتن روی سکو باز بماند، تصمیمی که به مذاق والیبال دوستان آملی و علاقه مند به نتیجه گرایی خوش نیامد و اینها در پنج سال گذشته در پی جذب نشدن بازیکنان ستاره و ملی پوش به این تیم و جدایی ملی پوشان این شهر و کوچ به تیم های رقیب، حسابی گله مند بودند.کاله ای ها تمرین های پر فشار خود را امسال هر چند دیرتر از دیگر تیم های لیگ برتر در آمل شروع کردند و از اواخر شهریور و با اضافه شدن چند بازیکن جدید به این تمرین های گروهی، برنامه با نظم بهتری دنبال شد.ظواهر امر حاکی از آن است که کاله ای ها امسال هم با بازیکنان جوان به دنبال کسب نتایج دلخواه و در خور شان در رقابت های این فصل باشند.بازیکنانی که در فصل گذشته در تیم ملی نوجوانان وجوانان مسابقات جام جهانی را به همراه سرمربی آملی تیم ملی تجربه کردند، دراین فصل به آمل آمدند تا نمایش خود را در مهد والیبال کشور به رخ تیم های لیگ برتر بکشانند.بهروز عطایی سرمربی آملی تیم کاله که در همه این سال ها به جز یک فصل با این تیم در سطح اول والیبال کشور حضور داشته، پیش از شروع تمرینات این تیم و به یک باره و پس از نشست با مدیران این باشگاه وت وانق دوجانبه راهی ارومیه شد.حضور عطایی در ارومیه فقط منتج به عقد قراردادی شد که هرگز تا برگزاری تمرینات گروهی پیش نرفت تا این مربی آملی در کمتر از یک ماه، در تصمیمی عجیب تر به زادگاهش بازگشت تا تیم کاله را همانند چند سال اخیر در لیگ برتر همراهی کند.مدیران این تیم امسال هم با نظر بهروز عطایی مربی آملی و حفظ کردن برخی بازیکنان فصل گذشته این تیم و جذب بازیکنانی از تیم های ملی نوجوانان وجوانان و چند بازیکن جوان و بومی ، لیگ را شروع خواهند کرد.سرمربی تیم والیبال کاله مازندران در این باره به خبرنگار ایرنا گفت: البته تیم کاله به نسبت سال های گذشته دیرتر از نیمه دوم شهریور ماه تمرینات آماده سازی خود را شروع کرد و علت این امر هم وجود برخی ابهامات در نوع برگزاری مسابقات لیگ و نیز دیر تنظیم شدن قرارداد برخی از بازیکنان بوده است. بهروز عطایی افزود: با این حال، نسبت به برخی تیم های دیگر از نظر برگزاری تمرینات عقب نیستیم ، اما نکته مهم این است که تمرینات را به طور منظم در دو نوبت صبح و عصر و جدیدی تر و پرفشار در آمل برگزار کردیم.وی ادامه داد: با این حال اکنون وضع تیم خیلی خوب است و در روزهای اخیر فشار تمرینات را کمتر کردیم.** بازی های دوستانه کاله درآملسرمربی تیم کاله مازندران همچنین به برگزاری بازی های تدارکاتی برای آماده سازی تیمش پیش از آغاز مسابقات لیگ برتر اشاره کرد وگفت: در روزهای آینده دو بازی دوستانه با تیم گنبد که در رقابت های لیگ برتر امسال حضور دارد، برگزار خواهیم کرد که کمک زیادی به شناخت وضعیت آمادگی بازیکنان تیم خواهد کرد.عطایی افزود: در مسابقات پیش رو، با توجه به افزایش تعداد تیم های شرکت کننده، لیگ بسیار سختی را پیش رو خواهیم داشت و این وضعیت را برای تیم ما که بسیار جوان است ، سخت خواهد کرد.وی ادامه داد: برای لیگ امسال حداقل 5 تا 6 تیم شانس رفتن روی سکو را دارند و از شانس قهرمانی برخوردار هستند و بقیه تیم ها نیز به تدریج در ردیف بعدی قرار می گیرند.** قطعا کاله مدعی لیگ نیستسرمربی تیم کاله مازندران با بیان اینکه به طور حتم تیم کاله با وضعیت مالی تعیین شده و بازیکنانی که جذب کرده و در اختیار دارد، نمی تواند با تیم های مدعی همچون پیکان و ارومیه رقابت کند، گفت: انتظار بر این است که هواداران و علاقه مندان به والیبال کاله واقعیت موجود باشگاه و تیم را درک کنند و توقع متناسبی را با وضع موجود داشته باشند.عطایی گفت: البته این به آن معنی نیست که ما هیچ تلاشی نکنیم، اما تیم کاله در این فصل بازیکنان کاملا انگیزشی در اختیار دارد که آماده رقابت با بزرگان والیبال کشور است.وی افزود: به هر حال ما در کاله کار خودمان را انجام خواهیم داد و با توجه به وضعیت دیگر تیم ها، این دلیل نمی شود که ما دست روی دست بگذاریم و کاری نکنیم . ما تلاش خودمان را خواهیم کرد و هدف ما در این فصل این است که بهتر از فصل قبل باشیم و به عنوان یک تیم خوب در آخر فصل از کاله یاد شود.مسابقات لیگ برتر والیبال باشگاههای ایران با حضور تیم های شهروند اراک ، خاتم اردکان، پیکان تهران، فولاد سیرجان ایرانیان، شهرداری تبریز ، کاله مازندران، سایپا ، عقاب نهاجا ، نماینده خراسان رضوی ، چی چست، درنا ارومیه ، شهرداری ارومیه، شهرداری ورامین و شهرداری گنبد از روز 25 مهر ماه آغاز می شود.تیم کاله مازندران که در فصل گذشته این مسابقات به مقام ششمی لیگ دست یافته بود ، در دهمین سال حضور خود در این مسابقات در هفته نخست روز 25 مهر ماه در آمل میزبان نماینده خراسان رضوی است.  7327/1654            "}