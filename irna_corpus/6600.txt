{"onTitr":"","titr":" سازمان اوقاف 51 موکب برای زائران اربعین برپا می کند","describe":" مشهد - ایرنا - رئیس سازمان اوقاف و امور خیریه گفت: این سازمان در دهه پایانی صفر 51 موکب پذیرایی از زائران اربعین حسینی در هشت محور ارتباطی مربوط به کشورهای ایران و عراق برپا می کند.", "text":"حجت الاسلام علی محمدی عصر شنبه در مراسم اعزام کاروان تدارکاتی موکب الرضا (ع) خراسان رضوی از مشهد افزود: این موکب ها در محور های ارتباطی مرز مهران، چزابه، شلمچه، سیستان و بلوچستان، کربلا، نجف اشرف، کاظمین و سامرا مستقر می شوند.وی اظهار داشت: از این تعداد 46 موکب در داخل کشور عراق و پنج موکب در کشور ایران با نظارت سازمان اوقاف و امور خیریه از چند روز قبل از اربعین تا پایان ماه صفر برای پذیرایی و خدمات رسانی به زائران برپا خواهد بود.وی گفت: در موکب الرضا (ع) استان خراسان رضوی که در کربلا مستقر خواهد بود 40 خادم افتخاری برای خدمت رسانی به زائران حضور می یابند.حجت الاسلام محمدی افزود: علاوه بر استان خراسان رضوی، ادارات کل اوقاف استان های کردستان، اردبیل، چهارمحال و بختیاری نیز موکب هایی را برای پذیرایی از زائران اربعین حسینی در داخل کشور عراق برپا می کنند.وی اظهار داشت: خیرینی که قصد خدمت رسانی به زائران اربعین حسینی را دارند می توانند کمک های خود را به ملی کارت شماره  6037997178399680 و شماره حساب 0349123975005 به نام خدمت به زائران اربعین واریز کنند.7489 / 6053            "}