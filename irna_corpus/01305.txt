{"onTitr":"","titr":" فرماندار اوکیناوا: پایگاه نظامی آمریکا باید برچیده شود","describe":" پکن- ایرنا- 'دنی تاماکی' فرماندار جدید اوکیناوا تاکید کرد به هیچوجه از برنامه خروج پایگاه نظامی آمریکا از این منطقه عقب نشینی نخواهد کرد و همچون مخالفان دیگر این پایگاه، این راهبرد را دنبال خواهد کرد.", "text":"به گزارش ایرنا از تارنمای ژاپن تایمز وی روز پنجشنبه در ملاقات 'میتسوری میاکوشی' که به عنوان وزیر امور اوکیناوا در کابینه ژاپن منصوب شده است، گفت: همچنان بر خروج نظامیان آمریکایی و برچیده شدن پایگاه این کشور از این منطقه اصرار می ورزد.وی به این مقام ارشد تاکید کرد نمی تواند با برنامه دولت مرکزی برای جابجایی پایگاه آمریکا از یک منطقه پرجمعیت به ناحیه ای کم جمعیت در اوکیناوا موافقت کند و خواستار جمع شدن پایگاه و خروج سربازان آمریکایی از اوکیناوا است.فرماندار اوکیناوا همچنین خواستار آن شد که دولت مرکزی و آمریکا در این باره رایزنی هایشان را انجام دهند و واشنگتن نیز پایگاهش را در اوکیناوا جمع کرده و زمین آن را به فرمانداری بازپس دهد.تاماکی اواخر ماه گذشته میلادی در انتخابات این ناحیه موفق به شکست دیگر رقبای خود شد و از سوی مخالفان پایگاه آمریکا در اوکیناوا کاملا حمایت می شود.این مقام ژاپنی ضد آمریکایی که بتازگی قدرت را در این ایالت بدست گرفته است تاکید کرد جلو ساخت پایگاه جدید نظامی آمریکا را می گیرد و از هیچ تلاشی برای ممانعت از ایجاد این پایگاه در منطقه فروگذار نخواهد کرد.حضور نزدیک به 25 هزار نظامی آمریکایی از میان 50 هزار نظامی این کشور در خاک ژاپن در اوکیناوا و جرایم فراوانی که مرتکب شده اند به همراه سقوط های مکرر جنگنده های این کشور باعث شده است تا مردم این منطقه خواستار خروج نظامی آمریکا و تعطیلی پایگاه نظامی آن شوند.آساق**231**1904**            "}