{"onTitr":" امام جمعه ارومیه:    ","titr":" عزت و اقتدار جمهوری اسلامی ایران از برکات انقلاب است","describe":" ارومیه- ایرنا- نماینده ولی فقیه در آذربایجان غربی و امام جمعه ارومیه گفت: یکی از مهمترین برکات انقلاب عزت و اقتدار جمهوری اسلامی ایران است.", "text":"حجت الاسلام و المسلمین سید مهدی قریشی روز دوشنبه در نشست تبیین و گفتمان‌سازی چهلمین سالگرد پیروزی انقلاب اسلامی افزود: اگر در انقلاب اسلامی هیچ دستاوردی نداشتیم، همین که رهبر و مردم ما در مقابل آمریکا سر فرود نمی‌آورند و با عزت و اقتدار می‌گویند «آمریکا هیچ غلطی نمی تواند بکند» برای ما کافی است.وی ادامه داد: دشمن در ۴۰ سال گذشته علیه کشور ایران کاری از پیش نبرده است و در آینده هم نمی‌تواند کاری در این زمینه انجام دهد.فرمانده سپاه شهدای آذربایجان غربی نیز در این نشست گفت: قطع کامل وابستگی‌های سیاسی و فرهنگی از بیگانگان، رشد اقتصادی، خودباوری، استقلال طلبی و عدالت خواهی از دستاوردهای انقلاب اسلامی است.سردار حبیب شهسواری افزود: انقلاب اسلامی با احیای هویت دینی، طرح اندیشه حکومت اسلامی، دفاع از آرمان مقدس فلسطین، ایجاد وحدت و همبستگی اسلامی و طرح گفتمان جهانی قابل قیاس با سایر انقلاب‌های جهان نیست.وی اضافه کرد: ثبات روز افزون جمهوری اسلامی ایران، آشنایی اقشار مختلف مردم استان، تبیین نقش محوری ولایت فقیه در پیروزی و پیشبرد اهداف انقلاب و تبیین خدمات نظام در جای جای استان به ‌ویژه مناطق محروم و مرزی اهدافی هستند که در راستای پاسداشت ۴۰ سالگی انقلاب دنبال می کنیم.به گزارش ایرنا، این نشست با حضور معاون فرهنگی، اجتماعی سپاه پاسداران، روحانیون شیعه و سنی، شخصیت‌های فرهنگی و علمی آذربایجان غربی در حسینیه اعظم ثارالله ارومیه برگزار شد.امسال چهلمین سالگرد پیروزی انقلاب اسلامی است و این انقلاب شکوهمند، در بهمن ماه سال جاری چهلمین سالروز خود را جشن خواهد گرفت. 8137/7129/3072            "}