{"onTitr":"","titr":" دستگاه ها احتمال حملات سایبری را جدی بگیرند","describe":" قزوین - ایرنا - معاون سیاسی و امنیتی استاندار قزوین با بیان اینکه دستگاه های اجرایی موضوع احتمال حملات سایبری را چندان جدی نمی گیرند، گفت: این نوع مسایل ممکن است در صورت بی توجهی خطرات بالایی را به جهت سرقت اطلاعات و سایر موارد به بار آورد.", "text":"به گزارش ایرنا، علیرضا آشناگر روز دوشنبه در نشست شورای پدافند غیرعامل استان قزوین، افزود: با توجه به اهمیت چنین مساله ای، دستگاه های اجرایی به طور حتم باید با مخابرات و ارتباطات زیرساخت همکاری لازم را داشته و نسبت به این مسایل توجه خاص داشته باشند.وی اضافه کرد: این موضوعات همچنین باید به حراست دستگاه ها ابلاغ شود تا کاربران، موظف به حفاظت بیشتر از دستگاه های خود شوند.آشناگر ادامه داد: گاهی اوقات انجام خدمات اداری و کارهای اینترنتی از یک سرور ممکن است سطح آلودگی را افزایش دهد که باید در این خصوص توجه کافی صورت پذیرد.**اجرای مانور در هفته پدافند غیرعامل پیگیری شودمعاون سیاسی و امنیتی استاندار قزوین در ادامه با اشاره به هفته پدافند غیرعامل، یادآور شد: برنامه های این هفته باید به سمت کارهای ضروری تر برود و از کارهای صرفا تبلیغاتی و رافع مسئولیت اجتناب شود.آشناگر همچنین با تاکید بر اجرای مانورها برای سنجش تاب آوری دستگاه ها در شرایط سخت طی این هفته، تاکید کرد: تعمیم آموزش های مربوط به پدافند غیرعامل، هم در بین مردم و هم در مدارس و نیز کارکنان دستگاه های اجرایی باید به طور جدی در دستور کار قرار گیرد.**مکان تعیین شده برای انتقال بازار پرندگان قزوین در اسرع وقت تعیین و تکلیف شوداین مسئول سیاسی در ادامه با اشاره به اظهارات مدیرکل دامپزشکی استان مبنی بر اینکه تاکنون موردی از آنفلوانزای پرندگان در قزوین مشاهده نشد، تاکید کرد: سال گذشته آنفلوانزا 400 میلیارد ریال به مرغداران استان خسارت وارد کرد در حالی که با آموزش های صحیح می توانستیم با هزینه های بسیار اندک، از چنین حجم خساراتی جلوگیری کنیم.به گفته آشناگر، در کنار مبارزه با آنفلوانزای پرندگان، در تعیین و تکلیف بازار پرندگان قزوین نیز باید هرچه زودتر اقدام های لازم و جدی صورت گیرد.وی با بیان اینکه در قضیه انتقال این بازار به مکان جدید در عمل با دانشگاه علوم پزشکی به چالش برخوردیم، افزود: با توجه به اینکه مسئولان این دانشگاه در جریان انجام فرایند این انتقال بوده اند، اکنون که کارهای لازم برای انجام این کار به سرمایه گذار سپرده شده، اعلام داشته اند که نزدیکی این مکان با شیرینی پزی برخلاف مقررات بهداشتی است.وی ادامه داد: در شرایطی که دولت برای انتقال بازار پرندگان از بیت المال هزینه کرده باید چنین مسایلی در کمترین و سریع ترین زمان ممکن حل و فصل شود.آشناگر اضافه کرد: بازار پرندگان یکی از کانون های احتمالی آنفلوانزا است که نه تنها در انتقال بیماری به پرندگان، بلکه به مردم نیز بسیار موثر بوده و از این رو هر چه سریع تر باید برای این مساله چاره اندیشی شود.**تورهای مسافرتی نسبت به بیماری های قابل انتقال توجیه شوندمعاون سیاسی و امنیتی استاندار قزوین با اشاره به سخنان طرح شده از سوی یکی از اعضای شورای پدافند غیرعامل مبنی بر وجود بیماری های نوپدیدی چون تب دنگ، چیکونگونیا و زیکا در کشورهای مختلف جهان، گفت: با توجه به احتمال انتقال چنین بیماری هایی از راه مسافرت ها علاوه بر تمهیداتی که در مبادی ورودی و خروجی کشور برای کنترل و پیشگیری از بیماری ها وجود دارد، می توان با توجیه و آموزش مجموعه های گردشگری و تورهای مسافرتی زمینه آگاه سازی مسافران را نیز فراهم کرد.آشناگر در ادامه بر همکاری برخی دستگاه مانند شهرداری، ارتش و اداره راه جهت انتقال بیمارستان صحرایی دانشگاه علوم پزشکی قزوین در ایام اربعین به مناطق غرب کشور تاکید کرد.وی همچنین با اشاره به خبرهای منتشر شده در خصوص مسمومیت مشروبات الکلی در سطح کشور، خواستار کنترل جدی از سوی دستگاه های مسئول در این استان شد.** دستگاه های اجرایی به جلسات شورای پدافند غیرعامل حساس تر باشندآشناگر، شورای پدافند غیرعامل را از شوراهای کلیدی دانست که باید مورد توجه جدی مسئولان دستگاه های اجرایی باشد، افزود: گاهی اوقات برخی دستگاه های اجرایی تلقی درستی از پدافند غیرعامل ندارند و فکر می کنند این موضوع فقط برای زمان بحران است در حالی که مجموعه اقدام های طراحی شده در این حوزه مربوط به شرایط سخت نبوده و زیر ساخت های مورد نیاز در شرایط بحران و جنگ، باید در شرایط صلح و امنیت طراحی و تهیه شود.وی اظهار داشت: همچنان که در پدافند عامل، نیروی نظامی کشور در زمان صلح و برای حفاظت از کشور خود را به روزرسانی و مجهز می کند در پدافند غیرعامل هم طراحی، اجرا و نظارت پیگیرانه باید به طور مرتب اعمال شود.وی در پایان خواستار حضور مدیران کل در نشست های این شورا شد و گفت: در صورتی که مدیری در برخی جلسات امکان حضور ندارد به طور حتم یکی از معاونان خود را مکلف به حضور در این نشست کند.7388/8054            "}