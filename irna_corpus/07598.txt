{"onTitr":"","titr":" پیگیری مطالبات جامعه از سوی احزاب سیاسی ضعیف است","describe":" قزوین - ایرنا - مدیرکل سیاسی استانداری قزوین پیگیری مطالبات جامعه از سوی احزاب سیاسی را ضعیف دانست و گفت: رویکرد جدید دفتر سیاسی مبتنی بر ایجاد سازوکاری برای حضور و تعامل بیشتر با فعالان سیاسی و احزاب باید باشد تا جایی که آنان احساس کنند دفتر سیاسی خانه آنها است.", "text":"به گزارش روز شنبه ایرنا و به نقل از روابط عمومی استانداری قزوین، صفر فضلی در نشست هم اندیشی دفتر سیاسی، انتخابات و تقسیمات کشوری استانداری که با اعضای شورای حزب همبستگی ایران اسلامی شاخه استان قزوین برگزار شد، افزود: کار سیاسی کردن به معنی مشارکت احزاب در امور سیاسی جامعه است ولی متاسفانه وقتی روزنامه ها و هفته نامه را ورق می زنیم و یا سایت های معتبر را نگاه می کنیم مطلبی که از سوی احزاب بیان شده و یا به نوعی مطالبه ای از سوی جامعه و از زبان آنان مطرح شده باشد را شاهد نیستیم و این نقیصه ای است که باید مرتفع شود. وی، تشکیل اتاق گفت و گو در بخشداری و فرمانداری ها را امری مهم تلقی کرد و یادآور شد: این موضوع باید هرچه سریع تر در ابعاد وسیع عملیاتی شود.مدیرکل سیاسی، انتخابات و تقسیمات کشوری  استانداری قزوین تاسیس خانه احزاب، نهادینه کردن فرهنگ گفت و گو بین جریان ها و تشکل ها را از مهمترین اهداف دفتر سیاسی، انتخابات و تقسیمات کشوری دانست و ادامه داد: به زودی با پیگیری های صورت گرفته خانه احزاب در استان قزوین راه اندازی و احزاب در یک جا متمرکز می شوند و مدیریت آن نیز به صورت فراکسیونی صورت می پذیرد.این مسئول سیاسی تاکید کرد: احزاب با برگزاری جلسات ماهانه و به صورت مداوم، مشکلات و آسیب های موجود جامعه را تخصصی تر شناسایی کرده و راهکارهای مواجهه با آن را نیز ارایه می کنند و از سوی دیگر با فعال کردن کمیته جوانان نسبت به کادر سازی، تربیت و آموزش جوانان برای آینده اقدام خواهند کرد.مدیرکل سیاسی، انتخابات و تقسیمات کشوری  استانداری در پایان اظهار امیدواری کرد: با برنامه ریزی صورت گرفته نشست های هم اندیشی با تمامی احزاب و فعالان برگزار و نظرها و پیشنهادات آنان در راستای بهبود امور استان مورد استفاده و بهره برداری قرار می گیرد تا با کمک یکدیگر بتوان زمینه و بستر لازم را برای نهادینه کردن گفت و گو در بین جریان ها و تشکل ها در استان فراهم کرد.در ادامه، دبیر حزب همبستگی ایران اسلامی در این نشست ضمن تشکر از برگزاری چنین نشست هایی، گزارشی از فعالیت این حزب ارایه و راه اندازی اتاق گفت و گو را امری ضروری برشمرد و گفت: با توجه به رویکرد جدید دفتر سیاسی استانداری به احزاب، امیدواریم با کمک احزاب بتوانیم در جهت توسعه و پیشرفت استان گام های موثری برداریم.محمد درافشانی خواستار توجه ویژه به احزاب و تسریع در استقرار خانه احزاب در استان شد و با برشمردن مشکلات و معضلات احزاب، به نقش و جایگاه کارکردی آنان اشاره و احزاب را با دموکراسی و انتخابات عجین دانست و افزود: بخش زیادی از پویایی انتخابات به خاطر ورود احزاب است و باید از این ظرفیت بیش از گذشته استفاده شود.8054            "}