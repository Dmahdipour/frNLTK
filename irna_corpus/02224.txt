{"onTitr":" از سوی دبیرخانه شورای عتف؛    ","titr":" جشنواره هنری هفته پژوهش برگزار می شود","describe":" تهران - ایرنا - معاون اجرایی دبیرخانه شورای عالی عتف از برگزاری جشنواره هنری فرصت‌ها و چالش‌های ملی همزمان با هفته ملی پژوهش و فناوری در دبیرخانه این شورا خبر داد.", "text":"مصطفی کاظمی روز چهارشنبه در گفت و گو با خبرنگار گروه دانشگاه ایرنا، هدف از برگزاری این جشنواره را روشنگری بازیگران عرصه علم، پژوهش و نوآوری و پیوند مردم با حوزه‌های تخصصی و گشایش افقی پرامید و رهیافت‌های موثر در زمینه  'فرصت‌ها و چالش‌ها ملی' عنوان کرد. از 21 تا 27آذر ماه به نام هفته ملی پژوهش و فناوری نامگذاری شده است. وی، مدیریت آب و خاک، حمل و نقل و آلودگی محیط زیست، سلامت و درمان، فرهنگ و سرمایه اجتماعی و فضای مجازی را موضوع های این جشنواره برشمرد که در دو بخش پژوهشگران و دانشجویان و دانش آموزان در رشته های کاریکاتور، عکاسی، نقاشی، فیلم کوتاه مستند و انیمیشن(حداکثر 60 ثانیه) برگزار می شود.به گفته کاظمی، آثار تهیه شده با موبایل نیز با رعایت شرایط در بخش مقررات ارسال آثار، قابل قبول است.وی تعداد آثار ارسالی در هر بخش را سه مورداعلام و خاطرنشان کرد: تمام شرکت کنندگان باید از طریق نشانی اینترنتی www.atf.gov.ir در جشنواره ثبت نام و آثار خود را ارسال کنند.شرایط آثار ارسالی در هر رشته در پایگاه اینترنتی شورای عالی عتف درج شده است.کاظمی اضافه کرد: شرکت کردن در بیش از یک رشته، بلامانع بوده اما برای شرکت در هر رشته، فرایند ثبت نام باید به طور جداگانه انجام شود.وی با بیان این که آثاری که قواعد شرکت را رعایت نکرده باشند، پذیرفته نخواهند شد افزود: مسوولیت آثار ارسالی (از جمله عواقب ناشی از اصل نبودن اثر، عدم انطباق با قوانین و ضوابط کشور ایران) به عهده ارسال‌کننده اثر بوده و برگزارکننده جشنوراه، حق انتشار آثار ارسالی را با ذکر نام صاحب اثر به هر نحو ممکن خواهد داشت.وی مهلت ارسال آثار را 30 آبان امسال اعلام و اظهار کرد: در بخش دانش آموزی در هر رشته به نفر اول، سه میلیون تومان، نفر دوم 2میلیون تومان و نفر سوم یک میلیون تومان به همراه لوح تقدیر و در بخش دانشجویان و پژوهشگران نیز به نفرات برتر هر رشته به ترتیب 4، 3 و دو میلیون تومان به همراه لوح تقدیر اهدا خواهد شد.کاظمی همچنین گفت: نمایشگاهی از آثار منتخب نیز در محل برگزاری نمایشگاه هفته ملی پژوهش و فناوری برگزار و از برندگان در آیینی تقدیر و به تمام شرکت کنندگان گواهی شرکت اعطا خواهد شد. **6984** 1200            "}