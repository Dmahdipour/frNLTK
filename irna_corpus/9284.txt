{"onTitr":"","titr":" بازدید از موزه های استان اردبیل 35درصد افزایش یافت","describe":" اردبیل - ایرنا - قائم مقام مدیرکل میراث فرهنگی، صنایع دستی و گردشگری استان اردبیل از افزایش 35 درصدی  بازدیدکنندگان از موزه های این استان در نیمه اول سال جاری خبر داد.", "text":"به گزارش ایرنا ، علیرضا عبداللهی چهارشنبه درآیین بازگشایی موزه باستان شناسی خلخال افزود: در حال حاضر 12 موزه شامل شیخ صفی الدین اردبیلی، باستان شناسی، صنایع دستی، تاریخ طبیعی، مردم شناسی ، تاریخ علوم ، مفاخر ، موزه شهدا ، موزه شهرداری اردبیل و موزه های باستان شناسی خلخال ،مشگین شهر ، نمین و نیر در استان فعال هستند.وی با بیان اینکه موزه باستان شناسی خلخال پنج سال پیش تعطیل شده بود، اظهار داشت: مرمت و بازسازی این ساختمان از اوایل بهار امسال آغاز شده بود و امروز با افتتاح  و قرار گرفتن اشیای تاریخی در آن برای بازدید عموم آماده است. فریدون بابایی ، فرماندار خلخال نیز در این آیین با قدردانی از خانم مولایی اهدا کننده ساختمان موزه باستان شناسی خلخال گفت: با راه اندازی مجدد این محل زمینه برای بازدید گردشگران از آثار تاریخی فراهم شده است.وی بیان کرد: زمینه سرمایه گذاری در طرح های گردشگری خلخال تسهیل شده و با افتتاح طرح جامع گردشگری منطقه ازناوشاهد تحول در منطقه خواهیم بود.رویا مولایی اهدا کننده ساختمان موزه خلخال نیز گفت: حمام تاریخی نصر به جای مانده از دوران قاجار مهریه او از سوی خانواده همسرش بوده و با نیت حفظ این بنای تاریخی و استفاده عموم مردم سال ها پیش به اداره میراث فرهنگی شهرستان اهدا شده است. حمام نصر که  موزه باستان شناسی خلخال در آن راه اندازی شده مربوط به دوران قاجار با هزار و 14 مترعرصه و 543 متر اعیان می باشد.در حال حاضر 53 قطعه شی تاریخی مربوط به دوره های پیش و پس از اسلام از جمله ظروف سفالی ، مسی ، طلا و مفرخ ، ابزار آلات جنگی ، کتب خطی و قرآن های دست نویس نگهداری در این موزه در معرض بازدید عموم قرار گرفته است.7119/6016            "}