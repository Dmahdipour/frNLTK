{"onTitr":"","titr":" سرانه مطالعه کتاب در تهران بسیار پایین است","describe":" شهرری- ایرنا- مدیر کل کتابخانه های عمومی استان تهران با بیان اینکه سرانه مطالعه کتاب در تهران بسیار پایین است، گفت: استاندارد سازی و به روزرسانی کتابخانه ها سبب جذابیت مطالعه و گرایش مردم به سوی کتابخوانی می شود.", "text":"به گزارش ایرنا، علی نیکنام شامگاه سه شنبه در نشست انجمن کتابخانه های شهرستان ری که در فرمانداری این شهر برگزار شد، اظهار داشت: ترویج فرهنگ مطالعه یک امرهمه‌ گیراست که نیازمند همراهی و همکاری تمامی نهادها و موسسات با نهاد کتابخانه‌های عمومی  دارد.وی تصریح کرد: از تمامی دستگاه ها انتظار می رود تا در حد توان و امکان وارد جریان سازی در حوزه ترویج فرهنگ مطالعه شوند.نیکنام افزود: در کشورهای اروپایی آمار مراجعه به کتابخانه به روز رسانی شده و مطالعه و دریافت اطلاعات تنها متکی به فضای مجازی نیست، همچنین بر اساس ذائقه و سلیقه کار مطالعه انجام می شود، ضمن اینکه کتابخانه های سنتی نیز در کنار سیستم جدید فعالیت می  کنند.وی با بیان اینکه آموزش و پرورش در گرایش مردم به سوی کتاب و کتابخوانی تاثیرگذار است، تاکید کرد: اقدامات فرهنگی به ویژه در حوزه کتابخوانی در آموزش و پرورش اثرگذاری بیشتری نسبت به سایر دستگاه ها دارد.نیکنام افزود: برای بهبود وضعیت کتابخانه ها با توجه به تغییرات روز دنیا باید مدیران برنامه ریزی و بودجه کافی برای زیرساخت های فناوری پیش بینی کنند تا بتوان از منابع جدید و به روز استفاده کرد.مدیر کتابخانه های عمومی شهرستان ری نیز در ادامه با بیان اینکه 17 کتابخانه در سطح شهرستان ری فعال است، اظهار داشت: 6 کتابخانه روستایی در روستاهای ده خیر، اسلام آباد، قلعه نو، گل حصار، تورقوزآباد و خانلق و 11 کتابخانه نیز در سطح شهرری به مردم خدمت رسانی می کنند.علی اکبر قربانی بیان کرد: در حال حاضر 12 هزار نفر عضو این کتابخانه ها هستند و جلسات نقد و بررسی کتاب، جمع خوانی، قصه گویی و بلند خوانی نیز به طور دائم در این اماکن فرهنگی برگزار می شود.قربانی به اقدامات بازسازی کتابخانه های این شهرستان در سال گذشته نیز اشاره کرد و تصریح کرد: کتابخانه شهید مطهری حسن آباد با 400 میلیون ریال و کتابخانه صاحب بن عباد در خاور شهر نیز با اعتبار 200 میلیون ریال بازسازی شد.وی گفت که بالغ بر 480 میلیون ریال نیز برای به روز رسانی تجهیزات مورد نیاز کتابخانه های شهرستان ری هزینه شد.وی به راه اندازی و افتتاح کتابخانه عمومی ع'طر گل محمدی' در باقر شهر نیز اشاره کرد و گفت: این کتابخانه در مساحت 635 متر مربع با اعتبار 2 میلیارد و 300 میلیون ریال گشایش یافت.قربانی عنوان کرد: همچنین نوسازی و بازسازی کتابخانه شیخ کلینی به عنوان یکی از مهمترین کتابخانه های این شهرستان با اعتبار یک میلیارد و 600 میلیون ریال در حال انجام شدن و به روز رسانی است..شهرستان ری (به مرکزیت شهرری) با جمعیتی بیش از یک میلیون و 400 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد و چهار بخش مرکزی، کهریزک، فشاپویه، خاوران و قلعه نو است.1970/6003            "}