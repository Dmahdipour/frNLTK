{"onTitr":" کبگانیان خبرداد:    ","titr":" پیشرفت سند آمایش آموزش عالی در دستور کار نقشه جامع علمی کشور","describe":" تهران- ایرنا-دبیر ستاد راهبری نقشه جامع علمی کشور گفت:بررسی پیشرفت سند آمایش آموزش عالی در دستور کار  این ستاد قرار دارد اما هنوز گزارشی از وزارت علوم دریافت نکرده ایم.", "text":"به گزارش خبرنگار علمی ایرنا، منصور کبگانیان سه شنبه شب در پایان جلسه یکصد و نهم ستاد راهبری نقشه جامع علمی کشور در جمع خبرنگاران در مورد دستورهای این جلسه اظهار داشت: در این جلسه به موضوع اشتغال دانش آموختگان دانشگاه ها به عنوان موضوعی مهم پرداخته شد.وی ادامه داد: دستور دیگر نشست آمار بیکاری میان دانش آموختگان دانشگاه ها بود که تقریبا دو برابر نرخ بیکاری عمومی در جامعه و حدود 25 درصد است.عضو هیات علمی دانشگاه امیرکبیر افزود: گزارشی از این موضوع ارائه شد تا سیاست هایی متناسب با آن تدوین شود.وی با تاکید بر تسریع در روند آماده سازی گزارش آمایش آموزش عالی توسط وزارت علوم، تحقیقات و فناوری افزود: وزارت بهداشت، درمان و آموزش پزشکی و دانشگاه آزاد اسلامی گزارش هایی ارائه داده اند ولی هنوز گزارش مکتوب و موثقی از وزارت علوم دریافت نکرده ایم‌.کبگانیان تاکید کرد: به همین دلیل بررسی پیشرفت سند آمایش آموزش عالی را در دستور کار گذاشته ایم؛ ولی هنوز پاسخی از وزارت علوم دریافت نکرده ایم، امیدواریم وزارت علوم بحث پیشرفت سند را جدی بگیرند که چند نکته دارد.دبیر ستاد راهبری نقشه جامع علمی کشور موضوعات مهم در این سند را بیان کرد و گفت: رتبه بندی دانشگاه ها و ماموریت گرا شدن دانشگاه ها در این سند مطرح و بسیار مهم است؛ زیرا به این شکل هر دانشگاهی می داند در کشور و منطقه خود چه ماموریت هایی دارد. *** بهبود 12 درصدی شاخص جهانی نوآوریوی در مورد دستور جلسه دیگر اظهار داشت: گزارش خوبی از رتبه ایران در شاخص جهانی نوآوری ارائه شد، این شاخص ارکان هفتگانه ای دارد که بر اساس گزارش ارائه شده ایران طی سال 2017 تا 2018 ارتقای 12 درصدی و 10 پله ای داشته و از رتبه 75 به 65 صعود کرده است.کبگانیان ادامه داد: رتبه بندی دانشگاه های کشور در بین دانشگاه های جهان در گزارش دیگری به صورت کلی مطرح شد.وی در پایان تاکید کرد: امیدواریم وزارت علوم نیز هر چه سریع تر گزارش آمایش آموزش عالی را در بخش خود ارائه دهد؛ زیرا بخش های آموزش پزشکی و بخش دانشگاه های غیردولتی نیز گزارش داده اند.وی در پاسخ به سوال خبرنگار ایرنا در مورد بررسی تغییر در آزمون سراسری نیز گفت: در این زمینه کار کارشناسی زیادی انجام داده ایم و انتظار داریم این تغییرات و ساماندهی آزمون سراسری تا سال آینده اجرا شود.نقشه جامع علمی کشور از دی ماه 1389 (زمان تصویب در شورای عالی نقلاب فرهنگی) و خرداد 1390 زمان انتشار رسمی به عنوان مهمترین سند مرتبط با حوزه علم و فناوری در چشم انداز 1404 در راستای طراحی راهبردهای مشخص برای اهداف علمی و فناوری، اقتصاد و صنعت در افق چشم انداز 20 ساله کشور ابلاغ شد؛ تدوین این سند به دنبال بیانات رهبر معظم انقلاب در دیدار با جمعی از دانشگاهیان در سال های 84 و 85 آغاز شده بود.ستاد راهبری نقشه جامع علمی کشور مسئولیت اصلی پیگیری اجرای این نقشه، نظارت بر روند اجرای اسناد بالادستی حوزه علم و فناوری و وضعیت کلی آموزش عالی و عمومی را برعهده دارد.علمی** 9157**1440            "}