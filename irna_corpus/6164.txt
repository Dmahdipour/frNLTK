{"onTitr":"","titr":" سالمندی آخرین ایستگاه زندگی نیست","describe":" کرمانشاه - ایرنا - رفع چالش های موجود در زندگی سالمندی در گرو استفاده از ظرفیت دستگاه ها در زمینه آگاه سازی خانواده ها با هدف تکریم سالمندان و بازگشت دوباره آنان به اجتماع محقق می شود که در این میان پوشش کافی رفاهی و بیمه ای در کنار تشکیل بانک اطلاعاتی اهمیت 2 چندان دارد.", "text":"به گزارش ایرنا، فرقی نمی کند در گذشته که بوده ای؟ انسانی مهم و سرشناس و یا فردی عادی و گمنام...آنچه هم اکنون وجود دارد روزگاری است که در فراموشی سپری می شود بر روی نیمکتی در گوشه ای از پارک، در پرسه زدن های شبانه و یا سپری کردن روزگار در سرایی که برای دنیادیدگان رها شده ایجاد شده است.اینکه دقیقا سالمندی از چه سنی آغاز می شود و چه وقت می توان فردی را سالخورده تلقی کرد مشخص نیست، چرا که هر فرد ممکن است در سن خاصی پیر شود به طوری که برخی افراد در سنین نسبتا جوانی پیر می شوند و برخی تا دیرزمانی جوان باقی می مانند.براساس منابع علمی جمعیت، زمانی که هشت درصد جمعیت را افراد بالای 65 سال و بالاتر و یا 12 درصد جمعیت را افراد بالای 60 سال و بالاتر تشکیل می دهند ، پدیده سالمندی در جمعیت استقرار می یابد.کرمانشاه هشتمین استان پیر کشور است که به دنبال آمار اعلام شده از سوی بهزیستی استان کرمانشاه ، تعداد سالمندان در شهرستان کرمانشاه هشت هزار و 523 نفر، در سرپل ذهاب 451 نفر، در اسلام آبادغرب یک هزار و 266 نفر، در پاوه 758 نفر، در گیلانغرب 665 نفر، در ثلاث باباجانی یک هزار و 72 نفر و تعداد سالمند در شهرستان کنگاور به میزان 760 نفر است.همچنین تعداد سالمندان شناسایی شده در شهرستان قصرشیرین 451 نفر، در جوانرود 807 نفر، در سنقرو کلیایی 22 نفر، در صحنه 577 نفر، در روانسر 601 نفر، در هرسین 483 نفر، در دالاهو 406 نفر می باشد که جمع کل آنان در استان به تعداد 18هزار و 509 سالمند خواهد رسید.با توجه به اینکه سالمندان بخش ویژه ای از جمعیت استان را در بر می گیرند تلاش برای رفع چالش های موجود که عدم انطباق محیط شهری با مناسب سازی بود ، بانک اطلاعاتی و فعالیت موازی برخی دستگاهها از آن جمله است اهمیت دو چندان دارد.** کرمانشاه، هشتمین استان پیر کشوراین مقوله آنقدر حایز اهمیت است که معاون سیاسی و امنیتی استانداری کرمانشاه در نشست ساماندهی سالمندان با بیان اینکه باید شرایط لازم برای دسترسی سالمندان به امکانات رفاهی تامین شود بر فراهم شدن امکان تداوم حضور آنان در جامعه تاکید کرد.محمدابراهیم الهی تبار با بیان اینکه بیش از 195 هزار سالمند در استان وجود دارد، گفت: کرمانشاه از نظر میزان سالمندی در رتبه هشتم کشوری قرار دارد.الهی تبار اظهار داشت: بهزیستی به عنوان دبیرخانه شورای سالمندان استان وظیفه هماهنگی بین کمیته های تخصصی و دستگاه های عضو شورا را دارد و باید برنامه ریزی کند تا مشخص شود که هرکدام از کمیته ها موظف به ارائه چه خدماتی در این راستا هستند.وی تاکید کرد که باید از ظرفیت دستگاه های عضو شورای سالمندان در زمینه آگاه سازی خانواده ها نسبت به رعایت حق سالمندان استفاده کرد.این مقام مسئول با تاکید براینکه مشارکت اجتماعی مهم ترین رکن در حوزه اجتماعی است، اظهار داشت: هرکدام از دستگاه ها باید بدانند که چه خدماتی می خواهند به سالمندان ارائه دهند و در این میان حمایت تشکل های مردم نهاد ضرورت دارد.** از ظرفیت سازمان های مردم نهاد نباید غافل بودمسئول انجمن حمایت از سالمندان زاگرس کرمانشاه نیز در گفت و گو با ایرنا، اظهار داشت: انتظار می رود ادارات مختلف پتانسیل ها و امکانات خود را در اختیار انجمن های مردم نهاد برای ارائه خدمات به شهروندان و سالمندان قرار بدهند.احسان رضایی از شناسایی نیازمندی های سالمندان، ارتقا سطح سلامت و ایجاد انگیزه و امید به زندگی برای آشتی با جامعه در آنان به عنوان یکی از ضروریات برای جامعه هدف سالمندی یاد کرد. ** ارتقا سطح کیفی و کمی زندگی سالمندان مشارکت می خواهدوی با تاکید براینکه ارتقاء سطح سلامت جسم و روان، بالابردن سطح کیفی سلامت جسمی و فراهم کردن امکان حضور آنان در جامعه در این انجمن دنبال می شود، افزود: درصدد ایجاد روحیه، نشاط و فراهم آوردن مشارکت هر چه بیشتر سالمندان در راستای سطح کیفی زندگی آنان هستیم و تقاضا داریم تا شهروندان و خیران نیز در راستای ارتقا سطح کیفی وکمی نیازهای سالمندان با انجمن همکاری کنند.رضایی با بیان اینکه آیین های مذهبی، اعیاد و جشن ها در کنار کارگاه های آموزشی در این انجمن برگزار می شود، اظهار داشت: این کارگاه ها در زمینه آسیب فضای مجازی، بهداشت و سلامت سالمندان، مدیریت سبک زندگی، مدیریت سبک تغذیه، سلامت روان سالمندان و خود مراقبتی در دوره سالمندی دایر می شود.** نصب دیوار یادگاری در مراکز سالمندانرضایی با تاکید براینکه بازدید از زورخانه های کرمانشاه و شرکت در آیین های آنان  و زیبا سازی مراکز سالمندان از برنامه های در دست اقدام است از برگزاری جشن تولد ماهانه برای سالمندان در مراکز خبر داد.رضایی از درست کردن درخت آرزوها، نصب دیوار یادگاری در مراکز، آموزش موارد مورد علاقه و نیز اشتغال زایی در جهت امید به زندگی ، دیدار و گردش در محیط باز ، دیدارهای مستمر از مراکز سالمندان و پوشش بیمه ای سالمندان و خدمات پزشکی به عنوان یکی دیگر از برنامه های در دست اجرا یاد کرد.وی با تاکید براینکه تشکیل دپارتمان پزشکی پیگیری شده از رسیدگی به تغذیه صحیح و ورزش سالمندان ، تشکیل گروههای روان درمانی توسط مشاور و گذراندن دوره های مهارت زندگی برای اعضای انجمن سالمندان به عنوان دیگر برنامه ها یاد کرد. ** شرایط بازگشت سالمندان به جامعه فراهم شودمدیرکل امور اجتماعی استانداری کرمانشاه در گفت و گو با ایرنا، بر کاهش موانع خدمات رسانی به سالمندان تاکید کرد.علیرضا گودرزی ادامه داد: به صورت معمول افراد بالای 60 سال سن به عنوان سالمند شناخته می شوند و براساس آخرین آمار به دست آمده 600 تا 700 میلیون نفر از جمعیت دنیا در این گروه سنی قرار دارند.گودرزی با بیان اینکه یک سالمند نیازمند توجه ویژه است، افزود: سالمندان به دلیل کهولت سن و از بین رفتن بسیاری از توانایی های جسمی، توان انجام امور را ندارند از همین رو نباید در چنین شرایطی رها شوند.وی با تاکید براینکه امنیت اجتماعی برای سالمندان حایز اهمیت است، گفت: جوانان میراث دار تجربیات سالمندان هستند که باید قدردان زحمات آنان باشند.وی افزود: اقدام های انجام شده در این زمینه توسط بهزیستی و شورای مربوطه همواره رصد شده و مورد توجه قرار گرفته است.**بانک اطلاعاتی سالمندان ایجاد می شودمدیرکل بهزیستی استان کرمانشاه در گفت و گو با ایرنا، از تعداد 6 مرکز غیردولتی فعال در حوزه سالمندان در استان خبر داد.امید قادری از فعال سازی شورای سالمندان و ایجاد بانک اطلاعاتی به عنوان یکی از برنامه های در دست اجرا یاد کرد و گفت: در حال گزارش گیری از دستگاه های مختلف به منظور به روزکردن اطلاعات موجود در خصوص سالمندان هستیم.وی افزود: هماهنگی های لازم با دانشگاه علوم پزشکی و علوم بهزیستی در خصوص برگزاری آموزش های ویژه سالمندان برای گروه های مراقبین، پزشکان و مدیران مراکز غیردولتی در حال انجام است.قادری اضافه کرد: همچنین کمیته های شورای پنجگانه تخصصی سالمندان با حضور ارگان های دانشگاه علوم پزشکی، فرهنگ و ارشاد اسلامی، مسکن و شهرسازی، صندوق تامین اجتماعی، وزارت تعاون، کار و رفاه اجتماعی و سازمان بهزیستی در حال فعالیت هستند.** موانع مشارکت اجتماعی سالمنداناین مسئول از کمبود قوانین پشتیبان حقوق سالمندان و ضمانت های اجرایی و پوشش ناکافی رفاهی و بیمه ای به عنوان یکی از چالش های موجود در سالمندان یاد کرد و گفت: فعالیت های موازی و عدم وجود گزارش منسجم، جامع و کامل از عملکرد دستگاه ها و عدم انطباق محیط شهری با ضوابط مناسب سازی از مشارکت سالمندان در جامعه کاسته است.** فعالیت بنیاد فرزانگان در راستای تکریم جایگاه سالمندانمدیرکل بهزیستی استان کرمانشاه افزود: بنیاد فرزانگان با هدف تکریم جایگاه سالمندان، غنی سازی اوقات فراغت و ارتقا سطح سلامت جسمی، روانی، اجتماعی و معنوی آنان راه اندازی و تجهیز شده است.وی با بیان اینکه این بنیاد به خارج کردن سالمندان از انزوای اجتماعی کمک می کند از آموزش های هنری، فرهنگی و توقیت روحیه خودباوری به عنوان یکی دیگر از مهم ترین اقدامات بنیاد فرزانگان اشاره کرد.قادری از حوزه اوقات فراغت و تفریح، پایش سلامت، حوزه فرهنگی و آموزشی، هنری و حوزه ورزش و تربیت بدنی به عنوان محور اصلی فعالیت های بنیاد فرزانگان یاد کرد.این مسئول بر آگاه سازی آحاد جامعه و تغییر و نگرش و توصیه های بهداشتی و تغذیه ای توسط صدا و سیما، آموزش و پرورش و فرهنگ و ارشاد اسلامی تاکید کرد و افزود: پیشنهاد می شود با حمایت سازمان فنی و حرفه ای، میراث فرهنگی و فرهنگ و ارشاد اسلامی در راسای مهارت آموزی سالمندان اقدام شود و زمینه مشارکت اجتماعی آنان بیش از گذشته مهیا شود.از نظر سازمان بهداشت جهانی افراد دارای سنین بین 60 تا 75 سال سالمند، افراد دارای سنین 76 تا 90 سال پیر و افراد دارای سنین بالای 90 سال خیلی پیر تلقی می شوند. گزارش از زهره کریم زاده7460/8066            "}