{"onTitr":"","titr":" جذب 95 درصدی تسهیلات اشتغال روستایی چهارمحال وبختیاری","describe":" شهرکرد- ایرنا- مدیر شعب بانک کشاورزی چهارمحال و بختیاری از جذب 95 درصدی تسهیلات اشتغال پایدار روستایی و عشایری استان در نیمه نخست امسال خبر داد و گفت: این عملکرد استان را در ردیف هفتم کشور قرار داد.", "text":"هوشنگ طاهری میرقائد روز چهارشنبه در گفت و گو با خبرنگار ایرنا افزود: با اجرای طرح ایجاد اشتغال روستایی و عشایری، درمرحله اول مبلغ 764 میلیارد و 400 میلیون ریال اعتبار به بانک کشاورزی استان ابلاغ شد که از ابتدای امسال تاکنون 723 میلیارد و 419 میلیون ریال آن به عقد قرارداد منجر شد.وی ادامه داد: این میزان تسهیلات در قالب 361 طرح انعقاد قرارداد شده که برای بیش از یکهزار نفر اشتغالزایی می کند.بگفته طاهری میرقائد، 209 طرح در حوزه کشاورزی و دامداری، 46 طرح در حوزه میراث فرهنگی، صنایع دستی و گردشگری، 104 طرح در حوزه صنعت، معدن و تجارت، یک طرح در حوزه راهداری و حمل و نقل و یک طرح دیگر در حوزه ورزش و جوانان موفق به انعقاد قرارداد شده است.مدیر شعب بانک کشاورزی چهارمحال و بختیاری ابراز امیدواری کرد تا پایان مهرماه جاری مابقی تسهیلات ابلاغی نیز به طرح های متقاضی اعطا و جذب صد درصدی تسهیلات ایجاد اشتغال پایدار روستایی و عشایری این بانک در استان محقق شود.طاهری میرقائد همچنین از پرداخت 383 میلیارد ریال تسهیلات به 762 طرح متقاضی در استان از محل صندوق توسعه ملی در نیمه نخست امسال خبر داد و گفت: تسهیلات پرداختی طی این مدت در مقایسه با سال گذشته رشد 3 برابری و از نظر تعداد طرح رشد 17 برابری داشته است.وی پرداخت 172 میلیارد ریال وام ازدواج، 26 میلیارد ریال تسهیلات اشتغال فراگیر، 4 میلیارد ریال تسهیلات مشاغل خانگی و 14 میلیارد ریال وام به عشایر سرپرست خانوار، پرداخت تسهیلات به افراد تحت پوشش بهزیستی، کمیته امداد و بنیاد شهید را از دیگر خدمات این بانک در نیمه نخست امسال اعلام کرد.طاهری میرقائد با اشاره به کندی فرایند بررسی طرح ها و اعطای تسهیلات مشاغل روستایی و عشایری در استان در ماه های ابتدایی اجرای این طرح، تصریح کرد: اجرای این طرح در استان عملا از ابتدای امسال آغاز شد و به سبب نو بودن طرح و اختصاص تسهیلات قابل توجه به استان در مقایسه با برخی استانهای دیگر سبب شد تا در ابتدا عملکرد مطلوبی در جذب تسهیلات نداشته باشیم.وی ادامه داد: این درحالی است که از چهار ماه گذشته تاکنون روند پرداخت تسهیلات شتاب گرفت و رتبه استان از ردیف 30 به رتبه هفت ارتقا یافت.به گزارش ایرنا، براساس آخرین گزارش مرکز آمار ایران نرخ بیکاری چهارمحال و بختیاری در بهار امسال 22.8 درصد اعلام شده که این استان را در ردیف نخست بیکاری کشور قرار داده است، از همین رو دولت با اختصاص تسهیلات قابل توجه در 2 حوزه مشاغل فراگیر و اشتغال روستایی و عشایری به این استان درصدد مهار و کنترل بیکاری و رونق اشتغال است.7363/6021            "}