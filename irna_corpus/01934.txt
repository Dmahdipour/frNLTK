{"onTitr":"","titr":" 463 فقره پروانه بهره برداری معادن در آذربایجان غربی صادر شد","describe":" ارومیه- ایرنا- رییس سازمان صنعت، معدن و تجارت آذربایجان غربی گفت: تاکنون 463 فقره پروانه بهره برداری از معادن این استان صادر شده است.", "text":"جعفرصادق اسکندری روز یکشنبه در گفت و گو با خبرنگار ایرنا افزود: 235 واحد از این تعداد فعال بوده که با این آمار 50 درصد معادن استان فعال است.وی با اشاره به اینکه رونق تولید معادن می تواند زمینه بهبود وضعیت اقتصادی کشور را میسر کند، ادامه داد: معادن به عنوان زنجیره اول بسیاری از صنایع فرآوری تبدیلی، تاثیرپذیری بالایی از شرایط کلی اقتصاد کشور دارد که باتوجه به شرایط اقتصادی در فعالیت های عمرانی، معادن نیز متاثر از رکود کلی است.وی بیان کرد: بهره برداری از واحد های معدنی در چهارسال اخیر روند ثابتی داشته و با توجه به ثبت یک هزار و 79 محدوده اکتشافی این روند روبه رشد خواهد بود.رییس سازمان صنعت، معدن و تجارت آذربایجان غربی اضافه کرد: احداث واحد های فرآوری از سیاست های کلی این سازمان بوده که در این راستا از طریق سامانه کارا و با همکاری شرکت تهیه و تولید مواد معدنی ایران همچنین صندوق بیمه سرمایه گذاری فعالیت های معدنی تسهیلات مورد نیاز جهت احیای معادن و خرید ماشین آلات و احداث واحد های فرآوری در نظر گرفته شده است.اسکندری اضافه کرد: در حال حاضر 27 مورد در مرحله تایید و ارائه تسهیلات جهت احداث واحد های سنگبری و فرآوری طلا و ایجاد واحد کنسانتره آهن است.وی ادامه داد: در راستای ایجاد ارزش افزوده مواد معدنی یکی از سیاست های اصلی سازمان صنعت، معدن و تجارت آذربایجان غربی تشویق و ترغیب بهره برداران در جهت ایجاد واحدهای فرآوری برسرمعادن است.به گزارش ایرنا بخش معدن و صنایع پایین دستی آن محور توسعه آذربایجان غربی به شمار می رود و اما معاون سنگ این استان با مشکلات عدیده ای چون خام فروشی و نبود بازار مواجه است. اعطای تسهیلات با بهره بانکی پایین جهت سرمایه در گردش و همچنین نوسازی ماشین آلات معدنی برای بهبود عملکرد معادن این استان ضروری است.آذربایجان غربی از وضعیت مناسبی در زمینه ذخایر معدنی برخوردار است اما هنوز تا بهره برداری مطلوب از ظرفیت های بخش معدن و صنایع معدنی راهی طولانی در پیش دارد.محدوده آذربایجان غربی تحت پوشش سه زون از زون های بیست گانه اکتشاف سیستماتیک کشور شامل &#39; اشنویه – خوی&#39;، &#39;مریوان – مهاباد&#39; و شاهین دژ – ماهنشان&#39; قرار گرفته است.6009/1092            "}