{"onTitr":" بازیهای پارآسیایی 2018؛    ","titr":" قهرمان پرتاب دیسک: آرزوهایم برآورده شد","describe":" جاکارتا - ایرنا - قهرمان طلایی کشورمان در پرتاب دیسک معلولان گفت: آرزوی من در بازی های پاراآسیایی اخذ جواز حضور در مسابقات جهانی و گرفتن 2 مدال طلای جاکارتا بود که خوشبختانه هر دو آنها برآورده شد.", "text":"به گزارش خبرنگار اعزامی ایرنا از اندونزی، مهدی اولاد صاحب مدال طلای پرتاب دیسک در کلاس F11 بازی های پاراآسیایی 2018 جاکارتا روز چهارشنبه در سخنانی اظهار داشت: سطح این مسابقه بسیار بالا بود و در رقابتی فشرده توانستم مدال طلای این رشته را به دست آورم.وی در خصوص احساس خود برای کسب 2 مدال طلا در پاراآسیایی 2018 گفت: گرفتن 2 مدال طلا در بازی های آسیایی بسیار لذت بخش است و امیدوارم تمام اعضای کاروان ایران بتوانند این احساس را تجربه کنند. قهرمان طلایی کشورمان در پرتاب دیسک معلولان خاطرنشان کرد: با کسب این مدال طلا موفق به دریافت مجوز حضور در رقابت های جهانی شدم که این موضوع برای من از طلای پاراآسیایی هم با اهمیت تر بود.قهرمان طلایی کشورمان در جاکارتا خاطرنشان کرد: در این مدت خانواده و مربیانم برای من زحمات زیادی کشیدند و این مدال را تقدیم آنها می کنم.شایان ذکر است مهدی اولاد نماینده ایران در ماده پرتاب دیسک بازی های پاراآسیایی 2018 مدال طلای این ماده را از آن خود کرد و رکورد آسیا را هم شکست.سومین دوره بازی های پاراآسیایی 2018 در روزهای 14 تا 21 مهر با حضور 2 هزار و 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی این رقابتها شده است.ورزشی **9118**9250**1597            "}