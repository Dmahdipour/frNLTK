{"onTitr":"","titr":" میدان مطهری قم؛ همچنان در بلاتکلیفی","describe":" روزنامه شاخه سبز قم در شماره روز یکشنبه 15 مهرماه مطلبی با عنوان «میدان مطهری قم؛ همچنان در بلاتکلیفی» را به قلم زهره مهرنوروزی منتشر کرد.", "text":"در این مطلب می خوانیم:میدان مطهری شاهراه ارتباطی قم محسوب می شود از نگاه زائر و مجاور با مشکلات مانند بلاتکلیفی همراه است سیما و منظر آشفته این میدان مرکزی هر بیننده ای را به تعجب وار می دارد که چرا با این اوضاع  آشفته و در هم  وبرهم مواجه است.با وجود دو پل عابر پیاده که با  فاصله کمی از هم  ایجاد شده اند دیگر پرش عابران جوان و عبور عابران کهنسال و بچه ها از روی نرده های  این میدان زمانی سوژه بکر و ناب عکاسان و خبرنگاران قم بود، اما حالا دیگر چیز تازه و عجیبی نیست به خاطر وجود یکی از پل ها که مکانیزه نیست  اغلب  مسن تر ها بخاطر سختی بالاو پایین رفتن از پله ها و جوان ترها از روی شور و نشاط  و گاه هم  از روی تفنن از پل رو گذر استفاده نمی کنند. شهرداری برای اینکه مردم را به استفاده از پل رو گذر مجاب کنند تمام مسیر را نرده کشی کرد، اما حریف عابران نشد تا بلاخره اینکه مجبور شد جایی را برای عبور معلولان تعبیه کند ولی اغلب عابران  غیر معلول هستند که  ترجیح می دهند هر خطری را بجان بخرند واز پل رو گذر استفاده نکنند.«وی آی پی » های بلا استفاده  خالی از مسافر، ساختمان های نیمه مخروبه، واحدهای تجاری که هیچ سنخیتی با شهر زائر پذیر قم ندارد همه و همه نازیبایی ها و بی برنامه گی  دست اندر کاران را دراین زمینه  بیشتر به رخ می کشد ونکته بی اغماض  دیگری که در این میدان دیده می شود وجود املاک قدیمی و مستهلک غیر قابل سکونت است که چهره این میدان را زشت و زشت تر کرده است و بناها  اغلب کهنه و قدیمی هستند که چشم هر بیننده ای را می آزارد، وجود  بی حساب و کتاب تاکسی های مسافرکش در این میدان موضوع دیگری که نیاز به ساماندهی دارد.مسئولان شهر از این اوضاع بی خبر نیستند وبه خوبی بر اوضاع  واقفند عبدالله جلالی رئیس شورای شهر قم دراین بار گفته است: پروژه ساماندهی میدان مطهری چند سالی است در برنامه شهرداری قرار دارد، که ولی متأسفانه ساماندهی این پروژه، به دلایل مختلفی پیشرفتی نداشته و تا امروز نزدیک به یک سال می‌گذرد همچنان این پروژه بی پیش رفت مانده است.مشکلات غیرقابل بیان و توصیف دیگری نیز در این میدان وجود دارد مانند دیوار کشی بخشی از پروژه مترو ، بخشی از واحدهای تملک شده نیمه مخروب  که چندان قابل بیان نیست.حال اینکه کم کاری کدام ارگان ها و نهادها در آشفتگی این میدان مهم شهر دخیل است بماند، اما امیدوارم هر تصمیمی که برای آینده آن در نظر گرفته می شود این مهم لحاظ شود که میدان مطهری قلب شهر محسوب می شود وباید در نوسازی و بهسازی آن به گونه ای ساخته شود که آمدو شد سواره و پیاده به سهولت انجام شود ضمن اینکه بر زیبایی شهر بیفزاید.منبع: روزنامه شاخه سبز قم/8138/ 6133/            "}