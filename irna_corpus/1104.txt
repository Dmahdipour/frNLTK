{"onTitr":"","titr":" مسوولان تکاب با خانواده شهید نیروی انتظامی دیدار کردند","describe":" مهاباد- ایرنا- فرماندار، فرماندهان نظامی و انتظامی تکاب به مناسبت گرامیداشت هفته ناجا با خانواده شهید حامد رنجبر دیدار و از آنان دلجویی کردند.", "text":"به گزارش ایرنا، فرماندار تکاب در این دیدار که در روستای احمدآباد سفلی تکاب برگزار شد، با گرامیداشت یاد و خاطره شهدا گفت: شهیدان انقلاب اسلامی مظهر ایستادگی و مقاومت در برابر دشمنان و نماد آزادگی ملت ایران هستند.علی مکرمی افزود: دستاوردها و موفقیت های نظام جمهوری اسلامی به برکت جانفشانی ها و سلحشوری های شهدا در میدان های نبرد حق علیه باطل به دست آمده است.وی ادامه داد: شهدای والامقام نیروی انتظامی با ایثار و فداکاری و نثار جان خود در مقابله با دشمنان در مرزها و تامین امنیت شهرها، نعمت بزرگ آسایش و آرامش را برای مردم به ارمغان آوردند.شهید حامد رنجبر از اهالی روستای احمد آباد سفلی تکاب در بهمن ماه سال 1389 در درگیری با اشرار مسلح در مریوان استان کردستان به درجه رفیع شهادت نائل شد.به گزارش ایرنا، همزمان با هفته ناجا، فرماندار و اعضای شورای اداری تکاب با غبار روبی و عطر افشانی گلزار شهدا و نثار شاخه گل و قرائت فاتحه به مقام والای شهیدان ادای احترام کردند.شهرستان تکاب با 81 هزار نفر جمعیت در جنوب آذربایجان غربی واقع شده و بیش از 450 شهید تقدیم انقلاب اسلامی کرده است که هفت تن از آنان از شهدای نیروی انتظامی هستند.7514/3020/2093            "}