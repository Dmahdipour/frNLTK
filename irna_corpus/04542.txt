{"onTitr":" عضو کمیسیون اجتماعی مجلس:    ","titr":" دستگاه های اجرایی اولویت استخدام رابه افراد بومی اختصاص دهند","describe":" آبادان - ایرنا - نماینده مردم شیروان و عضو کمیسیون اجتماعی مجلس شورای اسلامی گفت: دستگاه های اجرایی باید اولویت استخدام را به نیروهای بومی آن منطقه اختصاص دهند.", "text":"به گزارش ایرنا عبدالرضا عزیزی دوشنبه در نشست اعضای کمیسیون اجتماعی مجلس در آبادان اظهار داشت: موضوع جذب و اشتغال نیروهای بومی باید از سوی ادارات کل تعاون، کار و رفاه اجتماعی مورد نظارت جدی قرار گیرد.نماینده مردم شیروان در مجلس شورای اسلامی تصریح کرد: اشتغال یکی از دغدغه های مهم خانواده ها و مسئولان در آبادان است و باید همه تلاش ها برای حل این مشکل به کار گرفته شود.وی با بیان اینکه بحران بیکاری مربوط به تمام کشور است و شمار زیادی از تحصلی کرده های کشور با معضل بیکاری مواجه هستند افزود: برای ایجاد یک عدالت نسبی در اشتغال جوانان باید قانون به دقت بررسی شود البته در مقطعی اجرای قانون مدیریت خدمات کشوری تا حدی قابل قبول بود.عضو کمیسیون اجتماعی مجلس شورای اسلامی با انتقاد از جذب نیروهای غیر بومی در فاز 2 پالایشگاه آبادان گفت: متاسفانه 70 درصد افراد جذب شده در این پالایشگاه را غیر بومی شامل می شود در حالی که بستر باید برای جذب نیروهای بومی که اکثرا تحصیل کرده هستند فراهم شود.عزیزی اظهار داشت: در اکثر شهرها اولویت اشتغال به بومی ها داده می شود و جای سوال دارد که در آبادان چرا این رویه دنبال نمی شود. با اختصاص ندادن اولویت اشتغال به افراد بومی ، اجحافی در حق جوانان آبادانی صورت گرفته است که امید است با پیگیری نمایندگان مردم آبادان در مجلس شورای اسلامی این مشکل برطرف شود.عزیزی در ادامه به تشریح دستاوردهای کشور در بخش های مختلف پرداخت و گفت:کشور در 40 سال اخیر دستاوردهای زیادی از جمله در حوزه های هوا فضا، موشکی داشته ولی همیشه نیمه خالی لیوان دیده شده است.وی افزود: امروزه ایران در منطفه بخصوص در آبهای خلیج فارس قدرت نمایی می کند، در سه مایلی آمریکایی ها با موشک داعش نابود شد و امنیت در کشور ایجاد شده است.عضو کمیسیون اجتماعی مجلس شورای اسلامی گفت: انتقاد کردن راحت است ولی باید بدنبال راهکار  باشیم تا مشکلات کشور از جمله مشکل اشتغال در کشور برطرف شود.اعضای کارگروه اشتغال کمیسیون اجتماعی مجلس شورای اسلامی برای بررسی مشکل اشتغال جوانان بیکار آبادان و موضوع جذب افراد غیر بومی در فاز 2 پالایشگاه آبادان به این شهرستان سفر کردند.7104/6068            "}