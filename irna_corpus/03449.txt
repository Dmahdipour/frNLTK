{"onTitr":"","titr":" هلال احمر آستارا اجرای طرح دست های مهربان را آغاز کرد","describe":" آستارا - ایرنا - رئیس جمعیت هلال احمر آستارا گفت: اجرای طرح دست های مهربان به مناسبت هفته کودک و به منظور ترویج فرهنگ مهرورزی، در کانون های پرورش فکری و مهدکودک های این شهرستان آغاز شد.", "text":"حسین خورشیدی روز سه شنبه در مصاحبه با خبرنگار ایرنا افزود: در اجرای این طرح، هدایای قابل استفاده جمع آوری و با بسته بندی مناسب، از طریق کاروان های نیکوکاری به مناطق کمتر برخوردار ارسال می شود.وی بیان کرد: ترویج فرهنگ نوع دوستی از سنین پایه از هدف های طرح است و کودکان اسباب بازی، کتاب، نقاشی و کاردستی های خود را به چادرهای هلال احمر در مراکز کانون پرورش فکری، مهدکودک و پیش دبستانی ها تحویل می دهند.رئیس جمعیت هلال احمر آستارا ادامه داد: متولیان مهدکودک ها می توانند با همکاری خانواده کودکان، اسباب بازی ها را جمع آوری و از طریق هلال احمر در اختیار دانش آموزان کم برخوردار قرار دهند.خورشیدی اضافه کرد: کودکان مهد می توانند برای دوستان خود با مضمون صلح و دوستی نقاشی ترسیم یا کاردستی درست کنند و جمعیت هلال احمر آنها را به کودکان دیگر برساند.او ادامه داد: در طرح دست های مهربان، کمک های اولیه و کار با تجهیزات هلال احمر نیز به کودکان آموزش داده می شود.14 تا 20 مهرماه هفته ملی کودک است.شهرستان آستارا با 91 هزار نفر جمعیت در غرب استان گیلان واقع شده و حدود سه هزار و 500 نفر در دو کانون پرورش فکری کودکان و نوجوانان آن عضو هستند.7105 / 7124 / 2007            "}