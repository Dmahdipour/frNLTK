{"onTitr":" بازی های پاراآسیایی 2018؛    ","titr":" سلطانی فر:امکانات ورزشی برای معلولان در کشور ایجاد می شود","describe":" جاکارتا- ایرنا - وزیر ورزش و جوانان گفت: طی چند سال آینده تلاش خواهیم کرد تا امکانات ویژه و مجزا برای ورزش معلولان را در بسیاری از شهرهای ایران ایجاد کنیم.", "text":"به گزارش خبرنگار اعزامی ایرنا به جاکارتا، مسعود سلطانی فر در سومین روز مسابقات پاراآسیایی 2018 اندونزی، در دیدار با «ماجد راشد» رئیس کمیته پارالمپیک آسیا با ابراز خرسندی از نتایج ورزشکاران ایران در این دوره افزود: امیدواریم کاروان ایران بتواند نتیجه ای بهتر از دوره قبل در کره جنوبی کسب کند.وزیر ورزش ادامه داد: فضای دوستی، محبت و تعامل بین ورزشکاران کشورهای مختلف را در جریان بازی های آسیایی بسیار مهم ارزیابی کرد و گفت: ما در ایران در بخش ورزش معلولین و جانبازان سرمایه گذاری زیادی داشته و روز به روز این روند در بخش های مختلف سخت افزاری و نرم افزاری را افزایش می دهیم.سلطانی فر ادامه داد: در حال حاضر ورزش در حوزه معلولین نسبت به گذشته پوشش گسترده تری دارد و این عزم در بین مسئولان کشور وجود دارد که شرایط را برای حضور و همچنین اعتقاد و باورمان این است که به هر وسیله، شرایط حضور معلولین در اجتماع را فراهم کنیم.وی در خصوص تعاملات و شرکت در رویدادهای بین المللی گفت: تاکید داریم که هر جا فرصت و شرایطی فراهم است، معلولین بتوانند در عرصه های مختلف خود را نشان دهند تا از لحاظ روحی و جسمی به زندگی بهترشان کمک کند.ماجد راشد رئیس کمیته پارالمپیک آسیا نیز در این دیدار گفت: از سال 2014 که در هیات رئیسه جدید کمیته ملی المپیک (lPC) حضور پیدا کردم، ایران را جزو کشورهای فعال در ورزش معلولان یافتم.وی ادامه داد: ایران طی 10 سال گذشته جزو کشورهای قدرتمند و توسعه یافته در ورزش پاراآسیایی است و در مسابقاتی که همه ساله در دبی برگزار می شود، تیم های زیادی از ایران شرکت می کنند ضمن اینکه ایران به جوانگرایی در این رشته بهای زیادی می دهد.راشد از ورزشکاران جوان به عنوان آینده جنبش پارالمپیک در آسیا یاد کرد و گفت: امکانات ورزشی مناسب ایران و مسئولیت پذیری و حمایت های وزیر ورزش و جوانان حکایت از توجه این کشور به ورزش معلولان دارد و از اینکه ایران یکی از شرکای ما در پارالمپیک آسیا است، خرسندیم.رئیس کمیته پارالمپیک آسیا از برقراری ارتباطات بین مللی مختلف و تعاملات فرهنگی به عنوان معنای اصلی ورزش یاد کرد و افزود: ایستادن بر سکو هدف اصلی ورزش به شمار نمی آید و ما به دنبال افزایش روابط دوستانه و انتقال و اشتراک تجربیات به وسیله ورزش هستیم.وی خاطرنشان کرد: در چند سال اخیر ما به طور مستمر تلاش کردیم تا نمایندگان 2 کشور کره شمالی و جنوبی را به صورت متحد در مراسم رژه در بازی های آسیایی شرکت دهیم و خوشبختانه این رویا در این دوره از بازی ها به تحقق پیوست.ماجد راشد افزود: اعتقاد ما براین است که 44 کشور آسیا هرکدام عضوی از پیکری واحد هستند و اگر اختلاف سطحی در میان حوزه های مختلف در کشور ها وجود دارد، ما و تمامی شرکای مان باید برای رفع آن تلاش کنیم.وی عدم وجود اطلاعات کافی از وضعیت حقیقی ورزش در همه نقاط قاره کهن را نقصی بزرگ عنوان کرد و گفت: باید برنامه استراتژیک مناسبی برای افزایش همیاری میان کشورها تدوین و اجرایی شود و حالا با وجود بانک اطلاعاتی می توانیم برنامه مفیدتری تدوین کنیم.رئیس کمیته پارالمپیک آسیا با اظهار امیدواری به اینکه همکاری های متقابل این نهاد با ایران افزایش یابد، از موفقیت های ایران در بازی های آسیایی یاد کرد.وی با تاکید بر اینکه ایران همواره به فکر همه کشور های اطراف و منطقه بوده است، خاطر نشان ساخت: ما امیدواریم روابط ایران با کمیته پاراالمپیک آسیا روز به روز بهتر و بیشتر شود زیرا وضعیت ورزش معلولان همه قاره برای ایران اهمیت داشته است.راشد حضور وزیر ورزش و جوانان ایران در بازی های پاراآسیایی را دلگرم کننده دانست و افزود: ادوار گذشته نیز مسئولان عالی رتبه ایرانی، برای دیدن بازی ها به دهکده ورزشی آمده بودند و عملکرد ورزش معلولان را از نزدیک مورد توجه قرار داده و این رفتار آنان بر عملکرد این ورزشکاران بسیار اثر گذار و نتیجه بخش بود.او با تاکید بر لزوم توجه دولتمردان کشورهای آسیایی به ورزش معلولان برای ایجاد انگیزه بیشتر گفت: حضور رئیس جمهوری کشور اندونزی در مراسم افتتاحیه مسابقات نیز پیام آور میزان اهمیت ارتقا سلامت و نشاط معلولان برای همگان است.در این دیدار مسعود سلطانی فر نیز با بیان اینکه افزایش تعاملات میان کشورها منشا کارهای خیر خواهد بود، گفت: کمیته ملی پاراالمپیک ایران با استقلال، اختیارات، امکانات و اعتبارات خاص فالیت می کند و امیدوارم ارتباط  شما با کمیته پارالمپیک ایران موجب جذب حمایت های بیشتری از سوی شما شود.وزیر ورزش و جوانان با دعوت ویژه از ماجد راشد برای سفر به ایران گفت: با سفر به ایران از امکانات ورزشی ما بازدید کنید و تا با برگزاری نشست های مشترک بتوانیم به راهکارهای افزایش همکاری های متقابل برسیم.ورزشی** 2052**9129            "}