{"onTitr":"","titr":" مرزنشینان آستارا از خدمات درمانی مرزبانی بهره مند شدند","describe":" آستارا - ایرنا - فرمانده هنگ مرزی آستارا گفت: 150 نفر از شیعیان و اهل تسنن روستاهای مرزی این شهرستان، به مناسبت هفته نیروی انتظامی از خدمات بهداشتی و درمانی رایگان طرح مردم یاری مرزبانی بهره مند شدند.", "text":"سرهنگ نوذر مرادی غروب جمعه در گفت و گو با خبرنگار ایرنا افزود: امروز مرزنشینان روستاهای مشند، شاغوله و زره ژیه در خانه های بهداشت به صورت رایگان پذیرش و از خدمات بهداشتی نظیر سنجش فشار و قند خون بهره مند شدند و در هر خانه بهداشت، یک پزشک عمومی بیماران را ویزیت کرد.وی بیان کرد: اجرای طرح‌ مردم ‌یاری در جلب رضایت مردم و خدمت به مرزنشینان و رفع مشکلات درمانی و بهداشتی آنان موثر است.وی با تقدیر از مشارکت شبکه بهداشت و درمان آستارا در اجرای این طرح، گفت: برقراری تعامل با سایر دستگاه ها و نهادها برای خدمت به مرزنشینان و مناطق دور افتاده از هدف های اصلی مرزبانی است.مرادی اظهار  داشت: سرمایه بزرگ مرزبانی، همکاری مردم است و امنیت پایدار در سایه همکاری مرزنشینان با مرزداران حاصل می شود.13 تا 19 مهرماه هفته ناجا نامگذاری شده است.شهرستان آستارا با 91 هزار نفر جمعیت در 2 بخش و 62 روستا در غرب استان گیلان و همسایگی جمهوری آذربایجان قرار دارد. 7105 / 7124 /6030            "}