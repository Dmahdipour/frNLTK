{"onTitr":"","titr":" سه بازیکن پدیده به اردوی تیم ملی امید دعوت شدند","describe":" مشهد- ایرنا- رئیس هیات فوتبال خراسان رضوی گفت: با اعلام زلاتکو کرانچار سرمربی تیم ملی سه نفر از بازیکنان تیم پدیده مشهد به اردوی تیم ملی امید دعوت شدند.", "text":"مهدی برادران روز پنجشنبه درگفت و گو با خبرنگارایرنا افزود: محمدمهدی مهدی خانی، محمد آقاجان پور و سینا زامهرا سه بازیکن تیم فوتبال پدیده هستند که در قالب گروه دوم به اردوی تیم ملی امید دعوت شدند.وی ادامه داد: تیم پدیده تعداد بازیکنان نسبتا زیادی در اردوی تیم امید دارد. ابوالفضل عباسی و فرشاد هاشمی نیز پیش از این به اردوی اول انتخابی تیم ملی امید دعوت شده بودند.  قرعه کشی مسابقات مقدماتی المپیک 2020 هفتم نوامبر(16 آبان ماه 97) در مالزی برگزار می شود و پس از آن تیم امید برای حضور در دور اول بازیها آماده می شود. همچنین دور نهایی مرحله مقدماتی مسابقات در سال 1398 و به میزبانی کشور تایلند به شکل متمرکز برگزار خواهد شد.تیم پدیده به عنوان تنها نماینده خراسان رضوی در لیگ برتر فوتبال با 17 امتیاز از هشت بازی شامل پنج برد، دو تساوی و یک باخت در صدر جدول لیگ قرار دارد.3221/1858            "}