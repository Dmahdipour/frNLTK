{"onTitr":"","titr":" 1545کیلوگرم گوشت در کهگیلویه از چرخه مصرف خارج شد","describe":" یاسوج - ایرنا - رئیس اداره دامپزشکی کهگیلویه گفت: یک هزارو 545 کیلوگرم گوشت گوسفند، بز، گاو و گوساله در این شهرستان به دلیل غیر بهداشتی بودن در سال جاری از چرغه مصرف خارج شد.", "text":"سید علی اکبر حسینی روز شنبه در نشست خبری با اصحاب رسانه اظهار داشت: از این میزان 768 کیلو گرم گوشت گوسفند، 77 گوشت بز و 105 کیلوگرم گوشت گوساله بوده است.وی بیان کرد: این میزان گوشت با نظارت شبانه روزی کارشناسان شبکه دامپزشکی در کشتارگاه از چرخه مصرف خارج شد.حسینی تصریح کرد: کار لبیل گذاری لاشه های گوشت از سه ماه قبل در کشتارگاه دهدشت اغاز و توزیع گوشت با رعایت نکات بهداشتی انجام می شود.وی عنوان کرد: در سال جاری بیش از هفت هزار راس گوسفند، بز، گاو و گوساله در کشتارگاه دهدشت با نظارت بازرسان دامپزشکی کشتار شده است.حسینی با اشاره به بیش از چهار هزار مورد بازرسی از مراکز عرضه فراورده های خام دامی افزود: یک هزارو 606 کیلوگرم فرآورده دامی غیر بهداشتی نیز در این مدت ضبط شد.وی اضافه کرد: در این راستا نیز 451 مورد نمونه برداری از فراورده های دامی انجام که 31 مورد غیر بهداشتی تشخیص داده شد.شهرستان کهگلویه 600 هزار راس دام سبک و هشت هزار راس دام سنگین دارد.7531/1662            "}