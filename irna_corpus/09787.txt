{"onTitr":"","titr":" قیمت مواد غذایی با کاهش نرخ ارزها بهبود می یابد","describe":" تهران- ایرنا- رئیس اتحادیه بنکداران مواد غذایی گفت: مشکل گرانی مواد غذایی با کاهش نرخ ارزهای عمده بهبود می یابد.", "text":"«محمد آقاطاهر» امروز (چهارشنبه) در گفت و گو با خبرنگار ایرنا افزود: افزایش قیمت مواد غذایی از پایان اردیبهشت ماه شروع شد و در این مدت با اینکه هیچ کمبودی در اقلام خوراکی نداشتیم، اما قیمت ها برخی مواد غذایی رشد کرد.وی با اشاره به کاهش قیمت دلار و یورو در روزهای اخیر گفت: امیدواریم با ادامه این روند قیمت مواد غذایی کاهش یابد و همانگونه که تولیدکنندگان ادعا می کردند «افزایش قیمت دلار موجب گرانی است» با افت آن، نرخ مواد غذایی نیز شکسته شود. ** واردات رب از افغانستان نداشتیم طی هفته های اخیر پس از افزایش قیمت رب گوجه فرنگی شایعاتی درخصوص واردات رب گوجه فرنگی از افغانستان در فضاهای مجازی منتشر شد که رئیس اتحادیه بنکداران مواد غذایی این موضوع را رد کرد و افزود: 2 سال گذشته در مقطع زمانی واردات رب از چین داشتیم اما واردات از افغانستان صحت ندارد زیرا این کشور توان تولید در این سطح را ندارد. وی تصریح کرد: صادرات گوجه فرنگی یکی از دلایل افزایش قیمت رب گوجه فرنگی بود که پس از ممنوعیت صادرات این مشکل برطرف شد. به گزارش ایرنا، گمرک جمهوری اسلامی ایران دوم مهرماه بر اساس درخواست سازمان توسعه تجارت، در بخشنامه ای صادرات گوجه فرنگی را تا اطلاع ثانوی ممنوع اعلام کرد اما صادرات گوجه فرنگی تولیدی گلخانه که استفاده ای در تهیه رب گوجه فرنگی ندارد، با مجوز وزارت جهادکشاورزی از این ممنوعیت مستثنی است.آقاطاهر همچنین درخصوص وضعیت بازار روغن نیز گفت: تعلل در واردات دانه های روغنی سبب شد تعادل عرضه و تقاضای این محصول برقرار نشود و به اندازه کافی روغن برای عرضه نداشته باشیم. وی افزود: البته اکنون محموله دانه های روغنی در اختیار تولیدکنندگان قرار گرفته بنابراین در ماه های آینده دیگر مشکلی در این خصوص نخواهیم داشت. اقتصام**9132*2025            "}