{"onTitr":"","titr":" سرانه تولید تخم مرغ در آذربایجان شرقی 2 برابر کشور است","describe":" تبریز- ایرنا - مدیر امور طیور سازمان جهادکشاورزی استان آذربایجان شرقی گفت: سرانه تولید تخم مرغ استان 20.35 کیلوگرم بوده و از سرانه تولید کشور به میزان 10.98 کیلوگرم، 9.37 کیلوگرم بیشتر است.", "text":"جاوید بهروزین روز سه شنبه در حاشیه همایش روز جهانی تخم مرغ در مدرسه شهید احمدی زاد تبریز در گفت و گو با ایرنا اعلام کرد: آذربایجان شرقی با تولید سالانه بیش از 80 هزار تن تخم مرغ یکی از قطب های مهم تولید این محصول پروتئینی به شمار آمده و حدود 10 درصد از تخم مرغ کشور در این استان تولید می شود.وی با بیان اینکه بیش از 37 هزار تن از تخم مرغ استان مازاد بر مصرف است، ادامه داد: این میزان تولید مازاد به سایر استان های کشور ارسال و در برخی مواقع به کشورهای همجوار صادر می شود.وی اعلام کرد: استان آذربایجان شرقی دارای 232 واحد مرغداری تخم گذار دارای پروانه بهره برداری با ظرفیت 9 میلیون و 60 هزار و 444 قطعه است.وی با بیان اینکه ایران به عنوان دهمین کشور تولیدکننده تخم مرغ در جهان شناخته می‌شود، گفت: در هشت سال گذشته سرانه مصرف تخم مرغ در ایران از 160 عدد به 198 عدد رسیده ولی این میزان مصرف هنوز کافی نیست.وی خاطرنشان کرد: تخم مرغ یکی از ارزانترین و کاملترین غذاهای پروتئینی است که می‌تواند تأثیر به سزایی در رفع سوء تغذیه موجود در جامعه ویژه در گروه‌های نوزادان، کودکان، زنان بارده و شیرده داشته باشد.بهروزین اظهارداشت: اگر چه تخم مرغ براساس تورم و گران شدن مواد اولیه مصرفی طی ماه‌های گذشته گران شده ولی قیمت واقعی این محصول نه تنها گران نیست بلکه در مقایسه با ساده‌ترین و کم خاصیت‌ترین مواد غذایی موجود در سبد غذایی مردم از قیمت پایین‌تری برخوردار است. وی با اشاره به اقدامات صورت گرفته در سال جاری برای ترویج فرهنگ مصرف تخم مرغ گفت: شعار امسال روز جهانی تخم مرغ 'سلامت برای همه، تخم مرغ برای همه' است که امید است با اجرای برنامه‌های مدون این شعارمحقق شود.رئیس هیئت مدیره اتحادیه مرغداران تخم گذار استان آذربایجان شرقی نیز با بیان اینکه مصرف تخم مرغ در این استان نسبت به سایر استانها بیشتر است، گفت: علت این امر، وجود کارخانجات متعدد شکلات سازی و بیسکویت سازی است.محمدحسین اقدم با بیان اینکه تخم مرغ منبع خوبی از پروتئین، ویتامین ها و املاح ضروری است و می تواند بعنوان یک ماده غذایی مهم در برنامه غذایی افراد به شمار می رود، افزود: یک عدد تخم مرغ متوسط 76 کیلو کالری انرژی دارد و مصرف روزانه یک عدد تخم مرغ، 3 درصد نیاز انرژی یک مرد بالغ و 4 درصد نیاز انرژی یک زن بالغ را تامین می‌کند.علیرضا ستاری مدیر ناحیه 5 آموزش و پرورش تبریز نیز در این مراسم با بیان اینکه تخم مرغ منبع بسیار غنی پروتئین است، افزود: ارزش بیولوژیکی تخم مرغ بسیار بالاست و نسبت به سایر منابع پروتئینی از قبیل لبنیات، گوشت و حبوبات غنی تر است .وی خاطرنشان کرد: در کشورهای در حال توسعه مصرف یک عدد تخم مرغ در برنامه غذایی روزانه کودکان است.6120/3071            "}