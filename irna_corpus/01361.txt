{"onTitr":"","titr":" راز پیشگیری از بیماری های قلبی و عروقی","describe":" جیرفت – ایرنا - بیماران قلبی زنگ خطری برای جامعه هستند تا سایر افراد سالم با دیدن شرایط اینگونه بیماران از خود بیشتر مراقبت کنند تا به این بیماری ها گرفتار نشوند چرا که همین مراقبت ها راز پیشگیری از نا خوشی های قلبی و عروقی به شمار می رود.", "text":"به گزارش ایرنا، نام گذاری یک روز در تقویم به نام روز جهانی قلب نشان از اهمیت این موضوع در سلامت جامعه است از این رو این مساله زنگ خطری برای افراد سالم جامعه بوده تا با پیشگیری و مراقبت بیشتر از خود، به این بیماری مبتلا نشوند.بنا به اذعان پژوهشگران، بیماریهای قلبی و عروقی رتبه نخست علت مرگ و میر در جهان را به خود اختصاص داده اند و بیشتر مردم دنیا هر ساله بیشتر از هر علت دیگری جان خود را به علت بیماریهای قلبی و عروقی از دست می دهند، در ایران نیز آمارهای رسمی وزارت بهداشت، درمان و آموزش پزشکی نشان می‌دهد که 33 تا 39.3 درصد مرگ و میرها ناشی از بیماری‌های قلبی و عروقی است.به ‌طوری که ایران رکورد دار بالاترین آمار مرگ قلبی در جهان نامیده شده، خوب است بدانیم روزانه 300 نفر در کشور بر اثر عوارض قلبی فوت می‌کنند و این در حالی است که شیوه زندگی و نوع تغذیه مردم، ریسک بروز این بیماری را به حداکثر رسانده است. ورزش همیشه روی قلب و عروق، کاهش فشار و قند خون و جلوگیری از سکته قلبی اثری مثبت دارد از این رو برگزاری مسابقات ورزشی تاثیر زیادی در نهادینه کردن ورزش بین بیماران قلبی به شمار می رود اما بیماران قلبی و ‌عروقی شرایطی دارند که حتما قبل از انجام ساده‌ترین ورزش‌ها باید با پزشک خود مشورت کنند.برای بعضی از بیماران قلبی به هیچ وجه فعالیت‌های ورزشی توصیه نمی‌شود و گروهی از آن ها هم باید فعالیت‌های بسیار محدودی داشته باشند از این رو فعالیت ورزشی‌ای که برای بیمار توصیه می‌شود هم باید با توجه به نوع بیماری قلبی او باشد. **کم تحرکی عامل بروز بیماری های قلبی استمعاون بهداشتی دانشگاه علوم پزشکی جیرفت مهمترین عامل بیماری های قلبی و عروقی را کم تحرکی رشمرد و گفت: این بیماری با شیوه زندگی نامناسب و رژیم های غذایی نامناسب ارتباط دارد و مهمترین عامل بیماری های قلبی کم تحرکی است. نادر پور جمالی با بیان اینکه دریافت کالری بیشتر، سن بیماری قلبی عروقی را پایین می آورد، افزود: ورزش باید همچون نفس کشیدن، غذا خوردن و آب خوردن جزیی از نیازهای زندگی مردم شود.وی ادامه داد: فرهنگ ورزش باید در خانواده ها نهادینه شود چرا که تأثیر مثبت ورزش در سلامتی ثابت شده است.**ورزش های هوازی مفیدترین ورزش برای قلب محسوب می شوند پزشک متخصص قلب نیز گفت: بهترین و مفیدترین ورزش برای سیستم قلبی‌عروقی، ورزش‌های هوازی بوده که این ورزش‌ها شامل پیاده ‌روی، شنا، دویدن ملایم، دوچرخه‎ و سوار کاری است.حسین انجم شعاع افزود: این ورزش ها منجر به تقویت سیستم قلبی‌عروقی، تنفسی و افزایش طول عمر می‌شوند لذا برنامه ورزشی بیماران قلبی باید بر اساس ملاحظه‌های ورزشی و پزشکی تعیین شود تا بتوانند سیستم قلبی‌عروقی فعال‌تری داشته باشند و خطرهای ورزش گریبان گیرشان نشود. وی به ورزش‌های ممنوعه برای بیماران قلبی اشاره و تصریح کرد: ورزش‌هایی مانند وزنه ‌برداری که حالت ایستایی و به زور زدن‌های درجا نیاز دارد اصلا به بیماران قلبی‌عروقی توصیه نمی‌شود چون فشار زیادی به قلب و عروق وارد می‌کنند.این متخصص بیماری های قلبی و عروقی ادامه داد: همچنین رفتن به جکوزی و سونا که تغییرات همو دینامیکی و تغییرات سریع و ناگهانی در سیستم بدن ایجاد می‌کند یا ورز‌ش‌هایی که به حرکات شتابی خیلی سریع نیاز دارد و یکدفعه به سیستم بدن انرژی وارد می‌کند، اصلا توصیه نمی‌شود چرا که چنین ورزش‌هایی تغییرات ناگهانی در ریتم قلب ایجاد کرده که برای بیمار قلبی بسیار خطرناک است. ***اصول کلی رژیم بیماران قلبی را بشناسیمکارشناس بهداشت دانشگاه علوم پزشکی با تاکید بر لزوم شناخت اصول کلی رژیم غذایی بیماران قلبی گفت: اصول کلی رژیم غذایی در بیماران قلبی از همان اصول تغذیه سالم در جمعیت عمومی پیروی می کند و رعایت رژیم غذایی  می تواند علاوه در پیشگیری  از بیماری های قلبی عروقی، نقش موثر و مفیدی در درمان بیماری قلب نیز داشته باشد.فاطمه مشایخی افزود: پرهیز کامل از روغن های اشباع همچون روغن نباتی جامد و دنبه حیوانی و غذاهای پر کلسترول مانند کله پاچه، مغز، جگر، دل و قلوه و زرده تخم مرغ از ضروریات بیماران قلبی به شمار می رود و همچنین حذف غذاهای پر نمک برای این بیماران باید رعایت شود.** شناسایی افزون بر یکهزار بیمار قلبی در جنوب کرمانقائم مقام معاون درمان دانشگاه علوم پزشکی جیرفت با بیان اینکه از سال ٩٦خطر سنجی بیماری های قلبی در جنوب کرمان آغاز شده است، اظهار داشت: از طریق بهورزان روستاهای هفت شهرستان جنوب کرمان یکهزار و 82 نفر بیمار قلبی در مناطق روستایی شناسایی شده است.رضا محمودی افزود: بیشترین بیماران قلبی شناسایی شده در جیرفت زندگی می کنند که تعداد آنها هم اکنون ٤٧٨ نفر است.وی ادامه داد: هفتم مهرماه امسال همزمان با روز جهانی قلب، مسابقاتی برای بیماران قلبی ترتیب داده شد و این بیماران از هفت شهرستان جنوبی استان کرمان در رشته تنیس روی میز، دارت و شطرنج شرکت کردند.هم اینک در جنوب استان کرمان بسیاری از بیماران قلبی بر این باورند که برگزاری مسابقات ورزشی سبب توجه بیشتر مردم به سلامت خود شده و قدر نعمت سلامتی را بیشتر می دانند چرا که دانستیم مهمترین عامل بروز بیماری های قلبی و عروقی کم تحرکی است، علاوه بر اینکه رعایت رژیم غذایی هم به عنوان یکی از راز های سلامتی همواره مورد توجه باشد.جنوب استان کرمان از شهرستان های جیرفت، عنبرآباد، کهنوج، منوجان، قلعه گنج، فاریاب و رودبار جنوب با جمعیت یک میلیون نفر تشکیل شده است.گزارش: هادی شفیعی مجاز7450/7429/ 5054            "}