{"onTitr":"","titr":" مجله بین المللی مرایا با موضوع محور مقاومت رونمایی شد","describe":" بیروت-ایرنا- جدیدترین شماره ماهنامه بین المللی «مرایا» با موضوع پیروزی محور مقاومت با حضور معاون دبیر کل حزب الله لبنان و دیپلمات‌های کشورهای مختلف و شخصیت های سیاسی و دینی از لبنان، سوریه، عراق، ایران، روسیه، فلسطین و یمن در بیروت رونمایی شد.", "text":"به گزارش ایرنا، مراسم رونمایی از ویژه نامه مجله مرایا در حالی سه شنبه شب در سالن «الجنان» بیروت برگزار شد که «احمد حسینی» کاردار سفارت جمهوری اسلامی در کنار «حسین شیخ الاسلام» مشاور وزیر خارجه و «محمد مهدی شریعتمدار» مهمانان ایرانی آن بودند.شماره پنجاهم این مجله بین المللی در سال دهم فعالیت آن به زبان های عربی، انگلیسی، روسی و فارسی، در چند کشور عربی از جمله لبنان و سوریه و همچنین روسیه و ایران منتشر شد.مجله مرایا تاکنون به موضوعات و محورهای مهمی در شماره های خود پرداخته و هر چند ماه یک بار، موضوع اصلی خود را  متمرکز روی یک مساله می کند. سال گذشته، یک شماره از مجله مرایا با عنوان «روح الله» به ابعاد شخصیتی، دینی، علمی، سیاسی و معنوی امام خمینی (قدس سره) و آثار گوناگون  و تاثیرات ایشان پرداخت.«فادی بودیه» سردبیر این مجله بین المللی مرایا در گفت و گو با ایرنا درباره جدیدترین شماره این ماهنامه اظهار داشت: از آنجا که محور مقاومت در عراق و سوریه به پیروزی های بزرگی دست یافت، بر آن شدیم تا برای مستند کردن تاریخ و بررسی ابعاد مختلف دستاوردها و پیروزی ها، یک شماره را اختصاص به این موضوع دهیم و برای آن عنوان پیروزی محور مقاومت را برگزیدیم.وی افزود: ما همه تلاش مان را به کار بستیم و فقط به وجه نظامی پیروزی محور مقاومت نپرداختیم، چراکه از نظر رسانه ای، سیاسی، اقتصادی و دیگر زمینه ها هم این محور دستاوردهایی داشته و باید پیروزی های بزرگتری را کسب کند و ما در این شماره به آن پرداختیم.بودیه در مورد چالش های موجود بر سر راه کار گروهش خاطرنشان کرد: هر چه ما بیشتر به ابعاد پیروزی ها و دستاوردها ورود می کردیم با موارد بیشتر و عمیق تری آشنا می شدیم و این کار را سخت تر می کرد که هر چه بهتر بتوانیم آن را انعکاس دهیم. وقتی می بینی دشمن با استفاده از همه وسایل به جنگ ما آمده تو هم نباید تسلیم شوی و هر چه در توان داری، چه یک دوربین یا قلم باشد و چه یک مجله باید به مبارزه با آن بروی، همانطور که محور مقاومت از امکانات و توانایی های به ظاهر اندک خود پیروزی های بزرگی ساخت.**مقاومت از کوبا تا فلسطین و پاسخ موشکی ایران به تروریست هادر مراسم رونمایی ویژه نامه مرایا، «اولگ ایوانویچ فومین» دیپلمات کهنه کار روس در سخنانی ضمن درود به همه رهبران و سران جنبش ها و کشورهای مقاومت از دیروز تا امروز و از کوبا و ونزوئلا تا یمن، فلسطین، سوریه و لبنان که در برابر طرح استعماری آمریکایی صهیونیستی ایستاده اند بر لزوم تفاوت گذاری میان جریان های مقاومت اسلامی با تکفیری ها تاکید کرد.وی با بیان اینکه تروریست های تکفیری فقط نام اسلام را یدک می کشند و آن را خدشه دار می کنند، گفت که تکفیری ها آلت دست اسرائیل هستند و ایستادن در برابر آنها و ریشه کنی شان ضروری است. فومین، پاسخ موشکی بامداد دوشنبه ایران به تروریست ها را دارای اهمیت فراوان و پاسخی غرور آفرین دانست و از آن قدردانی کرد.**پیروزی محور مقاومت، پیروزی همه مردم جهان استشیخ «اکرم الکعبی» دبیرکل گروه مقاومت اسلامی «جنبش النجباء» عراق هم در سخنان خود اظهار داشت: پیروزی عراق و سوریه بر گروهک های تروریستی تکفیری فقط پیروزی دو کشور نیست، بلکه پیروزی همه ملت های جهان به ویژه منطقه ما است. وی با بیان اینکه گروهک های تروریستی وارد جنگ شدند تا صهیونیست ها نفس راحتی بکشند و در امان باشند، گفت که اگر کشورهای عربی به جای همدستی با آمریکا، عادی سازی روابط با رژیم صهیونیستی و حمله به یمن کنار ما می ایستادند، امروز کار اسرائیل تمام شده بود.دبیرکل النجبای عراق تاکید کرد: کشورهای استعمارگر از آنجا که از محور مقاومت و امکانات محدودش شکست خوردند، اکنون همه نوع جنگ رسانه ای، نظامی و اقتصادی را برای تضعیف آنان استفاده می کنند، اما باز هم ناکام خواهند ماند.**ایران، قلعه مستحکم مقاومتشیخ الاسلام مشاور وزیر خارجه ایران، در سخنان خود پیروزی محور مقاومت بر هشتاد کشور جهان در سوریه و در راس آنها آمریکا، انگلیس و رژیم صهیونیستی را پیروزی محوری توصیف کرد و گفت که به فضل خدا و جان فشانی های مجاهدین، محور مقاومت امروز نقش بیشتری در میدان نبرد، میدان سیاست و میدان رسانه دارد.وی تاکید کرد که ایران با وجود همه فشارهای فرهنگی و اقتصادی، همانطور که قلعه مستحکم مقاومت و حامی نخست این محور بوده، با درایت رهبر معظم انقلاب همینگونه خواهد بود و در برابر همه چالش ها خواهد ایستاد.شیخ الاسلام یادآور شد که رسانه های محور مقاومت با وجود همه مشکلات و کمبودهایی که داشتند در کنار پیروزی های میدانی، توانستند موفقیت های زیادی به دست آورند.**فلسطین، مساله محوری محور مقاومتشیخ «نعیم قاسم» معاون دبیرکل حزب الله و «عبدالرزاق اسماعیل» کنسول سوریه از دیگر سخنرانان این مراسم بودند.حاضران تاکید کردند که پیروزی های محور مقاومت پیامدهای مثبتی بر روی مساله فلسطین دارد که مساله اصلی و محوری مقاومت است.شیخ «محمد موعد» عضو هیات علمای فلسطین در گفت و گو با خبرنگار ایرنا خاطرنشان کرد که هر پیروزی جبهه مقاومت، چه ایستادگی اقتصادی ایران، و چه پیروزی های میدانی در عراق و سوریه، در شرایطی که کشورهای بزرگ به سرکردگی ترامپ با رژیم های مرتجع عرب مشغول توطئه چینی هستند، به ثبات و پایداری فلسطین بیشتر کمک می کند.یمن و مقاومت ملت مظلوم آن ، یکی از محورهای سخنان و اظهارنظرهای شرکت کنندکان در این مراسم بود. آنها ضمن محکومیت جنایت های ضدانسانی عربستان سعودی علیه یمن، ابراز امیدواری کردند پیروزی بزرگ بعدی در یمن باشد.فادی بودیه نیز به خبرنگار ایرنا در بیروت گفت که ویژه نامه بعدی مرایا نیز به موضوع یمن خواهد پرداخت.خاورم**2054**1144            "}