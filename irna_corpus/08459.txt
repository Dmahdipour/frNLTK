{"onTitr":"","titr":" دولت الکترونیک در شعبه 2 تامین اجتماعی بوشهر آغاز شد","describe":" بوشهر- ایرنا- مدیرکل تامین اجتماعی استان بوشهر گفت: در اجرای سیاست های سازمان مبنی بر اهداف دولت و ارائه خدمات الکترونیک به بیمه شدگان، طرح نام نویسی متمرکز کارگاه، پیمان و پرونده الکترونیک اسناد در بوشهر آغاز شد.", "text":"به گزارش ایرنا، یونس خسروانی روز پنجشنبه در جمع خبرنگاران افزود: در این ارتباط شعبه 2 این سازمان در شهر بوشهر پایلوت اجرای طرح سامانه نام نویسی متمرکز کارگاه ها در استان بوشهر شد.وی بیان کرد: پس از اجرای موفقیت آمیز طرح یاد شده در شعبه 2، این طرح در سایر شعب استان نیز اجرا می شود.خسروانی اظهار داشت: ایجاد ساختار یکسان برای شناسایی کارگاه های حقیقی و حقوقی با بهره گیری از پایگاه های مرجع نظیر ثبت شرکت ها، ثبت احوال، امکان ارائه خدمات به ارباب رجوع در کلیه شعب، برقراری درگاه غیرحضوری با هدف تکریم ارباب رجوع از جمله اهداف مهم اجرای این طرح هستند.وی ادامه داد: پروژه نام نویسی متمرکز کارگاه و پیمان با نظارت دفتر راهبری سیستم ها به منظور متمرکزسازی اطلاعات هویتی کارگاه های سراسر کشور و بهینه سازی فرآیند نامنویسی کارگاه در سیستم جامعه بیمه ای 'سبا' اجرا شده که با اجرای کامل این طرح بسیاری از امور و خدمات سازمان به شکل بهتری اصلاح می شود.7212/6043            "}