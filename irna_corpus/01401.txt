{"onTitr":" فرماندار بیجار:    ","titr":" طرح های عمرانی بیجار بیش از 10 هزار میلیارد ریال نیاز دارند","describe":" سنندج - ایرنا - فرماندار بیجار گفت: به منظور بهره برداری از پروژه های عمرانی و خدماتی نیمه تمام این شهرستان بیش از 10 هزار میلیارد ریال اعتبار نیاز است در حالیکه بیشترین اعتبار مصوب یکسال ما حدود 700 میلیارد ریال است.", "text":"به گزارش خبرنگار ایرنا، علی اکبر ورمقانی شامگاه چهارشنبه در نشست خبری اظهار داشت: اعتبارات شهرستانی بر اساس معیارهای مشخصی مصوب و اختصاص می یابد که در بهترین حالت، تنها 50 درصد جذب خواهد شد.وی افزود: سهم بیجار از اعتبارات استانی 9.2 درصد است که حدود 700 میلیارد ریال می شود و از این میزان در شرایط موجود کشور حدود 420 میلیارد ریال به شهرستان تخصیص داده می شود.ورمقانی با اشاره به جذب بیش از 90 میلیارد ریال اعتبار در حوزه اشتغال پایدار روستایی تاکید کرد: این تسهیلات با نرخ سود 4 درصد به متقاضیان ایجاد شغل در روستاها پرداخت می شود.فرماندار بیجار یادآور شد: برای جذب این میزان اعتبار در حوزه اشتغال پایدار روستایی، بخشداران در هر 24 ساعت یک پروانه بهره برداری برای متقاضیان در 50 روستای برتر شهرستان صادر کرده اند.وی با اشاره به آغاز فصل سرد و بارانی سال جاری اضافه کرد: بیجار با دارا بودن پنج محور مواصلاتی مهم، تنها از یک مرکز امداد و نجات در منطقه نجف آباد برخوردار است که پاسخگوی نیازها نیست.ورمقانی گفت: فصول سرد، بارش های طولانی مدت و با حجم زیاد در شهرستان، این نیاز را بیش از بیش تقویت می کند که در تقاطع های حسن آباد و بابارشانی برای مواقع بحرانی و ضروری مراکز امداد و نجات جاده ایی ایجاد شود.وی با تاکید بر اینکه یکی از مطالبات مردم تکمیل و بهره برداری پروژه کنار گذر چنگیز قلعه است، افزود: با توجه به بازدیدهای اخیر و جلسات متعدد مدیران و کارشناسان عمرانی، با دستور ویژه استاندار، پیمانکار برای تکمیل پروژه اولیه، پل رو گذر و کیلومتر پایانی راه ارتباطی به زودی معرفی و فعالیت خود را آغاز می کند.فرماندار بیجار اظهار داشت: یکی دیگر از پروژه های در دست اقدام، روکش آسفالت محور بیجار به تکاب است که بیش از 60 میلیارد ریال اعتبار نیاز دارد.وی به تصویب جانمایی محلی برای استقرار صنوف آلاینده اشاره کرد و از نبود عزم و همت اتحادیه صنوف برای ایجاد شهرک در منطقه مشخص شده، خبر داد.شهرستان بیجار که به داشتن زمستان های سرد، طولانی و برف گیر مشهور است، با ارتفاعی بیش از دو هزار و 600 متر از سطح دریا، در شرق استان کردستان واقع شده است.شهرستان بیجار با 89 هزار نفر جمعیت در 142 کیلومتری سنندج مرکز استان کردستان واقع شده است.7350/9102            "}