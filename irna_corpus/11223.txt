{"onTitr":" رئیس اداره دامپزشکی شهرستان ری:    ","titr":" آنفلوانزای پرندگان در جنوب تهران مشاهده نشد","describe":" شهرری- ایرنا- رئیس اداره دامپزشکی شهرستان ری گفت: براساس پایش و بررسی کارشناسان این نهاد تاکنون هیچگونه علایمی از بیماری آنفلوانزای پرندگان در شهرهای جنوبی تهران گزارش نشده است.", "text":"محمد وحید تاویلی روز سه شنبه در گفت و گو با خبرنگار ایرنا با بیان اینکه در چهار واحد استان اصفهان و یک واحد روستایی دماوند علایم آنفلوانزای پرندگان گزارش شده است، اظهار داشت: سه واحد مرغ تخمگذار و 6 واحد مرغ گوشتی در سطح شهرستان ری فعال است که عاری از بیماری آنفلانزای پرندگان هستند.وی با اشاره به اینکه کوچ پرندگان مهاجر به بخش های مختلف جنوب تهران در حال آغاز است، عنوان کرد: شبکه دامپزشکی و اداره محیط زیست شهرستان ری تمامی این پرندگان را زیر نظر دارد و از لحاظ بیماری های مختلف طیور پایش می کند.تاویلی ادامه داد: بیماری آنفلوانزای فوق حاد پرندگان یک نوع بیماری است که تلفات سنگینی را در مرغداری های ایجاد می کند به طوری که سال گذشته برای مقابله با این بیماری یک میلیون قطعه مرغ آلوده طی 2 ماه در 6 مرغداری شهرستان معدوم شدند.وی یادآور شد: نگرانی عمده در خصوص بیماری فوق حاد پرندگان شیوع این بیماری به انسان است که می تواند بسیار خطر ناک باشند.تاویلی با بیان اینکه بیماری آنفلوانزای پرندگان از سال گذشته در کشور شیوع پیدا کرد، افزود: با توجه به کثرت مرغداری ها در جنوب تهران، بررسی های بهداشتی این مرغداری های در اولویت دامپزشکی این شهرستان قرار دارد. به گزارش ایرنا، علاوه بر سد فشافویه ، تالاب عشق آباد در جنوب استان تهران در محدوده شهرستان ری واقع است. این تالاب یکی از مراکز بسیار عالی برای پرنده نگری در حاشیه تهران است و تا کنون 140 گونه پرنده از این تالاب رکورد شده است که مهاجرت این پرندگان امکان انتقال این ویروس واگیر را در فصل مهاجرت پرندگان افزایش می دهد. سال گذشته نیز نمونه هایی از این بیماری در 6 واحد از مرغداری های شهرستان ری مشاهده شد که بلافاصله اقدامات لازم برای قرنطینه، پاکسازی و معدوم سازی طیور آلوده انجام و پس از نمونه گیری و تایید، یک میلیون قطعه از مرغ های آلوده معدوم شد.آنفلوانزای فوق حاد پرندگان یک بیماری ویروسی است و در ابتدا از طیور وحشی به طیور بومی سپس از طیور روستایی به مرغداری های صنعتی و واحدهای گوشتی و تخمگذار منتقل می شود.این بیماری از طریق هوا یا به صورت مکانیکی قابل انتقال است و اگر وارد منطقه ای شود، کنترل و مبارزه با آن سخت است.این ویروس می‌تواند انسان را آلوده کرده و موجب بیماری شدید با میزان مرگ بالا شود و حتی این توانایی را دارد که خود را با انسان تطبیق داده و به عنوان یک عامل بالقوه بیماری زا برای انسان مطرح شود یا با سایر ویروس های آنفلوانزای انسانی ترکیب شده و موجب پدیدار شدن یک عامل بیماریزای جدید ‌شود.3218/6003            "}