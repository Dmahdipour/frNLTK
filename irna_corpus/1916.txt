{"onTitr":"","titr":" نشست مقامات آسیای مرکزی برای مبارزه با تروریسم برگزار شد","describe":" تهران - ایرنا - در اولین نشست وزرای کشور منطقه آسیای مرکزی طرفین نسبت به تشکیل راهبردی مشترک در مبارزه با تروریسم و جرایم سازمان یافته به بحث و گفت و گو پرداختند.", "text":"به گزارش رسانه های محلی نشست وزاری کشور چهار کشور آسیای مرکزی، تاجیکستان، قزاقستان، قرقیزستان و ازبکستان از روز گذشته سه شنبه به مدت دو روز در شهر چولپوناتا قرقیزستان برگزار گردید. براساس این گزارش، مقامات چهار کشور آسیای مرکزی در این نشست به روند اتحاد کشورهای همسایه نسبت به مبارزه با جریان تروریسم و تقویت مرزها برای عدم ورود تروریست و قاچاق کالا پرداختند.  در حاشیه این نشست، توافقی میان دو کشور قرقیزستان و ازبکستان برای اقدامات مشترک مبارزه با گروه های سازمان یافته و تروریستی، به اشتراک گذاشتن تجارب دو کشور نسبت به برقراری امنیت و ثبات در منطقه به امضاء رسید. تروریسم در آسیای مرکزی تا حد زیادی از خارج منطقهٔ آسیای مرکزی می‌آید. منبع بسیاری از تروریست‌ها و سازمان‌های تروریستی که در آسیای مرکزی فعالیت می‌کنند، به دلیل حضور سابق طالبان در افغانستان و دره فرغانه و ناشی از جنگ داخلی تاجیکستان است.پس از آنکه مقامات چینی ابراز نگرانی کردند که 'تروریست‌های بین‌المللی' از طریق سین کیانگ و آسیای مرکزی برای انجام حملات سفر می‌کنند، دولت‌های چین و قرقیزستان در ۱۱ ژانویه ۲۰۰۷، در طول مرزهای خود با یکدیگر و همچنین تاجیکستان امنیت خود را افزایش دادند. این هشدار پس از یک حمله گسترده در یک اردوگاه آموزشی در شهرستان آکتو، سین کیانگ تحت رهبری اعضای جنبش اسلامی شرق ترکستان انجام شد. ژنرال سدیر بیک دوبانایف، معاون رئیس نگهبانان مرزی قرقیزستان، گفت: 'پس از اعلام این عملیات ویژه توسط چین، ما همه مقامات امنیتی در سمت قرقیزستان توجیه شدیم و پس از آن قرقیزستان و چین تصمیم به افزایش امنیت در امتداد مرزها گرفتند. نگرانی ها در مورد رشد افراط گرایی مذهبی در آسیای مرکزی از زمان هویدا شدن گروه داعش در عراق و سوریه طی سال 2014 به شدت افزایش پیدا کرده است. تا قبل از سقوط داعش، کارشناسان تخمین می زدند که حدود چهار هزار نفر از شهروندان آسیای مرکزی جهت پیوستن به داعش وارد عراق و سوریه شده اند. استخدام برای عضویت در داعش در شهرهای  در سراسر منطقه وجود دارد و هدف اصلی مناطق فقیر، حومه شهرها و مناطقی با بازار های بزرگ است.آساق**9473**1663**            "}