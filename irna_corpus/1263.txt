{"onTitr":"","titr":" فرمانده سپاه درگذشت مادر شهید عماد مغنیه را تسلیت گفت","describe":" تهران- ایرنا- فرمانده کل سپاه پاسداران انقلاب اسلامی در پیامی درگذشت مادر شهدای سرافراز «عماد، جهاد و فواد مغنیه» را به سید حسن نصرالله دبیرکل حزب الله لبنان تسلیت گفت.", "text":"به گزارش روز پنجشنبه ایرنا از سپاه نیوز، در پیام تسلیت سرلشکر پاسدار محمدعلی جعفری آمده است: خبر درگذشت ام المقاومه، مرحومه «آمنه سلامه» مادر مکرمه شهدای سرافراز «عماد، جهاد و فواد مغنیه» واصل و موجب تأثر و تألم خاطر شد.این پیام می افزاید: سلام و تهیت الهی بر آن مادر بزرگوار جبهه مقاومت که در سایه سار قرآن و اهل بیت علیهم السلام و در دامان انقلابی و پرصفا و معنوی خویش، مجاهد مردانی مؤمن، رشید و شجاع همچون شهید والامقام «عماد مغنیه» را تربیت کرد.سرلشکر جعفری در این پیام آورده است:«عمادی» که با روحی سترگ و با عمل به تکلیف الهی، همواره با پیشتازی و طلایه داری میدان ها و جبهه های خطیر مقاومت در دفاع از مسلمانان مظلوم منطقه و جهان، جز به اعتلا و عزت اسلام انقلابی و اقتدار نیروهای مقاومت با نابودی رژیم اشغالگر قدس نمی اندیشید.این پیام می افزاید: او که با شجاعت، رشادت و فرماندهی هوشمندانه اش چنان لرزه بر اندام نکبت بار صهیونیست ها انداخت که هنوز از نام و یادش در هراسند و بی شک این مهم ثمره تربیت آن مادر مؤمنه، فاضله و فداکاری است که درس ایثار و فداکاری را در مکتب بزرگ بانو و التیام بخش قافله عاشوراییان، حضرت زینب (سلام الله علیها) آموخته بود. او که به پاس این توشه بس گران سنگ در جوار همت واسعه حضرت حق در کنار فرزندان و نوه شهیدش خوش آرمیده است. در پیام سرلشکر جعفری آمده است: برادران شما در سپاه پاسداران انقلاب اسلامی ضمن تجلیل از مقام آن مادر ماجده و همه مادران، پدران و خانواده های گرانقدر شهدای والامقام خط مقاومت، باذن و عون الله برعهد مقدس خود مبنی بر حمایت و همراهی آنان و همه ابناء این جبهه تا فروپاشی رژیم منحوس صهیونیستی و محو کامل این جرثومه جنایت و خباثت مصمم و استوار ایستاده و خواهند ایستاد و به یقین به آن موعود نزدیک و نزدیکتر شده ایم.سرلشکر جعفری در پیام تسلیت خود آورده است: اینجانب فقدان آن فقیده جلیله را به جنابعالی، حزب الله سرافراز و قهرمان و بیت محترم و مصابش تسلیت عرض می کنم و از قادر متعال برای آن مرحومه علو درجات و برای برادرانم در حزب الله و مقاومت مجد،عزت و سعادت مسالت دارم.* پیام تسلیت عبداللهیانحسین امیر عبداللهیان دبیر کل دبیرخانه دائمی کنفرانس بین المللی حمایت از انتفاضه فلسطین مجلس شورای اسلامی نیز با صدور پیامی، مصیبت درگذشت مادر سرداران شهدای سرافراز مقاومت اسلامی، حاج عماد، حاج فواد و حاج جهاد مغنیه که عمر پربرکت خود را صرف تربیت این مجاهدین کرد، به محضر سید حسن نصرالله سید مقاومت و خانواده این شهیدان تسلیت گفت و از خداوند متعال برای روح والده شهید عماد مغنیه طلب مغفرت کرد.وی در این پیام تاکید کرد: بی تردید امت اسلامی با ادامه راه شهدای مقاومت و با آزادی قدس شریف دین خود را به خون پاک آنها ادا خواهند کرد.اجتمام *3229*1834            "}