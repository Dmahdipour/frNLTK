{"onTitr":"","titr":" 200 خودرو و 58 شناور حامل کالای قاچاق در هرمزگان توقیف شد","describe":" بندرعباس- ایرنا- فرمانده انتظامی هرمزگان گفت: 200 دستگاه خودرو و 58 فروند شناور حامل کالای قاچاق نیمه نخست امسال در استان شناسایی و توقیف شد.", "text":"به گزارش ایرنا، سردار عزیزالله ملکی روز پنجشنبه در جمع خبرنگاران اظهار داشت: در این مدت،  انواع کالای قاچاق به ارزش شش هزار و 800 میلیارد ریال در هرمزگان کشف شده که در همسنجی با مدت مشابه پارسال 182 درصد رشد داشته است.وی با اشاره به بازدید 63 هزار و 312 واحد صنفی به صورت محسوس و نامحسوس در مدت مذکور، افزود: دراین بازدید ها با 48 هزار و 794 واحد صنفی متخلف برخورد لازم انجام شده و یک هزار و 216 واحد صنفی متخلف نیز پلمب شدند.فرمانده انتظامی هرمزگان با بیان اینکه قاچاق کالا و ارز تاثیرسوء بسیاری بر اقتصاد کشور دارد، گفت: نیروی انتظامی با همه توان با این پدیده شوم اقتصادی برخورد می کند و برای موفقیت بیشتر در این مسیر نیازمند همدلی و همراهی مردم نیز است.سردار ملکی ضمن تشکر از تعامل خوب مردم با نیروی انتظامی از آنها خواست تا در صورت مشاهده هرگونه موارد مشکوک قاچاق مراتب را برای پیگیری در اسرع وقت به پلیس 110 اطلاع دهند.وی تاکید کرد: پلیس با اجرای طرح های مبارزه با قاچاق کالا با تمام توان با این پدیده شوم و قاچاقچیان به صورت قاطع ، قانونی و بدون اغماض برخورد می کند.هرمزگان با 103 هزار کیلومتر مربع وسعت، 13 شهرستان و 5 محور اصلی ورودی و خروجی دارای راه هوایی، ریلی، دریایی و جاده ای است که بندر شهید‌ رجایی به عنوان دروازه طلایی اقتصاد ایران یکی از بندرهای مهم این استان به شمار می آید. موقعیت استراتژیک هرمزگان باعث شده حجم قابل توجهی از کالای قاچاق از طریق مبادی رسمی، ساحلی، روستایی و خورها به طور غیرمجاز وارد استان شود. 7198/6048 /1339            "}