{"onTitr":"","titr":" 200میلیارد ریال صرف اجرای طرح هادی آذربایجان غربی می شود","describe":" ارومیه- ایرنا- مدیرکل بنیاد مسکن آذربایجان غربی با اشاره به اینکه طرح هادی روستایی از جمله اقدامات موثر دولت در توسعه و عمران زیربنایی روستاها و کاهش مهاجرت به شهرهاست، گفت: 200 میلیارد ریال در سال جاری برای اجرای طرح هادی نیمه تمام در روستاها اختصاص یافته است.", "text":"محمود بدلی روز شنبه در گفت و گو با خبرنگار ایرنا افزود: این اعتبار برای 147 روستای بالای 20 خانوار اختصاص یافته که  طرح هادی در آنها تهیه شده است.وی با اشاره به اینکه تاکنون طرح هادی روستایی در 586 روستای آذربایجان غربی اجرایی شده، ادامه داد: برای اجرای این طرح ها بیش از یکهزار میلیارد ریال هزینه شده است.وی بیان کرد: اجرای سنگ فرش و آسفالت، احداث پیاده راه و اصلاح شبکه معابر، احداث سیل بند، آماده سازی اراضی پیش بینی شده برای گسترش روستا و تکمیل شبکه دفع فاضلاب از اقداماتی است که در قالب طرح هادی در روستاهای بالای 20 خانوار انجام می شود.مدیرکل بنیاد مسکن انقلاب اسلامی آذربایجان غربی گفت: طرح هادی روستایی برای ساماندهی و اصلاح بافت موجود، نحوه استفاده از زمین برای عملکرد های مختلف از جمله مسکونی، تولیدی، تجاری و کشاورزی، ساماندهی تاسیسات، تجهیزات عمومی روستایی اجرا می شود. بدلی بیان کرد: اصلاح و بازگشایی معابر، جدول گذاری، آسفالت و سنگ فرش معابر، ساماندهی فضای سبز و ایجاد محل بازی کودکان از دیگر اهداف اجرای طرح هادی است.وی ادامه داد: متقاضیان اجرای طرح های مهندسی و معماری می توانند از مشاوره های 160 مهندس فنی این اداره کل که در 80 دفتر سطح استان مشغول فعالیت هستند بهره مند شوند.به گزارش ایرنا در مجموع 2 هزار و 725 روستای دارای سکنه در آذربایجان غربی وجود دارد که 2 هزار و 168 روستا از آنها بالای 20 خانوار است.پایه طرح هادی از سال 1362 و تحت عنوان روان بخشی روستاها در یکی از نقاط روستایی شهرستان شهرکرد و توسط وزیر مسکن و شهرسازی گذاشته شد.9918/2093            "}