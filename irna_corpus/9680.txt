{"onTitr":"","titr":" 1300 نفر درکارخانه سیمان تهران آموزش های ایمنی را فرا گرفتند","describe":" شهرری- ایرنا- مدیر عامل شرکت سیمان تهران گفت: از ابتدای سال جاری تاکنون یکهزار و 300 نفر از پرسنل این کارخانه آموزش های بهداشت، ایمنی و محیط زیست (اچ، اس، ای) را فرا گرفتند.", "text":"به گزارش ایرنا، محمدعلی داریانی روز چهارشنبه در همایش کارشناسان بهداشت حرفه ای مجتمع صنعتی سیمان تهران که در محل این کارخانه برگزار شد، اظهار داشت: اهمیت و توجه به سلامت، ایمنی و محیط زیست در محیط کاری سبب ارتقای سلامت و کاهش بیماری های شغلی می شود.وی با بیان اینکه حفظ و نگهداری محیط زیست و توجه به فرهنگ سلامت و ایمنی موجب توسعه پایدار می شود، یادآور شد: این دوره های آموزشی به منظور بالا بردن آگاهی کارکنان شرکت سیمان تهران، نحوه استفاده از ادوات اطفای حریق و تمرین وظایف بهداشتی و ایمنی برگزار شد.داریانی عنوان کرد: در این دوره های آموزشی حفظ و توسعه سلامت انسان و کاهش خطرات بهداشتی ناشی از آلودگی و عوامل مخاطره آمیز محیط زیست و تدوین برنامه هایی در زمینه کنترل و کاهش بیماری ها مورد تاکید قرار گرفته است.مدیر عامل شرکت سیمان تهران با بیان اینکه رعایت سلامت، ایمنی و محیط زیست (HSE) یکی از اصول توسعه پایدار کشورها محسوب می شود، گفت: حفظ سلامت و زندگی انسان و بهره وری بیشتر از اهداف نهایی در این سه مقوله به شمار می رود.وی یادآور شد: سیستم مدیریت بهداشت، ایمنی و محیط زیست زمانی موفق است که رویکرد پیشگیرانه در مورد حوادث و بیماری های شغلی و خسارت های زیست محیطی داشته باشد.داریانی خاطر نشان کرد: سطح پیشرفت ایمنی رابطه تنگاتنگی با توسعه دارد و بر همین اساس در کشورهای پیشرفته یکی از اهداف دولت ها، افزایش سطح پوشش ایمنی برای دستیابی به حداکثر توسعه است.وی گفت: ایجاد زمینه های مناسب برای آموزش همگانی مردم در راستای پیشگیری از بروز حوادث مختلف و حفاظت از سرمایه های ملی از اهداف و برنامه های مهم و مورد توجه است.داریانی تصریح کرد: با توجه به اینکه صنعت سیمان آلاینده است، اما سعی شده تا این صنعت برای همگان موثر و مفید باشد.به گزارش ایرنا، کارخانه سیمان تهران در جوار کوه بی بی شهربانو و روستای امین آباد در محدوده شهرستان ری واقع شده است، فعالیت این کارخانه از سال 1333 با احداث 9 خط تولید آغاز شد که چهار خط آن بدلیل ایجاد آلودگی تعطیل و در حال حاضر پنج خط آن درحال بهره برداری است. این کارخانه سالانه 85 میلیون تن سیمان کشور را تولید و هم اکنون با توجه به رکود اقتصادی و مشکلات در زمینه ساخت و ساز پروژه های عمرانی میزان مصرف سیمان به 50 میلیون تن رسید و 35 میلیون تن سیمان تولید شده بدون مصرف مانده است. 1970/6003            "}