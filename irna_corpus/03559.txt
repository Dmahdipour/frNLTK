{"onTitr":"","titr":" استاندار بوشهر خواستار سرمایه گذاری تجار قطری در استان شد","describe":" دوحه – ایرنا – 'عبدالکریم گراوند' استاندار بوشهر در جمع تجار و بازرگانان شرکت کننده در نمایشگاه تولیدات قطر ، با تشریح ویژگی های اقتصادی و سرمایه گذاری استان ، از تجار و سرمایه داران قطری و سایر کشورهای شرکت کننده در نمایشگاه خواست در طرح های زیربنایی این استان مشارکت کنند.", "text":"به گزارش روز سه شنبه ایرنا ، گرواند طی سخنانی ،  با بیان اینکه دو ملت ایران و قطر برادرانه همواره در کنار هم بوده اند و دوش به دوش یکدیگر مشکلات را از پیش روی خود برداشته اند به سوابق روابط سیاسی ، اقتصادی و اجتماعی میان ایران و قطر ، اشاره کرد و گفت که پیوندهای دو کشور سابقه ای به بلندای تاریخ دارد.استاندار بوشهر در نشستی با عنوان ' طرح های زیربنایی برای تقویت تجارت میان قطر و شرکای تجاری' که در حاشیه نمایشگاه و همایش تولیدات قطر برگزار شد ، اظهار داشت : با توجه به همسایگی  و تشابه شرایط اقلیمی اقتصادی، فرهنگی و اجتماعی کشور قطر با بنادر جنوبی ایران حس همجواری و قرابت میان بندر بوشهر و قطر ریشه دار ، استوارتر و پایاتر از سایر بنادر بوده است .وی با بیان این که هیچ مکان جغرافیایی به تنهایی و به صورت مجزا قادر به تامین همه نیازهای ساکنان خود نمی باشد وارد شدن کشورهای ایران و قطر در یک چرخه هم تکمیلی اقتصادی را یک ضرورت عقلی و منطقی دانست که می تواند فرصت های کم نظیری را برای تامین منافع مشترک و پایدار تامین نماید. گراوند در ادامه اظهار داشت : استان بوشهر با برخورداری از 937 کیلومتر مرز ابی و بنادر متعدد فرصت بی بدیلی برای تامین نیازی های کشورهای همسایه از جمله کشور قطر است.به گفته وی بوشهر،کوتاه ترین و کم هزینه ترین دروازه ارتباطی با کشورهای اسیای مرکزی، قفقاز ، ترکیه و اروپا به شمار می رود که هر گونه محدودیت ژئوپلتیکی را از بین می برد. وی ظرفیت های اقتصادی بوشهر را برای فعالان اقتصادی قطر مهم دانست و اظهار داشت : تولید سالانه یک میلیون و 200 هزار تن محصولات کشاورزی ، تولید سالانه بیش از 18 هزار تن میگو و ماهیان پرورشی ، تولید سالانه بیش از 80 هزار تن مرغ و گوشت قرمز ، برخودراری از 5 میلیون تن ذخایر شناخته شده معدنی ، تولید روزانه 12 هزار تن کلینکر و سیمان تنها بخشی از ظرفیت های اقتصادی این استان ایران است .استاندار بوشهر همچنین ظرفیت های سرمایه گذاری این استان را احداث اسکله و پایانی صادراتی مواد معدنی ، اسکله و پایانه صادراتی محصولات کشاورزی ، شهرک گلخانه ای کشاورزی، احداث مجتمع های پرورش آبزیان ، هتل ها و مجتمع های گردشگری دریایی ، راه اندازی خطوط کشتیرانی سیاحتی وتجاری ، برقراری خطوط هوایی میان فرودگاههای استان بوشهر و قطر در بوشهر، فرصت های سرمایه گذاری مشترک در بخش های ریلی و جاده ای و انرژی بر شمرد و خواستار حضور سرمایه گذاران قطری و کشورهای همسایه در این ظرفیت ها شد.اولین نمایشگاه تولیدات قطر از 16 تا 18 مهر ماه با حضور 360 شرکت از قطر و 11 کشور اسلامی و عربی شامل کویت ، عمان ، الجزایر ، مغرب ، تونس ، ترکیه ، ایران ، پاکستان ، جمهوری آذربایجان، اردن و تاجیکستان در حال برگزاری است .کشف فرصت های کاری و سرمایه گذاری در قطر از نزدیک ، اطلاع از روند طرحها و بازار این کشور، دیدار با مسئولان و تصمیم گیرندگان در بخش های عمومی و خصوصی به صورت مستقیم ، عقد قراردادهای تجاری و امکان توسعه شبکه همکاریها و امکان فروش مستقیم محصولات از فواید مشارکت در این نمایشگاه عنوان شده است.44 شرکت ایرانی از بخش خصوصی کشور در یک فضای هزار متری در این نمایشگاه حضور دارند.استاندار بوشهر به عنوان میهمان ویژه ایران در این نمایشگاه حضور دارد . 5تن از مدیران کل استانداری بوشهر عبدالکریم گراوند را در این سفر همراهی می کنند.خاورم**1508*1049            "}