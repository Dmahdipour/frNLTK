{"onTitr":"","titr":" 12 طرح کاهش آسیب های اجتماعی در استان مرکزی مصوب شد","describe":" اراک - ایرنا - معاون سیاسی، امنیتی و اجتماعی استانداری مرکزی گفت: 12 طرح در حوزه های فرهنگی، اشتغالزایی، درمان و مقابله با مصرف مواد مخدر در این استان مصوب شده است.", "text":"به گزارش ایرنا، «فتح الله حقیقی» عصر شنبه در نشست شورای هماهنگی مدیران وزارت تعاون، کار و رفاه اجتماعی استان مرکزی در اراک افزود: این طرح ها در راستای پیشگیری از آسیب های اجتماعی است و برای تامین اعتبار به دبیرخانه شورای هماهنگی مواد مخدر کشور ارسال شده است.وی بیان کرد: در صورت جذب اعتبارات در این راستا، طرح های کاهش آسیب های اجتماعی مصوب شده در نقاط مختلف استان مرکزی اجرایی می شود.معاون سیاسی، امنیتی و اجتماعی استانداری مرکزی ادامه داد: ایجاد اردوگاه ماده 16 در کاهش وقوع جرم  موثر است و نبود این مراکز برای ساماندهی و نگهداری معتادان متجاهر، آمار سرقت و وقوع جرم را در جامعه افزایش می‌دهد.حقیقی اظهار داشت: با هماهنگی  های انجام شده اردوگاه مرکز ماده 16 در اراک به بهره برداری رسیده که نقش موثری در کاهش وقوع جرم های خرد داشته است. وی عنوان کرد: اورژانس اجتماعی در بحث کاهش آسیب های اجتماعی نقش موثری دارد و این مرکز در استان مرکزی تاکنون خدمات مطلوبی داشته است.معاون سیاسی، امنیتی و اجتماعی استانداری مرکزی اضافه کرد: طرح های پیشگیری از آسیب های اجتماعی مانند پژوهش های اورژانس اجتماعی و بهزیستی این استان در قالب طرح های عملیاتی و قابل اجرا با جدیت در دستور کار است و از این طرح ها حمایت های لازم صورت می گیرد.  استان مرکزی با دارا بودن 12 شهرستان دارای بیش از یک میلیون و 400 هزار نفر جمعیت است.3005/3075            "}