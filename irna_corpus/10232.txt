{"onTitr":"","titr":" ایمنی پلاستیکی","describe":" بیان مشکلات و کاستی‌های واحدهای آتش‌نشانی، موضوع اصلی جلسه دیروز شورای شهر زنجان که در این خصوص، اسماعیل دویران، رئیس شورای شهر زنجان در نطق پیش از دستور خود اعلام کرد: حتی پوتین‌های آتش‌نشانان ایستگاه مرکزی واقع در گاوازنگ نیز پلاستیکی بوده و همچنان با تجهیزات قدیمی فعالیت می‌کنند.", "text":"رئیس شورای شهر زنجان در خصوص کمبود تجهیزیات آتش‌نشانی از جمله پوتین‌های پلاستیکی هشدار داد و شهردار زنجان هم گفت: به دلیل تحریم‌ها امکان خرید نردبان 54 متری، چکمه و جلیقه آتش‌نشانی نداریم.دویران به سابقه شکل‌گیری آتش‌نشانی در دنیا و ایران اشاره کرد و گفت: موضوع آتش‌نشانی از ۴۵۰ سال پیش در لندن و در پی وقوع یک حادثه آتش‌سوزی در کاخ لندن مطرح و به سبب خسارات ناشی از آن تصمیم بر این شد که شرکت‌های بیمه راه‌اندازی شود.به گفته این عضو شورا نخستین واحد آتش‌نشانی راه‌اندازی شده در کشور نیز در تبریز بوده و در شهر زنجان نیز سال ۱۳۲۷ ایستگاه آتش‌نشانی در شهرداری افتتاح شد. وی ابراز کرد: در زنجان با وجود برگزاری مراسم رژه در روز آتش‌نشانی، در بازدید از ایستگاه‌های فعال شهر، کمبود تجهیزات به شدت نمایان بود.رئیس شورای شهر زنجان با تأکید بر این‌که متأسفانه در حال حاضر خرید تجهیزات آتش‌نشانی که با جان مردم و ایمنی آنان در ارتباط بوده و با ارز آزاد انجام می‌شود، گفت: امیدواریم با استفاده از اعتبارات شهرداری اقدام عملی نسبت به خرید تجهیزات به روز برای ایستگاه‌های آتش‌نشانی انجام شود و برطرف کردن کمبودها فقط در حد حرف و شعار نباشد.وی تصریح کرد: کمبودها و به روز نبودن تجهیزات و ضرورت تأمین آن‌ها در سازمانی همانند آتش‌نشانی که با جان مردم در ارتباط است، در زمان وقوع حادثه بروز و ظهور می‌یابد.مشکل اطفاء حریق در ساختمان‌های بالای 4 طبقه به دلیل نبود نردبان 54 متریدویران به حادثه پلاسکو اشاره کرد و آن را هشداری برای مسئولان، آتش‌نشانان و مجموعه شهرداری برای ساماندهی مشکلات در ایستگاه‌های آتش‌نشانی و برطرف کردن کمبودها دانست و بیان کرد: متأسفانه در کشور فقط 8 مورد نردبان 54 متری در سازمان‌های آتش‌نشانی وجود دارد و زنجان نیز فاقد این نردبان است و در صورت بروز آتش‌سوزی در ساختمان‌های بیشتر از 4 طبقه، با مشکل اطفاء حریق مواجه می‌شویم.وی به ضرورت در اولویت قرار گرفتن مشکلات ایستگاه‌های آتش‌نشانی در شهرداری و نیز شورای شهر و تلاش برای برطرف کردن این مشکلات در کمترین زمان اشاره کرد و ادامه داد: ارگان‌های دخیل نیز باید در این بخش نسبت به موضوع ترتیب اثر ویژه‌ای بدهند.رئیس شورای شهر زنجان با بیان این‌که مشکلات فعلی مطرح در ایستگاه‌های آتش‌نشانی یکجا قابل حل نبوده و باید به مرور زمان نسبت به برطرف کردن مشکلات اقدام شود، افزود: از اعتبارات تخصیص داده شده در این بخش باید استفاده بهینه‌ای صورت گیرد.در ادامه جلسه دو نفر از آتش‌نشانان به نمایندگی از این قشر مورد تقدیر شورای شهر قرار گرفتند.شهرداری‌های مناطق، منشا اصلی مشکلات آتش‌نشانان در بخش پیشگیری استیکی از آتشنشانان حاضر در صحن شورای شهر ضمن اشاره به مشکلات این قشر گفت: بیشتر مشکلات به وجود آمده برای آتش‌نشانی‌ها در بخش پیشگیری از سوی شهرداری‌های مناطق است چرا که حوزه پیشگیری، دستورالعمل ایمنی برای ساختمان‌ها صادر می‌کند، از سوی دیگر شهرداری‌ها بدون رعایت استانداردها و ایمنی مد نظر برای پیشگیری از آتش‌سوزی، مجوز پایان کار مشروط بر پیشرفت 90 درصدی ساختمان را به سازندگان ارائه می‌کنند در حالی که سازندگان بعد از دریافت پایان کار 90 درصدی، موارد ایمنی را نادیده می‌گیرند.وی عدم زیرسازی اصول ایمنی و استقرار تجهیزات در برخی از شهرک‌ها همانند پونک را از دیگر دغدغه‌های مطرح در این بخش دانست چرا که در صورت وجود نردبان 54 متری در آتشنشانی، امکان استقرار آن در محل وجود ندارد و یادآور شد: هیچ پله فرار و یا تهمیدات ایمنی برای جایگزینی آن در این شهرک که بیشتر ساختمان‌های بلند مرتبه را به خود اختصاص می‌دهد، پیش‌بینی نشده است.درخواست توقف صدور مجوز پایان کار مشروط 90 درصدی ساختماناین آتش‌نشان از اعضای شورا خواست تا صدور مجوز پایان کار مشروط را متوقف کرده تا فعالیت‌های انجام شده در حوزه پیشگیری بی‌نتیجه نشود و بیان کرد: تمامی آتش‌نشانان کشور به سبب این‌که فعالیت دارند از تعطیلات کاری بهره‌مند می‌شوند ولی در زنجان نیروها از آن بی‌بهره‌اند از همین رو با توجه به استرس‌زا بودن این شغل باید توجه بیشتری برای تقویت روحیه نیروهای آتش‌نشان انجام شود.هیچ کاری در حوزه ایمنی برای تجهیز سازمان آتش‌نشانی در شهرداری انجام نشده استدر ادامه عباس راشاد، عضو شورای شهر زنجان  نیز در نطق پیش از دستور خود با بیان این‌که شورای شهر در سال 97  دو شعار در حوزه ترافیک و ایمنی داشت که در بخش ایمنی به منظور ساماندهی سازمان آتش‌نشانی مکلف شدند تا در 6 ماهه نخست نسبت به خرید ماشین‌آلات و تجهیزات و خدمات ایمنی مدیریت بحران اقدام کند، عنوان کرد: مبلغ پیش‌بینی شده در این بخش نیز حدود یک میلیارد و 400 میلیون تومان بود.وی با اشاره به اهمیت تأمین نردبان 54 متری برای ارائه خدمات در زمان آتش‌سوزی در طبقات بلند مرتبه برای سازمان آتش‌نشانی، به اختصاص 2 میلیارد تومان برای خرید این نردبان و تجهیزات دیگر سازمان مربوطه اشاره کرد و گفت: براساس دو تبصره 44، 45 شهرداری مکلف به خرید نردبان 54 متری آتش‌نشانی در 6 ماهه نخست با تعیین اعتبارات لازم شد و با توجه به اهمیت آن، مجدداً در تبصره 45 بر موضوع تأکید شده است.عضو شورای شهر زنجان در ادامه خاطرنشان کرد: شهردار باید گزارشی در زمینه اقدامات انجام شده در قالب تبصره‌های تکلیفی مذکور را در طول چند ماه گذشته به شورای شهر ارائه کند.ورود 10 دستگاه اتوبوس بازسازی شده به ناوگان‌ اتوبوس‌رانی شهرداریدر ادامه مسیح‌اله معصومی، شهردار زنجان در پاسخ به نطق پیش از دستور راشاد با اشاره به این‌که طبق تأکیدات و پیشنهاد شهرداری، دو ردیف بودجه در حوزه توسعه حمل و نقل عمومی و حمایت از آن و نیز ایمنی و آتش‌نشانی مد نظر قرار گرفت، خاطرنشان کرد: این‌که هیچ‌ کاری در این زمینه صورت نگرفته بی‌انصافی ‌است چرا که در حوزه حمل و نقل عمومی 10 دستگاه اتوبوس بازسازی شده را از شهرداری مشهد و مرتبط با سازمان‌ شهرداری‌ها خریداری کردیم و تا پایان هفته آینده تحویل آن‌ها به شهرداری زنجان انجام می‌شود.وی با بیان این‌که عقد قرارداد برای خرید 5 دستگاه اتوبوس براساس یورو 5 با اصفهان انجام شده بود ولی به دلیل تحریم‌های موجود امکان تحویل اتوبوس یورو 5 وجود ندارد، ابراز کرد: در حال حاضر به دلیل امکان تحویل اتوبوس‌های یورو 2 و 3  به جای اتوبوس یورو 5 اختلاف حقوقی بین شهرداری زنجان و شرکت سازنده به وجود آمده است با این حال شهرداری آمادگی پرداخت مابه التفاوت یک میلیارد تومانی را داشت ولی به دلیل مخالفت برخی از اعضای شورا خرید 5 دستگاه اتوبوس عملیاتی نشد چرا که معتقدیم همان 10 دستگاه نوسازی شده برای سیستم کافی است.بی‌انصافی نکنید، نگاه‌ها به اقدامات شهرداری باید منصفانه باشدشهردار زنجان خطاب به راشاد به پیگیری‌های مکرر در حوزه تأمین تجهیزات ایستگاه‌های  آتش‌نشانی اشاره کرد و افزود: « نگاه‌ها در این بخش باید منصفانه باشد چرا که شخصاً سه بار با امیر حاتمی در این زمینه نشست داشتم و حداقل 3 بار همکاران آتش‌نشانی از مجموعه بعثت قم که زیرمجموعه وزارت دفاع بود بازدید کرده و نامه‌ای از امیر حاتمی در زمینه تحویل اقساطی تجهیزات دریافت کردیم ولی بعداً عنوان کردند که باید تجهیزات را از نهاد دیگری خریداری و به ما تحویل دهند به همین دلیل سراغ شرکت سرمایه‌گذاری واقع در تهران رفتیم.»وی با بیان این‌که متن قرارداد خریدها با این شرکت آماده است ولی به دلیل شرایط موجود تحریمی با مشکل مواجه شدیم، عنوان کرد: در حال حاضر با وضعیت فعلی در صورت اقدام برای خرید نردبان حتی با نرخ آزاد، امکان تحویل آن وجود ندارد چرا که ورود نردبان 54 متری به داخل کشور امکان‌پذیر نیست در این بین حتی چکمه‌ها و جلیقه‌های آتش‌نشانی نیز جزو اقلام تحریمی به شمار می‌روند از همین رو برخی از موارد از اختیارات شهرداری و حتی شورای شهر خارج است.معصومی با اشاره به این‌که امیدوارم اقلامی غیر از نردبان را تا پایان امسال خریداری کنیم، بیان کرد: باید به این موضوع توجه داشت که برخی از محدودیت‌ها به  دلیل تحریم‌های موجود بوده و از اختیارات شهرداری خارج است.ارسال اخطاریه به مجتمع‌های تجاری و اداری برای اصلاح موارد ایمنیوی به اقدامات شاخص انجام شده از سوی سازمان آتش‌نشانی شهرداری اشاره کرد و گفت: برای نخستین بار از مجتمع‌های اداری و تجاری بازدید صورت گرفته و لیستی از موارد اصلاحی در این مکان‌ها تهیه و به مجتمع‌ها در قالب اخطار ابلاغ شده است در این بین کلاس‌های آموزشی و ایمنی لازم نیز برای آن‌ها برگزار شده تا با حداقل‌های موجود بتوانیم در زمان وقوع بحران مدیریت درست و پیشگیری اصولی داشته باشیم.در پایان طرح ضرورت حمایت از روزنامه‌های داخلی زنجان در صحن علنی مورد بررسی قرار گرفته و با رأی 9 نفر از اعضای شورای شهر به تصویب رسید.ضرورت چاپ تمامی آگهی‌های مناقصه و مزایده در روزنامه‌های کثیرالانتشار داخلی استاندر تشریح این طرح به ضرورت حمایت مادی و معنوی از روزنامه‌ها و نشریات محلی زنجان تأکید شده و شهرداری موظف شد تا تمامی آگهی‌های مناقصه، مزایده و غیره را در روزنامه‌های کثیرالانتشار داخلی استان به شیوه عادلانه توزیع کند و در صورت نیاز به درج آگهی در روزنامه‌های سراسری خارج از استان، ضمن چاپ همزمان در روزنامه‌های داخلی(بومی) نوع و نام روزنامه به تأیید کمیسیون مربوطه برسد.از جمله لوایح مطرح در جلسه دیروز شورای شهر هزینه‌کرد برای دیوار محوطه ساختمان شهرداری بود که به دلیل واکنش‌های مختلف به تصویب نرسید.حمیدرضا حمیدی و عباس راشاد به عنوان مخالفان لایحه مذکور عنوان کردند: در اصول شهرسازی کشورهای پیشرفته دیوار برای ساختمان‌های اداری تعریف نمی‌شود و از همین رو طرح برداشته شدن دیوارهای ادارات باید در ابتدا از شهرداری آغاز شود. عباس راشاد نیز در کل کشیدن دیوار برای ساختمان‌های اداری را غیر قانونی عنوان کرد.احمدی: هنوز به آن میزان بلوغ فکری نرسیدیم که دیوار ادارات را برداریمدر این بین رحمان احمدی، عضو دیگر شورای شهر به عنوان موافق دیوارکشی محوطه ساختمان شهرداری و ایمن‌تر کردن دیوار فعلی تصریح کرد: هنوز به آن میزان بلوغ فکری نرسیدیم که دیوار ادارات را برداریم در حالی که امنیت آنان در خطر نباشد. باید برای حفاظت از اسناد شهرداری چنین کاری انجام شود؛ چرا که با این شرایط اسناد در خطرند.مسعود مرادخانی، دیگر عضو شورای شهر نیز در واکنش به این مصوبه گفت: ساختمان‌های شهرداری زنجان قدیمی بوده و از ضریب امنیتی اسنادی و پرسنلی ضعیف برخوردارند از همین رو شرایط فعلی و دیوارهای موجود برای افزایش ضریب امنیتی باید ترمیم شود.ساخت زائرسرای کارکنان شهرداریطرح اجاره کارخانه آسفالت واقع در زمین‌های بناب به آقای محمدعلی امیری به مدت دو سال از دیگر لوایح طرح شده در این جلسه بود که پس از تشریح این موضوع سجاد خدایی، عضو شورای شهر پیشنهاد داد از محل اجاره کارخانه آسفالت زائرسرایی در مشهد مقدس و مرکز تفریحی در یکی از شهرهای شمالی کشور برای پرسنل شهرداری ایجاد شود تا در مواقع لزوم از آن استفاده کنند.راشاد دیگر عضو شورای شهر در واکنش به این لایحه به بلااستفاده ماندن 9 هکتار از زمین شهرداری در محل کارخانه آسفالت بناب اشاره کرد و یادآور شد: زمین شهرداری در منطقه بناب 11 هکتار بوده که دو هکتار آن به کارخانه آسفالت واگذار شده و مابقی رها شده است در حالی که هر هکتار این زمین‌ها در حدود 500 میلیون تومان قیمت‌گذاری شده است که شهرداری می‌تواند آنان را به فروش رسانده و یا از اجاره‌بهای کارخانه‌ آسفالت برای ساماندهی 9 هکتار باقی مانده استفاده کند، که در نهایت این مصوبه نیز با رأی اکثریت اعضا به تصویب رسید.اختصاص دو میلیارد ریال از اعتبارات بودجه فرهنگی برای تجهیز سالن جدید کشتی رأی نیاورداختصاص دو میلیارد ریال از اعتبارات امور ورزش و سلامت بودجه فرهنگی به منظور تجهیز مکان جدید سالن کشتی و در مقابل استفاده کارکنان شهرداری و خانواده آنان به صورت رایگان به مدت 15 سال و به میزان دو روز در هفته و هزینه‌کرد شهرداری و نظارت بر هزینه توسط این نهاد طبق صلح‌ مطالبات هیئت کشتی و اداره ورزش و جوانان استان و توسعه اماکن ورزشی در شهر از دیگر لوایح مورد بررسی بود که با مخالفت برخی از اعضا از جمله رحمان احمدی قرار گرفت.وی مدعی شد در صورتی که بخواهیم در قالب مساعدت به هیئت کشتی 20 میلیون تومان بدهیم باید به رشته‌های دیگر که مدال‌آورتر نیز هستند کمک شود در حالی که شهرداری این توان را ندارد از همین رو این مصوبه در نهایت به تصویب نرسید و به منظور بررسی بیشتر در زمینه تعیین تکلیف مالکیت زمین به کمیسیون مربوطه ارجاع داده شد.به گفته کاظم افشارچی دیگر عضو شورای شهر، ماجرا صلح‌نامه مذکور از این قرار بوده که طبق مصوبه شورای شهر در سال‌های 94 و 95 سالن کشتی واقع در سبزه میدان به منظور بازگشایی خیابان از سوی شهرداری تملک شد که در قبال آن این سالن به دروازه ارگ منتقل شد و شهرداری نیز قول حمایت برای تجهیز سالن جدید را داد.*الهام احمدی * روزنامه صدای زنجان 3216/6085            "}