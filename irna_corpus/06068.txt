{"onTitr":" دستور رییس جمهوری به وزرای کشور و بهداشت؛    ","titr":" تمامی امکانات برای کمک به سیلزدگان شمال کشور بسیج شود","describe":" تهران - ایرنا - رییس جمهوری پس از اخذ گزارش از آخرین وضعیت سیل دو روز گذشته در استان های شمالی کشور به وزیران کشور و بهداشت دستور داد تمام امکانات لازم در استان های سیلزده و همجوار برای کمک فوری به سیلزدگان بسیج شده و همزمان تمام امکانات مراکز درمانی برای مداوای سریع آسیب دیدگان از سیل به کار گرفته شود.", "text":"به گزارش ایرنا از پایگاه اطلاع رسانی ریاست جمهوری، حجت الاسلام و المسلمین حسن روحانی امروز - یکشنبه - به عبدالرضا رحمانی فضلی وزیر کشور دستور داد تمام امکانات لازم در سطح استان های سیلزده و نیز استان های همجوار برای کمک فوری به سیلزدگان شمال کشور بسیج شود.وی همچنین با تاکید بر اطلاعات کارشناسی در حوزه هواشناسی مبنی بر احتمال بارش های انبوه و مکرر در ماه های آینده، آمادگی تمامی دستگاه های ذیربط و تمهید پیش بینی های لازم را در جهت به حداقل رساندن خسارات ضروری دانست.رییس جمهوری در این دستور آمادگی و هماهنگی کامل نیروهای امدادی، هلال احمر و اورژانس را نیز مورد تاکید قرار گرفت.روحانی همچنین به دکتر حسن هاشمی وزیر بهداشت، درمان و آموزش پزشکی دستور داد همزمان تمام امکانات مراکز درمانی برای مداوای سریع آسیب دیدگان از سیل به کار گرفته شود.سیام * 1053**1336            "}