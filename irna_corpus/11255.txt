{"onTitr":" در گفت وگو با یک کارشناس مطرح شد:    ","titr":" خیال خام تروریست ها برای برهم خوردن وحدت ملی","describe":" تهران- ایرنا- پس از عملیات تروریستی اهواز، مسببین آن صراحتاً اعلام کردند که هدف آن ها، وحدت ملی ایرانیان است. یک استاد دانشگاه در رد این ادعا گفت که نتایج تحقیقات ملی نشان می دهند چنین خیالی، خام است.", "text":"به گزارش گروه تحلیل، تفسیر و پژوهش های خبری، پس از حمله تروریستی به مراسم سالگرد دفاع مقدس در شهر اهواز، برخی گروه های معاند با پذیرفتن مسوولیت این حمله، رسماً دلیل این عملیات را هدف قرار دادن وحدت ملی بیان کردند. از همین رو برخی رسانه های بیگانه وابسته به کشورهای منطقه دوباره در آتش مخالفت با وحدت ملی و تاکید بر قوم گرایی دمیدند. این در حالی است که «آرمین امیر» استاد دانشکده علوم اجتماعی دانشگاه علامه طباطبایی درگفت وگو  با ایرنا تاکید کرد که تمامی آمارها و پژوهش ها نشان می دهند اکثریت شهروندان ایرانی از اقوام مختلف، همچنان به هویت ایرانی خود افتخار می کنند.** نتایج تحقیقات، بیانگر میزان بالای وحدت ملی در ایران استآرمین امیر با اشاره داده های پیمایش های ملی و بطور مشخص پیمایش «ارزش ها و نگرش های ایرانیان» اشاره کرد: جامعه ایرانی در سه زمینه هویت ملی،  هویت قومی و هویت انقلابی در تعادل مناسبی به سر می برد. اگر به تفکیک استان ها نگاه کنیم، در می یابیم استان های قومی ما هم هویت ملی بسیار بالایی دارند، ضمن این که علاقه دارند ویژگی های قومی خود را هم حفظ کنند؛ بطور مثال بیش از 70 درصد آن ها علاقه مند هستند در خانه به زبان قومی خود صحبت کنند و این زبان را به فرزندان خود نیز آموزش دهند؛ در عین حال که به ایرانی بودن خود و نمادهای فرهنگی ایرانی همچون حافظ، سعدی و مولوی هم افتخار می کنند. این مدرس دانشگاه ادامه داد: نتایج تحقیقات ملی نشان می دهند که اغلب مردم جامعه، با روش ها، شیوه ها و ایده های بنیادین انقلاب اسلامی همچون حق طلبی، عدالت خواهی، استقلال ملی و استکبار ستیزی نیز موافق هستند. این نتایج در سرتاسر ایران تقریبا مشابه است. ** هویت ملی و هویت قومی در تعارض با یکدیگر نیستندامیر تاکید کرد که برخلاف ادعای شبکه های خبری بیگانه، این تصور که شهروندان در استان های مرزی، میزان کمتر از استان های مرکزی به هویت ایرانی افتخار می کنند؛ نادرست است و بطور مثال شهروندان در استان سیستان و بلوچستان به فرهنگ و ملیت ایرانی افتخار می کنند. استاد گروه جامعه شناسی دانشگاه علامه طباطبایی اشاره کرد که در عین حال مردم این استان و سایر استان های کشور  علاقه دارند ویژگی های قومی خود را هم حفظ کنند. امیر تاکید کرد که هویت قومی و ملی به هیچ وجه در تعارض باهم نیستند و تقویت یکی به معنای تضعیف دیگری نیست. بطور مثال مردم عرب زبانی که به هویت ایرانی خود افتخار می کنند و در کنار آن  به زبان مادری خود هم اهمیت می دهند و این دو ویژگی به هیچ وجه با هم تضاد ندارند.** نقش کشورهای منطقه در اختلاف افکنی، غیرقابل انکار استاین استاد دانشگاه افزود که نقش کشورهای منطقه در تلاش برای افزایش تعارضات قومی و ملی بسیار مهم است. موفقیت آن ها در کوچک کردن و تضعیف کردن کشور ایران است. برخی از این کشورها تمایل دارند تا ایران دچار مشکل و اختلاف شود و آن ها عامل اصلی بروز اختلافات هستند. امیر افزود عامل دوم افزایش اختلافات نیز گروه های بسیار کوچکی هستند که بین مردم هم جایگاهی ندارند. این گروه ها تلاش دارند تا با تاکید بر هویت قومی یا هویت ملی به صورت محض، در میان اقوام مختلف ایرانی تفرقه افکنی کنند.** باید از ظرفیت های قانونی برای کاهش اختلافات استفاده کرد امیر تاکید کرد که بایستی به یاد داشت که حدی از تبعیض یا مشکلات منطقه ای می تواند مردم را نسبت به کشور بدبین کند. از همین رو باید برخی از اصول قانون اساسی مثل اصل 15جدی تر مورد پیگیری قرار گرفته شود تا بهانه از دست برخی گروه های معاند و کشورهای مخالف گرفته شود. این مدرس دانشگاه افزود: توسعه نامتوازن در برخی مناطق هم می تواند زمینه هایی از نارضایتی را در برخی اقوام ایجاد کند که مورد سوءاستفاده برخی گروه ها قرار گیرد.این مدرس دانشگاه اضافه کرد : بایستی مسوولین و شهروندان به یاد داشته باشند که تحمل اقوام در برخی مباحث به سقف خود رسیده است. یکی از آن آستانه های تحمل، بحث شوخی و طنز است. اقوام دیگر شوخی و طنز پیرامون مسائل قومی را نمی پذیرند و  نباید اجازه داد که این سقف تحمل تحریک شود. ** حوادث تروریستی باعث ایجاد حس وحدت ملی می شونداین استاد دانشگاه علامه اشاره کرد: حوادث تروریستی در بدو امر حتماً باعث افزایش همدلی و وحدت بین اقوام می شود. امروز این فرصت طلایی وجود دارد که ما نشان دهیم ایران برای همه ایرانیان است.امیر در عین حال اشاره کرد: اما اگر مردم روزی احساس کنند برخورد مسوولین با حملات های تروریستی در تهران و اهواز متفاوت است، قطعاً در میان مدت و بلند مدت می تواند نارضایتی ایجاد کند. وی در پایان یادآور شد که این نکته را بایستی به یاد داشت هرکجا توسعه پا بگذارد، دلبستگی به هویت ملی و افتخار به ایرانی بودن افزایش خواهد یافت. باید روزی برسد که امکانات استان های مرزی آنقدر خوب باشد که مردم در استان های مرزی کشورهای دیگر تمایل پیدا کنند به ایران بپیوندند. امری که به هیچ وجه دور از دسترس نیست و تنها نیازمند برنامه ریزی و تلاش برای حل برخی مشکلات موجود است.            "}