{"onTitr":"","titr":" بیش از یک تن محموله قاچاق حیات وحش در میانمار سوزانده شد","describe":" کوالالامپور- ایرنا- منابع خبری گزارش دادند : مسئولان محیط زیست میانمار برای مقابله با قاچاقچیان و تاجران غیرقانونی فعال در مرزهای مشترک این کشور با چین دستور آتش زدن یک محموله بیش از یک تنی قاچاق حیات وحش به ارزش 1.3 میلیون دلار را صادر کردند.", "text":"به گزارش روز پنجشنبه ایرنا از رسانه های آسیایی، مسئولان مرزی میانمار که به طور روزمره با قاچاقچیان حیات وحش روبه رو هستند ، برای نخستین بار پس از کشف و ضبط  یک محموله قاچاق ، آن ها را که شامل هزاران قطعه عاج و پوست فیل، استخوان ببر و انواع پوست خرس و  خزندگان و حیوانات بومی مانند مورچه خوار،این کشور بودند ، به ارزش 1.3 میلیون دلار در آتش سوزاندند.طبق گزارش نیو استریت تایمز،  277 قطعه عاج فیل، یک هزار و 544 قطعه شاخ گوزن، 180 استخوان ، دندان و پوست ببربه وزن تقریبی 1.4 تن را به شعله های آتش سپردند. وزیر منابع طبیعی دولت میانمار در نایپدائو گفت: این اقدام به منظور حفظ منابع طبیعی و زیست محیطی این کشور، از جمله زمین، آب، جنگل، کوه ها و حیوانات اهلی و وحوش برای نسل آینده انجام شد.میانماردر منطقه 'مثلث طلایی' به همراه  تایلند و لائوس و  در قلب تجارت غیرقانونی حیات وحش در جهان قرار دارد. طبق این گزارش تجارت غیرقانونی حیات وحش به مقصد کشورهای مختلف اما عمدتا چین انجام می شود.چین  تجارت عاج فیل را ممنوع اعلام کرده و همین امر سبب شده تا قاچاق و تجارت غیرقانونی عاج فیل در مرزهای مشترک چین و  میانمار با روند فزاینده 60 درصدی درسه سال گذشته همراه باشد.میانمار یکی از قطب های اصلی تجارت غیرقانونی حیات وحش در جهان محسوب می شود، تجارتی که ارزش معاملات بازارهای آن حدود 20 میلیارد دلار در سال برآورد شده است.آساق**1599**1144            "}