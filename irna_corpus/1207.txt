{"onTitr":" رئیس کمیته امداد امام خمینی(ره):    ","titr":" صبوری مردم درسی برای مسوولان است","describe":" مراغه - ایرنا - رئیس کمیته امداد امام خمینی(ره) گفت: صبوری ملت در اوضاع اقتصادی فعلی، درسی برای مسوولان است و برای خدمت بیشتر به این مردم باید بیش از پیش اهتمام شود.", "text":"‍به گزارش ایرنا، سیدپرویز فتاح روز پنجشنبه در دیدار با امدادگران شهرستان هشترود اظهار داشت: در ماه گذشته 600 هزار نفر وارد چرخه حمایت کردیم اما اعتقاد داریم به جای توزیع یارانه، مددجویان باید توانمند شوند.وی با بیان اینکه همه مددجویان کمیته امداد و بهزیستی و چند دهک پایین در نیمه دوم امسال سبد کالا دریافت خواهند کرد، گفت: مددجویان کمیته امداد با وجود نیاز، متواضع هستند و برخی ها هم به دلایلی سراغ کمیته امداد نمی آیند و این وظیفه کمیته امداد است تا سراغ آنها برود.فتاح همچنین به پرداخت تسهیلات به مددجویان نیز اشاره کرد و افزود: پرونده همه افرادی که در سامانه «کارا» برای تسهیلات اشتغالزایی ثبت نام کرده اند بررسی خواهند شد تا وام ها به دست اهلش برسد.وی با بیان اینکه منابع تسهیلات این نهاد نسبت به سال گذشته 2 برابر شده است، اضافه کرد: سال گذشته رقم این تسهیلات حدود 2 هزار میلیارد تومان بود و 90 درصد آن نیز جذب شد و این رقم در سالجاری به 4 هزار میلیارد تومان رسیده است.وی افزود: سال گذشته 135 هزار فقره وام به متقاضیان پرداخت شد که امیدواریم امسال این میزان به 200 هزار فقره افزایش یابد.فتاح ادامه داد: خوش حساب ترین وام گیرندگان، مددجویان کمیته امداد هستند؛ از این رو بانک ها تمایل بیشتری برای همکاری با کمیته امداد دارند.فرماندار هشترود نیز در این دیدار به نرخ بیکاری در هشترود اشاره کرد و گفت: متاسفانه نرخ بیکاری در هشترود 24.32 درصد و بالاترین نرخ بیکاری در استان است.امین امینیان با بیان اینکه بستر مناسب سرمایه گذاری در هشترود فراهم است، خواستار کمک دولت برای ایجاد اشتغال در این شهرستان شد.مدیر کمیته امداد هشترود نیز گفت :هم اکنون یکهزار و 300 خانوار شهرستان تحت پوشش کمیته امداد هستند.شهرام آسیابی افزود: شهرستان هشترود رتبه اول استانی را در جذب حداکثری منابع بانکی به خود اختصاص داده به طوری که 107 درصد از منابع تحقق یافته است.وی گفت: در 6 ماهه اول امسال 113 میلیون تومان از صندوق صدقات سطح شهر جمع آوری شده که نسبت به سال قبل 26 درصد افزایش نشان می دهد.آسیابی گفت: همچنین در این مدت 384 میلیون تومان زکات واجب و 95 میلیون تومان زکات مستحب در شهرستان جمع آوری شده است. 3077/7486/518            "}