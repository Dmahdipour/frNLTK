{"onTitr":"","titr":" رقابت های تیراندازی با کمان داخل سالن کشور در همدان آغاز شد","describe":" همدان - ایرنا - رئیس هیات تیراندازی با کمان همدان گفت: مرحله نخست رنکینگ مسابقات تیراندازی با کمان قهرمانی داخل سالن کشور از امروز /پنجشنبه/ در همدان آغاز شد.", "text":"حمیدرضا یاری روز پنجشنبه در گفت وگو با خبرنگار ایرنا اظهار داشت: این دوره از رقابت ها با حضور 176 کماندار از 22 استان کشور در سالن شش هزار نفری انقلاب شهر همدان آغاز شده است.وی اضافه کرد: برترین های تیراندازی با کمان از استان های آذربایجان شرقی، آذربایجان غربی، اصفهان، البرز، تهران، چهارمحال و بختیاری، خراسان شمالی، خوزستان، زنجان، قم، قزوین، گلستان، گیلان، مازندران، مرکزی، همدان، یزد، کرمان، هرمزگان، کرمانشاه، لرستان و کهگیلوی و بویراحمد در این دوره از مسابقات شرکت دارند.یاری خاطرنشان کرد: این مسابقات با عنوان گرامیداشت هفته دفاع مقدس در رشته های ریکرو و کامپوند و در دو بخش آقایان و بانوان برگزار می شود.وی بیان کرد: طبق برنامه امروز رشته ریکرو  و فردا جمعه مسابقات رشته کامپوند در 2 بخش آقایان و بانوان انجام خواهد شد.همدان با بیش از 200 ورزشکار فعال در رشته تیراندازی با کمان هم اکنون قطب این رشته ورزشی در غرب کشور است.از ابتدای امسال تاکنون این استان میزبان پنج رویدادها تیراندازی با کمان کشور بوده است.7520/2090            "}