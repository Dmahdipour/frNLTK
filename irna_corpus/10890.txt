{"onTitr":"","titr":" دستگاههای اجرایی برای مقابله با حوادث احتمالی آماده باشند","describe":" کرمانشاه - ایرنا - فرماندار جوانرود بر لزوم آمادگی بیش از پیش مسئولان دستگاههای اجرایی این شهرستان برای مقابله با حوادث احتمالی تاکید و گفت : ادارات ذی ربط مصوبات ستاد مدیریت بحران را جدی بگیرند.", "text":"به گزارش خبرنگار ایرنا ، رستگار یوسفی روز سه شنبه در نشست ستاد مدیریت بحران افزود: باید از حادثه زلزله سال گذشته درس بگیریم تا آمادگی لازم را برای رویارویی با بحران ها داشته باشیم.وی به کمبود آب شرب جوانرود اشاره کرد و اظهار داشت: باید تمهیدات لازم برای حل این مشکل اندیشیده شود.فرماندار جوانرود فرهنگ سازی در راستای بهینه سازی مصرف آب را مهم عنوان کرد و گفت: باید از ظرفیت دستگاههای فرهنگی ، روحانیون و سازمان های مردم نهاد برای مصرف درست آب استفاده شود.رفع نقاط حادثه خیز و کور ، رفع آبگرفتگی معابر ، پاکسازی قنات ها و و آبراهه ها ، شناسایی  پل های کم عرض ، جلوگیری از ساخت و ساز در مسیر رودخانه ها ، فعال کردن راهدارخانه ها ،  بهره گیری از ظرفیت مامان جمعه و جماعت ، بسیح و سازمان های مردم نهاد در جهت آموزش و فرهنگ سازی ، تسریع در حل مشکلات زلزله زدگان از جمله مصوبات ستاد مدیریت بحران شهرستان جوانرود بود.** مشکلات بهداشتی کشتارگاه جوانرود باید حل شودفرماندار جوانرود در نشست دیگری با اشاره به مشکلات کشتارگاه این شهرستان گفت: کشتارگاه سنتی جوانرود دارای برخی مشکلات بهداشتی است که به منظور تداوم فعالیتش ، حل این مشکلات باید در اولویت باشد.رستگار یوسفی افزود: داشتن یک کشتارگاه مناسب و مجهز برای شهرستان جوانرود ضروری است یا اینکه برای تداوم فعالیت کشتارگاه فعلی، مشکلات آن بسرعت مرتفع شود.وی با بیان اینکه باید از ظرفیت بخش خصوصی برای فعالیت کشتارگاه جوانرود استفاده کرد ، اظهارداشت : به کسانی که بخواهند در این زمینه سرمایه گذاری کنند از محل اعتبارات زلزله تسهیلات پرداخت می شود.احمد میری رییس شبکه دامپزشکی جوانرود نیز گفت : به صورت مکتوب چندین بار است مشکلات کشتارگاه این شهرستان به شهرداری انعکاس داده می شود ، ولی تاکنون برای رفع آن کاری نشده است.شهرستان جوانرود با بیش از 75 هزار نفر جمعیت در 86 کیلومتری شمال غرب کرمانشاه واقع شده است. 7453/8066            "}