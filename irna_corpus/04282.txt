{"onTitr":"","titr":" یک گور جمعی در سرت لیبی کشف شد","describe":" الجزیره-ایرنا- یک منبع امنیتی در شهر سرت لیبی امروز دوشنبه از کشف یک گور جمعی در بخش غربی این شهر خبر داد.", "text":"به گزارش ایرنا، تارنمای «الوسط » لیبی به نقل از این منبع که نامی از وی نبرد، نوشت، یک تیم از نیروهای نظامی مکلف به بازدید از این محل و بررسی جزئیات آن و تهیه گزارشی در این خصوص  شده است و قرار است با همکاری هلال احمر، دادستانی و اداره تحقیقات جنایی، تحقیقاتی در این خصوص انجام شود.این منبع در ادامه گفت، این گور جمعی حاوی ده ها جسد تجزیه شده است اما اکنون به طور دقیق نمی توان شمار اجساد دفن شده در آن را مشخص کرد.شهر سرت واقع در شمال لیبی و 450 کیلومتری شرق طرابلس پایتخت این کشور ، از بهار 2015 تا اواخر پاییز 2016 مرکز تجمع و حکومت داعشی ها در لیبی بود اما این گروه تروریستی مغلوب نیروهای موسوم به بنیان مرصوص شورای ریاستی لیبی شده و ناچار به ترک کردن این شهر شد. هنوز معلوم نیست این کشته ها که در این گور جمعی دفن شده اند از قربانیان داعش هستند یا از گروه های دیگر.«غسان سلامه » نماینده سازمان ملل برای حل بحران لیبی روز گذشته گفت، اکنون حدود 200هزار نفر از افراد مسلح در لیبی در قالب گروه های مسلح مختلف از دولت حقوق می گیرند اما تحت فرمان فرماندهان گروه های شبه نظامی هستند.وی در ادامه در خصوص مشکلات دولت وفاق ملی لیبی گفت، اکنون مقادیر زیادی سلاح های سبکف نیمه سنگین و سنگین در دست مردم است در حالی که دولت وفاق ملی لیبی به دلیل تحریم های بین المللی توان خرید سلاح مورد نیاز خود جهت برقراری امنیت در این کشور را ندارد.لیبی از زمان سرنگونی نظام سرهنگ «معمر قذافی» در سال 2011 با مشکل هرج و مرج و بی ثباتی روبه رو است. اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.خاورم **2041**1049            "}