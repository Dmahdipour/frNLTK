{"onTitr":"","titr":" کشت چغندر قند در سطح مزارع شهرستان شوشتر آغاز شد","describe":" اهواز-ایرنا-مدیر جهاد کشاورزی شوشتر گفت: کشت چغندر قند در سطح  500هکتار از اراضی این شهرستان  آغاز شد.", "text":"ایرج بادپیما چهارشنبه در گفت وگو با خبرنگار ایرنا اظهار داشت: کشت این محصول از اواخر شهریور آغاز شده و تا پایان مهر ماه ادامه دارد.وی افزود :رقم کشت شده این محصول در شهرستان شوشتر لاوانته است که پیش بینی می شود این محصول حدود 75تن در هکتار عملکرد داشته باشد.مدیرجهاد کشاورزی شهرستان شوشتر ادامه داد: قرارداد خرید این محصول معمولا با کارخانه های قند  شهرکرد،اصفهان و کرمانشاه هنگام کشت منعقد می شود.وی گفت: استفاده از ارقام مناسب چغندر قند، بکارگیری توصیه های کارشناسی در زراعت این محصول و شرایط اقلیمی مناسب در هنگام برداشت از جمله کاهش بارندگی های پائیزه باعث کاهش تنفس ریشه و ممانعت از تجزیه قند شده و در بالا رفتن درصد عیار این محصول موثر است.پارسال 300هکتار از اراضی شهرستان شوشتر به کشت چغندر اختصاص داشت که امسال سطح زیرکشت  200هکتار افزایش داشته است.شوشتر از قطب های مهم کشاورزی در استان خوزستان است.7159/6002            "}