{"onTitr":" رئیس مرکز سلامت محیط وزارت بهداشت در گفت‌وگو با ایرنا:    ","titr":" سلامت آب آشامیدنی در مناطق سیل زده تحت کنترل است","describe":" تهران- ایرنا- رئیس مرکز سلامت محیط و کار وزارت بهداشت،درمان و آموزش پزشکی گفت: سلامت آب آشامیدنی در مناطق سیل زده تحت کنترل است اما اگر بهسازی محیط شهری در مناطق سیل زده شمال کشور به سرعت انجام نشود، می‌تواند زمینه‌ساز بروز بیماری‌های بعدی شود.", "text":"احمد جنیدی روز پنجشنبه در گفت‌وگو با خبرنگار سلامت ایرنا درباره آخرین وضعیت بهداشتی مناطق سیل زده شمال کشور افزود: شرایط مناطق سیل زده شمال کشور از نظر بهداشت محیط کاملا تحت کنترل است و خوشبختانه طغیان بیماری‌ها در این مناطق اتفاق نیفتاده است.وی افزود: تیم‌های بهداشت محیط از ابتدا با همکاری سایر سازمان‌ها در مناطق سیلزده شمال کشور وارد عمل شده، تامین آب آشامیدنی، مواد غذایی سالم و... در این مناطق انجام شد و در نتیجه مشکلی از نظر بهداشت محیط به وجود نیامد.جنیدی ادامه داد: البته از نظر محیط زیستی به علت آبگرفتگی منازل در این مناطق، خراب شدن پل‌ها و مشکلات شهری، آسیب‌هایی ایجاد شد که اگر به سرعت بهسازی محیط شهری در این مناطق سیل زده انجام نشود، می‌تواند زمینه‌ساز بروز بیماری‌های بعدی از نظر بهداشت محیطی شود.رئیس مرکز سلامت محیط و کار وزارت بهداشت اظهار داشت: شرایط آب آشامیدنی نیز در این مناطق کاملا تحت کنترل است. ماموران بهداشت محیط وزارت بهداشت سابقه خوبی در کنترل آب آشامیدنی در مناطقی که دچار بحران می‌شوند، دارند و البته همکاری سایر سازمان ها و دستگاه های مسئول در این زمینه مانند وزارت نیرو و شهرداری در رفع سریع این مشکلات بسیار موثر است.از هفته گذشته بارندگی در 4 استان خراسان شمالی، گلستان، مازندران و گیلان موجب سیل و آبگرفتگی و میلیاردها تومان خسارت به مردم این استان ها شده است و حداقل 8نفر در این حادثه جان خود را از دست داده اند.اجتمام * 9482 * 3063            "}