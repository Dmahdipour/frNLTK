{"onTitr":" معاون عمرانی وزارت کشور:    ","titr":" ایجاد 840 کیلومتر خط مترو در کشور مصوب شده است","describe":" شیراز-ایرنا-معاون عمران و توسعه امور شهری و روستایی وزارت کشور گفت: ایجاد 840 کیلومتر خط مترو در کشور مصوب شده که از این میزان 294 کیلومتر احداث و به بهره برداری رسیده، 295 کیلومتر عملیات اجرایی آن در حال انجام است و 251 کیلومتر در مرحله انجام مطالعات تکمیلی قرار دارد.", "text":"به گزارش خبرنگار ایرنا مهدی جمالی نژاد، پنجشنبه در آیین بهره برداری از 2 ایستگاه جدید خط یک مترو شیراز افزود: سالانه 824 میلیون نفر سفر از طریق قطارهای شهری در کشور انجام می شود.** نظام شهری به بیماری سندرم کلانشهری مبتلا استوی اظهار داشت: یکی از ماموریت های اصلی وزارت کشور که تمام امور عمرانی این نهاد را تحت تاثیر قرار داده، نظام شهری است.جمالی نژاد ادامه داد: بیماری خاصی گریبان نظام شهری کشور را گرفته که به سندرم کلانشهری موسوم است و این مساله در پی افزایش مهاجرت از روستاها و شهرهای کوچک تر به شهرهای بزرگ ایجاد شده است.وی، با اشاره به اینکه یک هزار و 200 شهر در کشور وجود دارد، گفت: در دهه های اخیر بسیاری از روستاها و شهرهای کوچک کشور خالی از سکنه شده و اگر با همین روند پیش برود بی شک در سال های آینده تنها چند صد شهر در کشور باقی خواهد ماند.این مقام مسئول، توسعه متوازن در همه استان ها را موضوعی مهم و حیاتی دانست و بیان داشت: در کنار افزایش جمعیت که یکی از خواسته های رهبر معظم انقلاب است، توزیع متوازن جمعیت در شهرها و روستاها نیز امری ضروری است که اگر رعایت نشود در آینده نزدیک، تمام شهرهای کوچک و روستاهای کشور خالی از سکنه خواهد شد.جمالی نژاد، گفت: در حال حاضر کلانشهر های ایران با مشکلات شدید زیست محیطی و آسیب‌های اجتماعی درگیر هستند که باید در این زمینه هر چه زودتر برنامه ریزی های لازم انجام و اجرایی شود.معاون عمران و توسعه امور شهری و روستایی وزارت کشور ادامه داد: خوشبختانه رویکرد شهرداری های کلانشهرهایی نظیر شیراز تغییر کرده و ماموریت های آنها از عمرانی به سمت عمرانی، اجتماعی و فرهنگی سوق پیدا کرده است.وی تاکید کرد: برنامه ریزی ها در کلانشهرهای کشور باید بر پایه مسایل دانش بنیان تدوین شود زیرا عملا همه شاخص های مهم شهری در شهر دانش محور دیده شده است.جمالی نژاد با اشاره به اینکه وزارت کشور در مورد توسعه زیرساخت های حمل و نقل ریلی در شهرها برنامه ریزی دقیقی کرده است، گفت: پیگیری های زیادی در باره تحویل واگن های مترو به کلانشهرها در حال انجام است و به زودی با ورود 2 هزار واگن بسیاری از مشکلات حل خواهد شد.وی همچنین بیان کرد: مسئولان شهری شیراز باید برای توسعه ناوگان حمل و نقل عمومی این کلانشهر، برنامه ریزی جامعی در خصوص ایجاد زیرساخت های تراموا (واگن برقی) و خطوط اتوبوس های تندرو (BRT) نیز داشته باشند. **نقش اصلی حمل و نقل شیراز به مترو داده شد شهردار شیراز هم در این آیین گفت: در برنامه ریزی های کمیسیون حمل و نقل و ترافیک شورای اسلامی و شهرداری این شهر، نقش اصلی به قطار شهری و توسعه زیرساخت های آن داده شده و در قالب این هدفگذاری، تکمیل خط 2 قطار شهری شیراز در دستور کار قرار گرفته است.حیدر اسکندرپور با بیان اینکه مطالعات خط سه مترو شیراز نیز در حال انجام است، افزود: حفاری خط 2 متروی شیراز به طول پنج کیلومتر انجام شده و برای افزایش سرعت در تکمیل این خط نیز تعداد ایستگاه های آن کاهش یافته تا هر چه سریع تر این خط به بهره برداری برسد.وی ادامه داد: تخصیص 600 میلیارد تومان اعتبار به خط 2 مترو شیراز در حال حاضر منتظر دستور بانک مرکزی برای فروش اوراق مشارکت است که اگه این کار هرچه زودتر انجام شود، بی شک ظرف سه سال، فاز یک خط 2 قطار شهری شیراز از شهرک میانرود تا میدان امام حسین (ع) به بهره برداری خواهد رسید.**افزایش 15 درصدی مسافران قطار شهری شیرازرئیس سازمان قطار شهری شیراز نیز در این مراسم اظهار داشت: در طرح جامع احداث قطار شهری شیراز که در دهه هفتاد تهیه شده، ایجاد 6خط مترویی به طول 90 کیلومتر برای این شهر پیش بینی شده است.حسن مرادی افزود: خوشبختانه امروز 2 ایستگاه جدید فرصت شیرازی و غدیر در خط یک متروی شیراز به بهره برداری رسید که با احتساب این 2 ایستگاه در مجموع 18 ایستگاه در خط یک مترو شیراز ساخته شده است.وی اضافه کرد: در خط یک قطار شهری شیراز با 24 و نیم کیلومتر طول، 20 ایستگاه پیش بینی شده که یکی از این ایستگاه ها تا پایان سال 97 و دیگری در سال 98 به بهره برداری خواهد رسید.مرادی، با اشاره به اینکه خط 2 مترو شیراز به طول 15 کیلومتر هم اکنون حدود 30 درصد پیشرفت فیزیکی دارد، بیان کرد: پیش بینی می شود عملیات اجرایی خط سه مترو شیراز نیز به طول 12کیلومتر و با هفت ایستگاه در سال 97 آغاز شود.رئیس سازمان قطار شهری شیراز ادامه داد: ایستگاه فرصت شیرازی و غدیر که امروز (پنجشنبه) به بهره برداری رسید هر کدام هفت هزار مترمربع زیربنا دارد و در مجموع یک هزار میلیارد ریال صرف احداث این 2 ایستگاه شده است.وی گفت: هم اینک روزانه حدود 60 هزار نفر از مترو شیراز استفاده می کنند که انتظار می رود با افتتاح 2 ایستگاه فرصت شیرازی و غدیر، شمار مسافران قطار شهری شیراز حدود 15درصد افزایش یابد.**مشکلات پیش رو مترورئیس سازمان قطار شهری شیراز در بخش دیگری از سخنان خود، عدم ترخیص واگن های مترو کلانشهرهای کشور را در گمرک یکی از مشکلات این حوزه بیان کرد و اظهار داشت: عدم تخصیص بودجه های کلان دولتی به مترو باعث شده کار تکمیل قطار شهری در کلانشهرهایی از جمله شیراز با کُندی مواجه شود که باید مسئولان ملی هرچه زودتر تدابیری برای افزایش این اعتبارات بیاندیشند.در ادامه این آیین، معاون عمران و توسعه امور شهری و روستایی وزارت کشور و جمعی از مسئولان استان فارس و شهر شیراز از روند احداث خط 2 متروی این شهر در حوالی شهرک میانرود بازدید کردند.9873 /6118            "}