{"onTitr":"","titr":" رئیس جمهوری پیشین کره جنوبی به 15 سال زندان محکوم شد","describe":" پکن - ایرنا- رئیس جمهوری پیشین کره جنوبی در پرونده فسادی که پای بسیاری از مقام های ارشد این کشور را به دادگاه کشانده، به 15 سال زندان به اتهام رشوه خواری محکوم شد.", "text":"به گزارش روز جمعه ایرنا به نقل از خبرگزاری رویترز، دادگاهی در کره جنوبی «لی میونگ باک» رئیس جمهوری پیشین این کشور را به اتهام رشوه خواری به 15 سال زندان محکوم کرد؛ وی چهارمین رئیس جمهوری پیشین این کشور است که به اتهام فساد مالی به زندان محکوم می شود.«پارک گئون های» رئیس جمهوری پس از لی نیز که اتهام فساد مالی سبب خلع وی از قدرت در اوایل سال 2017 شد، به زندان محکوم شده است.لی متهم به دریافت 10 میلیون دلار رشوه از شرکت سامسونگ و سازمان جاسوسی دولت خود شده، اما با رد این اتهام ها این پرونده را ناشی از انگیزه های سیاسی دانسته است.وی همچنین متهم به اختلاس میلیون ها دلار و اختفای مبالغ دریافتی است و از پرداخت های مالیاتی گریخته و از مقام خود برای امور خصوصی سوء استفاده کرده است.او که مدتی شهردار پایتخت بود از سال 2008 تا اوایل سال 2013 میلادی قدرت را در اختیار داشت و از سال گذشته ماموران در حال بازرسی درباره اتهامات وی و خویشاوندان و شماری از مشاورانش بوده اند.یک سال قبل نیز خانم پارک رییس جمهوری وقت کره جنوبی به دلیل فساد مالی و تبانی های سیاسی با یکی از دوستانش دستگیر شد و بر اساس اعلام دادگاه قانون اساسی از مقامش خلع و رسما دستگیر شد.شبد**9416**1010            "}