{"onTitr":" بازیهای پاراآسیایی 2018؛    ","titr":" مدال های طلا و نقره پرتاب نیزه به نمایندگان ایران رسید","describe":" جاکارتا - ایرنا - «مهدی علیزاده» و «محسن کائیدی» در رقابت های پرتاب نیزه در بازی های پاراآسیایی 2018 جاکارتا به ترتیب طلا و نقره گرفتند.", "text":"به گزارش روز پنجشنبه خبرنگار اعزامی ایرنا؛  در رشته پرتاب نیزه کلاس F33/34 کائیدی و علیزاده به رقابت با پرتابگرانی از کشورهای چین، اردن، عربستان، امارات، هند، قرقیزستان و قطر پرداختند که در نهایت دو مدال رنگارنگ برای مان رقم خورد. علیزاده با رکورد 20.96 توانست به مدال طلای این رقابت ها دست یابد و کائیدی با 31.72 در رتبه دوم قرار گرفت. این موضوع به علت ادغام دو کلاس رقم خورد و علیزاده با رکورد کمتر، به مدال طلا رسید. پرتابگر چینی نیز به مدال  برنز دست یافت.*راضیه محمودی در پرتاب دیسک کلاس F12 بانوان چهارم شدمسابقات دوومیدانی پاراآسیایی جاکارتا پیش از ظهر امروز در زمین اصلی ورزشگاه GBK پیگیری شد که در ماده پرتاب دیسک کلاس F12بانوان محمودی نماینده کشورمان بود. او در این رقابت با پرتابی به طول  29.23 متر به عنوان چهارمی بسنده کرد.در این بخش ژائو یوپنگ از چین با رکوردی به میزان  42.89 متر اول شد و به مدال طلا رسید. سانیا بورخانوا از ازبکستان و لیو یان تینگ از چین‌تایپه به ترتیب با رکوردهای 38.42 و 33.79 متر دوم و سوم شدند.*نعمتی: تک تک مدال هایم متعلق به مردم ایران است«زهرا نعمتی» کماندار طلایی کشورمان پس از کسب دومین مدال خود در پاراآسیایی جاکارتا گفت: تک تک مدال هایم متعلق به مردم ایران است؛ چون از آنها انگیزه می گیرم. وی اظهار داشت: امروز تمرکز بیشتری داشتم و توانستیم عنوان قهرمانی را کسب کنیم. نعمتی خاطرات بد بازیهای آسیایی را در کسب نتیجه رقابت انفرادیش تاثیرگذار دانست و گفت: روی عملکردم بی تاثیر نبود، اما من تمام سعی خود را کردم تا تمرکز کرده و بهترین عملکرد را داشته باشم. امروز تمرکز بهتری داشتم و توانستم عنوان قهرمانی را کسب کنم.*رحیمی: خوشحالم توانستم پرچم کشورم را بالا ببرم«غلامرضا رحیمی» کماندار طلایی ایران در میکس تیمی ریکرو گفت: رقابت خوب و تمرکز بیشتری داشتم. در رقابت های انفرادی نیز حریفم خوب کار کرد و انگار روزش بود، با این وجود خوشحالم که توانستم در بخش تیمی میکس صاحب نشان طلا شوم.وی افزود: در هر بازی استرس وجود دارد، اما استرسم خیلی کم بود و توانستم در مقایسه با سایر رقبایم بهتر عمل کرده و قهرمان شوم. رحیمی گفت: پس از کسب مدال طلا احساس خوبی دارم چون توانستم پرچم کشورم را به اهتزاز درآورم و بیشترین انگیزه ام نیز همین است.  سعی می کنم هر چه را در توان دارم برای کسب مدال بگذارم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابتها شرکت کرده است.ورزشی**2052**1584            "}