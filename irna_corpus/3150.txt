{"onTitr":" یک مسئول در وزارت راه و شهرسازی:    ","titr":" تعیین حریم گسل ها از بی نظمی در ساخت و ساز جلوگیری می کند","describe":" قم- ایرنا- دبیر کارگروه ملی زلزله مرکز تحقیقات وزارت راه و شهرسازی گفت: تعیین حریم قانونی گسل ها  از بی نظمی در ساخت و سازها که موجب احداث ساختمان های مهم روی خط گسل شده است، جلوگیری می کند و مکان های امن در حریم شهرها مشخص می شود.", "text":"به گزارش ایرنا، علی بیت اللهی روز سه شنبه در حاشیه سومین جلسه کارگروه تخصصی مخاطرات زلزله در گفت وگو با ایرنا افزود: در سال های گذشته انواع بی مبالاتی ها و کاستی ها به ویژه در ساخت و ساز صورت گرفته که باعث شده زلزله های کوچک نیز تلفات زیاد داشته باشد.وی اضافه کرد: با تصویب طرح تعیین حریم قانونی گسل ها می توانیم حداقل از ادامه احداث مراکز مهم روی گسل ها جلوگیری و غفلت 50 ساله را به مرور زمان جبران کنیم.وی ادامه داد: به عنوان مثال در شهر تهران 2 هزار و 500 ساختمان بسیار مهم روی خط گسل ساخته شده است که با تدابیری می شود از حوادث خطرناک تر در زمان وقوع زلزله جلوگیری نمود.بیت اللهی افزود: فشار گاز در لوله های گاز خانگی 0.25 پی اس آی است که این میزان در پمپ های گاز به 2 هزار و 500 پی اس آی افزایش می یابد که اگر حرکت گسلی چنین مخزنی را جابه جا نماید و حادثه ای رخ دهد، خسارت های آن از زلزله بیشتر است.وی اضافه کرد: با نصب تجهیزاتی روی خطوط لوله گاز که این تجهیزات در ایران نیز وجود دارد، می توان جریان گاز را هنگام زلزله قطع نمود.وی خاطرنشان کرد: دلیل ترس مردم از زلزله، ارتعاشات زمینی نیست، بلکه از فروریختن آجرهای ساختمان و حوادث پس از آن است که می توان با ساخت و ساز ایمن، جلوگیری از ساخت انبار سموم شیمیایی و لوله های خطر روی گسل، خطرها را کاهش داد.دبیر کارگروه ملی زلزله مرکز تحقیقات وزارت راه و شهرسازی گفت: تدوین این طرح برای شهر قم که همه ساله پذیرای جمعیت زیادی از مسافران و زائران است، می تواند دستاورد خوبی باشد.وی خاطرنشان کرد: با طرح این قانون ساخت و ساز در شعاع 100 تا 150 متری حریم گسل های شهر قم از جمله گسل شمال قم و قمرود جلوگیری می شود.درسومین جلسه کارگروه تخصصی مخاطرات زلزله که با حضور مسئولان استانی برگزار شد، تهیه طرح حریم گسل های شهر قم با مسئولیت اداره کل راه و شهرسازی این استان مصوب شد تا پس از تصویب در شورای مدیریت بحران، فنی و زیربنایی و برنامه ریزی اجرایی شود./2085/ 6133/            "}