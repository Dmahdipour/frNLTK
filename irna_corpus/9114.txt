{"onTitr":" رئیس سازمان فضایی ایران در گفت و گو با ایرنا:    ","titr":" پروانه اپراتوری ماهواره های سنجشی بخش خصوصی تدوین می شود","describe":" تهران- ایرنا- رئیس سازمان فضایی ایران گفت: تدوین پروانه اپراتوری ماهواره های سنجشی برای بخش خصوصی در دستور کار قرار گرفته و پس از تدوین به کمیسیون تنظیم مقررات برای تصویب نهایی ارسال می شود.", "text":"مرتضی براری روز پنجشنبه در گفت و گو با خبرنگار اقتصادی ایرنا افزود: تدوین این پروانه تسهیل کننده حضور بیشتر بخش خصوصی در این عرصه خواهد بود که تلاشی برای کاهش تصدی گری دولت در این عرصه نیز به شمار می رود.وی تدوین پروانه اپراتوری خصوصی مخابراتی که در ماه های گذشته توسط این سازمان انجام شد را گام مهم دیگری برای حضور هرچه بیشتر بخش خصوصی در صنعت فضایی برشمرد که بر این اساس به زودی نخستین اپراتور خصوصی معرفی و آغاز بکار خواهد کرد. ** اقتصاد فضا، اقتصادی نوظهور با رشد خوب معاون وزیر ارتباطات و فناوری اطلاعات در پاسخ به اینکه بخش خصوصی برای سرمایه گذاری در هر بخشی به دنبال سود و زیان است چه تسهیلاتی برای تشویق آنها به حضور در عرصه فضا در نظر گرفته شده است، ادامه داد: شاخص های رو به رشد جهانی صنعت فضایی می تواند بهترین مشوق حضور بخش خصوصی در این اقتصاد نوظهور باشد.براری افزود: اقتصاد فضا، اقتصادی نوظهور است که در 10 سال گذشته با بیش از 100 درصد رشد مواجه شده و نرخ رشد آن از متوسط نرخ رشد اقتصاد بالاتر بوده است؛ چه مشوقی بهتر از این آمارهای روبه رشد می توان ارایه داد.رئیس سازمان فضایی ایران خاطرنشان ساخت: پیش بینی ها بر این استوار است که شکاف بین اقتصاد نوظهور فضایی و اقتصاد جهانی تا 20 سال آینده ادامه داشته باشد بنابراین بخش خصوصی می تواند از این وضع به نفع خود استفاده کند.به گفته وی، اکنون اقتصاد فضا 45 صدم تولید ناخالص داخلی جهانی است و پیش بینی می شود این میزان با رشد تا 4درصدی مواجه شود.براری ادامه داد: گردش اقتصاد فضا در سال گذشته 345 میلیارد دلار بوده که بیش از 75درصد آن توسط بخش خصوصی محقق شده است ضمن آنکه  اکنون در جهان دولت ها بیشتر در بخش اکتشافات فضایی سرمایه گذاری می کنند.** شکل گیری زنجیره ارزش خصوصی بخش فضا در جهانمعاون وزیر ارتباطات و فناوری اطلاعات گفت: اکنون زنجیره ارزش خصوصی بخش فضایی در جهان شکل گرفته است و ما هم در کشور باید کمک کنیم این زنجیره برای سرمایه گذاری و ورود بخش خصوصی هرچه زودتر شکل بگیرد.وی بر ضرورت حمایت همه جانبه و جدی دولت برای تکمیل زنجیره ارزش خصوصی بخش فضایی و نیز ایجاد صنعت و تضمین بازار برای حضور بیشتر بخش خصوصی تاکید کرد.براری مهمترین دغدغه سازمان فضایی ایران را جذب حداکثری حمایت های دولتی برای حضور بخش خصوصی، تضمین بازار و ایجاد صنعت این بخش برشمرد.رئیس سازمان فضایی ایران تاکید کرد: دولت مصمم است با حضور هر بیشتر بخش خصوصی در این عرصه تصدی گری خود را کاهش دهد.به گزارش ایرنا رئیس سازمان فضایی ایران نهم مهرماه امسال تعداد شرکت های خصوصی فعال در بخش بالا دستی صنعت فضایی را بیش از 20 شرکت و فعالان بخش پایین دست صنعت فضایی را بیش از 100شرکت اعلام کرد.اقتصام**2078**2025            "}