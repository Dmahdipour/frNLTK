{"onTitr":"","titr":" حفاظت محیط زیست همدان به کمک شورای شهر می آید","describe":" همدان-ایرنا- نماینده همدان در شورای عالی استان ها و نایب رئیس شورای اسلامی شهر همدان گفت: یک تفاهم نامه همکاری بین شورای استان‌ و سازمان حفاظت محیط زیست همدان در راستای استفاده از ظرفیت پایگاه های مردمی و ارتقای سطح کیفی حفاظت از محیط زیست امضا شد.", "text":"به گزارش روز پنجشنبه روابط عمومی شورای اسلامی شهر همدان، حمید بادامی نجات افزود: این تفاهم نامه همسو با اصل 50 قانون اساسی و در 6 ماده به منظور جلب مشارکت‌های مردمی، پرهیز از انجام موازی کاری و حفظ سرمایه‌های عمومی در جهت تضمین حقوق محیط زیست برای آیندگان امضا شده است.وی اظهار داشت: بر اساس توافق صورت گرفته این سند به مدت 2 سال قابل اجرا بوده و با توافق دو طرف برای دوره‌های بعدی قابل تمدید خواهد شد.بادامی نجات اظهار داشت: حفاظت محیط زیست و شورای اسلامی استان‌ همدان همچنین توافق کردند تا بر عملیات رفع آلودگی‌های زیست محیطی در محدوده شهر‌ها و روستا‌ها نظارت بیشتری صورت گیرد و برای کاهش آلایندگی‌ها و پیشگیری از آلودگی آب‌ها نیز برنامه‌ریزی مشترکی داشته باشند.نماینده همدان در شورای عالی استان ها یادآوری کرد: همچنین دو طرف به توافقات دیگری در زمینه مبارزه با آلودگی صوتی در شهر‌ها و روستا‌ها و نظارت و هماهنگی در سطوح استانی و شهرستانی دست یافتند.بر اساس آخرین آمارهای منتشر شده توسط مسئولان محیط زیست همدان، 110 کارگاه غیرمجاز جمع آوری و بازیافت ضایعات در شهرستان همدان فعال هستند.7523/2090            "}