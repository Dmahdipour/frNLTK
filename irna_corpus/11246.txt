{"onTitr":"","titr":" خرید و فروش دام آلوده علت شیوع طاعون دامی در طالقان","describe":" تهران- ایرنا- مدیرکل دفتر حیات‌ وحش و آبزیان آب‌های داخلی سازمان حفاظت محیط ‌زیست گفت: بررسی ها نشان می دهد خرید و فروش و انتقال دام آلوده به منطقه بدون رعایت اصول بهداشتی و قرنطینه دامپزشکی علت شیوع طاعون دامی در منطقه لمبران در طالقان است.", "text":"به گزارش روز سه شنبه ایرنا از پایگاه اطلاع رسانی سازمان حفاظت محیط زیست، سید مجید خرازیان مقدم با اشاره به دریافت گزارشی مبنی بر تلف شدن تعدادی کل و بز وحشی در منطقه طالقان و البرز گفت: پیرو گزارش ‌های دریافتی درباره شیوع بیماری طاعون نشخوارکنندگان کوچک در حیات ‌وحش استان البرز و گزارش‌ هایی مبنی بر وقوع تلفات در بین کل و بزهای وحشی در منطقه لمبران واقع در شهرستان طالقان در استان البرز، برای بررسی اقدامات به‌ عمل ‌آمده و وضعیت بیماری، به همراه مدیرکل حفاظت محیط ‌زیست استان البرز، همکاران و محیط بانان از منطقه مذکور بازدید داشتیم.وی با اشاره به این بازدید افزود: تاکنون لاشه 16 کل و بز وحشی از نقاط صعب‌العبور در منطقه شکار ممنوع لمبران جمع ‌آوری و امحاء بهداشتی شده است، طی بررسی ‌های به ‌عمل ‌آمده توسط اداره کل حفاظت محیط‌ زیست استان مشخص شد که خرید و فروش و انتقال دام آلوده به منطقه، بدون رعایت اصول بهداشتی و قرنطینه دامپزشکی علت شیوع بیماری در حوزه طالقان بوده است. وی ادامه داد: در این رابطه با توجه به لزوم همکاری سایر دستگاه‌ها، جلسه مدیریت بحران استان برای تصمیم‌گیری مهمی  با هدف اقدامات پیشگیرانه و بازدارنده انجام شد، همچنین پیگیری واکسیناسیون دام‌های اهلی، افزایش پایش و بازدیدها، امحاء بهداشتی لاشه‌ها، ضد عفونی آبشخورها و خارج کردن گله ‌های دام اهلی از منطقه توسط نیروهای اجرایی حفاظت محیط‌ زیست استان در حال انجام است، تاکنون بازدیدهای مستمری انجام ‌شده و اثری از تلفات بیشتری مشاهده نشده است.مدیرکل دفتر حیات‌وحش و آبزیان آب‌های داخلی ادامه داد: یکی از دغدغه‌ های بسیار مهم سازمان حفاظت محیط ‌زیست موضوع واکسیناسیون به‌ موقع و فراگیر دام اهلی در داخل و خارج مناطق تحت حفاظت و رعایت اصول بهداشتی و قرنطینه ‌ای در زمان جابجایی گله دام‌های اهلی در کشور است.وی افزود: این موضوع همیشه با توجه به تفاهم ‌نامه همکاری‌ های مشترک و طی مکاتبات متعدد از همکاران سازمان دامپزشکی درخواست شده تا مناطق تحت مدیریت و به‌ طور کلی مناطقی را که بیشترین جمعیت علفخواران وحشی دارند، در اولویت برنامه‌های واکسیناسیون سازمان دامپزشکی قرار گیرند. خرازیان مقدم گفت: خوشبختانه تاکنون اقدامات بسیار خوبی توسط ادارات کل دامپزشکی استان ‌ها صورت گرفته است. همچنین مقرر شده با توجه به تعهد بین ‌المللی سازمان دامپزشکی مبنی بر ریشه‌ کنی بیماری PPR تا سال 2030، نظرات و پیشنهاد‌ها سازمان حفاظت محیط ‌زیست دریافت و در برنامه ملی ریشه‌کنی PPR لحاظ شود.وی تصریح کرد: با وجود انجام تمام اقدامات پیشگیرانه‌ مانند افزایش پایش و بازدید از مناطق، ضد عفونی آبشخورها، جدا سازی آبشخورهای دام اهلی از حیات‌ وحش، پیگیری واکسیناسیون دام ‌های کوچ رو استان‌ ها که بر اساس دستورالعمل ‌های ابلاغی از معاونت محیط ‌زیست طبیعی و تنوع زیستی و دفتر حیات‌وحش انجام می ‌شود، متأسفانه به علت قاچاق دام اهلی و تردد دام ‌های غیر واکسینه به خصوص در مجاور و یا داخل مناطق تحت حفاظت که احتمال آلوده بودن آن‌ها به بیماری‌هایی نظیر تب برفکی و طاعون نشخوارکنندگان کوچک و سایر بیماری‌های واگیر دامی وجود دارد، هنوز شاهد وقوع بیماری PPR در حیات‌وحش هستیم. خرازیان مقدم گفت: این نشان می ‌دهد که باید با وجود تمام کمبودها و امکانات، با تعامل و همکاری بین دستگاه‌های مسئول بیش ‌از پیش اقدامات پیشگیرانه به‌ ویژه رعایت قرنطینه دامی، بیماریابی و واکسیناسیون به‌ موقع دام‌ های اهلی تداوم پیدا کند.علمی 9014**1440            "}