{"onTitr":" بوندسلیگای آلمان؛    ","titr":" تداوم صدرنشینی دورتموند در بوندسلیگابا آتش بازی «آلکاسر»","describe":" تهران - ایرنا - تیم فوتبال بورسیادورتموند با درخشش «پاکو آلکاسر» مهاجم باتجربه اسپانیایی خود برابر آگزبورگ به پیروزی 4 بر 3 رسید و صدرنشین بوندسلیگا باقی ماند.", "text":"به گزارش ایرنا؛ هفته هفتم لیگ فوتبال باشگاه های آلمان، امروز (شنبه) با برگزاری چهار بازی همزمان پیگیری شد که در مهمترین دیدار، تیم صدرنشین بورسیادورتموند در حضور بیش از هفتاد هزار تماشاگر ورزشگاه «سیگنال ایدوناپارک» از آگزبورگ میزبانی کرد و شکست را با برتری رویایی 4 بر 3 عوض کرد تا شبی فراموش نشدنی را برای هوادارانش رقم بزند.«آلکاسر» که فصل درخشانی را سپری می کند، ستاره این دیدار بود و سه گل به ثمر رساند. وی در دقیقه 96 گل چهارم و برتری تیمش را از روی یک ضربه ایستگاهی به ثمر رساند.بازی بر خلاف انتظار با برتری میهمان آغاز شد و آگزبورگ نیمه نخست را با گل «آلفرد فینبوگاسن» مهاجم ایسلندی خود با برتری به رختکن رفت.زنبورهای دورتموند که نمی خواستند صدر جدول را از دست بدهند در نیمه  دوم تهاجمی کار کردند و در دقیقه 62 «پاکو آلکاسر» مهاجم باتجربه اسپانیایی گل تساوی را به ثمر رساند.در دقیقه 71 و برخلاف روند بازی «فیلیپ مکس» مدافع پیش تاخته آگزبورگ گل دوم تیمش را درون دروازه دورتموند جای داد.در دقیقه 80 «آلکاسر» که در ابتدای فصل از بارسلونا به دورتموند ملحق شده است، بار دیگر ناجی تیمش شد و گل دوم خود و میزبان را رقم زد.چهار دقیقه پس از آن نوبت به «ماریو گوتزه» مهاجم نامدار دورتموند رسید تا سومین گل میزبان را به ثمر رسانده و ورزشگاه را غرق در شادی کند.برتری میزبان دوام چندانی نداشت و در دقیقه 87 «گریگوریش» گل تساوی آگزبورگ را به نام خود نوشت تا بازهم شرایط بازی تغییر کند.در دقیقه 96 و در حالی که همگان در انتظار پایان بازی بودند بازهم «آلکاسر» ستاره زنبورها شد و گل سوم خود و چهارم میزبان را درون دروازه حریف سختکوش جای داد.دورتموند با این برتری شیرین با 17 امتیاز به صدرنشینی خود در بوندسلیگای آلمان تداوم بخشید.از ساعت 20 امشب، بایرن مونیخ مدافع عنوان قهرمانی که در دو هفته اخیر روند خوبی نداشته است در ورزشگاه «آلیانس آره نا» ایالت باواریا به مصاف مونشن گلادباخ می رود.**نتایج دیدارهای عصر امروز:دورتموند 4 - آگزبورگ 3هانوفر 3 - اشتوتگارت یکماینتس صفر - هرتابرلین صفردوسلدورف صفر -  شالکه 2ورزشی**3783**9129            "}