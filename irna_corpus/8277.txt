{"onTitr":" لیگ اروپا؛    ","titr":" برتری تیم های نامدار آ.ث .میلان، آرسنال و چلسی برابر رقبا","describe":" تهران-ایرنا- تیم های مطرح و نامدار آ. ث. میلان،آرسنال و چلسی درادامه رقابت های هفته دوم  مرحله گروهی لیگ اروپا برابر رقبای خود به برتری رسیدند.", "text":"به گزارش ایرنا؛ تیم آ. ث. میلان که  این روزها درسری آ روزگار خوبی را سپری نمی کند  درچارچوب این رقابت ها پنجشنبه شب میزبان تیم المپیاکو یونان بود .شاگردان«گنارو گتوزو» دراین دیدار که درورزشگاه «سن سیرو» شهر میلان برگزار شد حریف خود را با نتیجه 3 بر یک شکست دادند.«پاتریک کوترونه»دردقایق 70 و 79 و «گونزالو هیگواین» دردقیقه 76 برای تیم آ.ث. میلان دراین دیدار گلزنی کردند وتنها گل تیم المپیاکو را «میگوئل آنخل گوئررو»دردقیقه 14 درون دروازه «خوزه مانوئل رینا» سنگربان آ.ث. میلان جای داد.شاگردان گتوزو با کسب این برتری 6 امتیازی شده و درصدر جدول رده بندی این گروه جای گرفتند.دردیگر بازی  مهم پنجشنبه شب تیم آرسنال  از گروه  E  این مسابقات در ورزشگاه «ملی باکو» به دیدار تیم قره باغ  آذربایجان  رفت و میزبانش  را با نتیجه 3 برصفر شکست داد.برای تیم آرسنال دراین دیدار«سوکراتیس پاپاس تولوپولوس» دردقیقه 4 ، «امیل اسمیت رو» دردقیقه 53 و «متئو گوندوزی»دردقیقه 79 برای تیم آرسنال گلزنی کرده وسه امتیاز ارزشمند این دیدار را برای تیمشان به ارمغان آوردند.«اونای امری» سرمربی تیم آرسنال دراین دیدار از ترکیب اصلی تیمش استفاده نکرد و به بازیکنانی همانند «لاکازت» ،«مارتینز»،«مصطفی»،«مسوت اوزیل»، «ژاکا» و «برلین» استراحت داد.توپچی های لندن با کسب هر سه امتیاز این دیدار 6 امتیازی شده و به دلیل تفاضل گل مناسب تر نسبت به تیم اسپورتینگ لیسبون درصدرجدول گروه E  ماندند.همچنین دردیگر دیدار مهم تیم فرانکفورت آلمان تیم لاتزیو ایتالیا را با نتیجه قابل توجه 4 بر بر یک شکست داد.و اما در یکی از بازی های حساس امشب تیم چلسی که این روزها در لیگ برتر جزیره و جام اتحادیه فوتبال انگلیس بازی های درخشانی مقابل تیم آماده لیورپول انجام داده و این تیم را درمرحله سوم جام اتحادیه حذف  و درلیگ برتر با نتیجه تساوی یک بریک متوقف کرد  امشب  مقابل ویدئو تون نماینده مجارستان به زحمت به پیروزی رسید.«آلوارو موراتا» دردقیقه 70 گل سه امتیازی چلسی را در «استمفورد بریج» ورزشگاه خانگی این تیم درلندن درون دروازه حریف جای داد و برتری تیمش را به ثبت رساند.بازیکنان تیم چلسی به رغم برتری قابل توجه 73 بر 27 در مالکیت توپ و میدان نسبت به حریف نه چندان مطرح خود تا پیش از دقیقه 69 درامرگلزنی ناموفق بودند.اما این پایان کار شاگردان «مائوریتسو ساری» نبود و آنان سرانجام مزد برتری خود را در دقیقه 70 گرفتند و دروازه حریف را گشودند.بازیکنان چلسی  دراین دیدار 20 حمله بر روی دروازه حریف طراحی کرده که سه حمله آنان درچارچوب بود ودرطی این 20 حمله صاحب 18 کرنر نیز شدند.هم اکنون تیم چلسی با شش امتیاز درصدر جدول رده بندی گروه L   این مسابقات قراردارد.درسایر دیدارهای مهم دیگر نیز این نتایج بدست آمد:بایرلورکوزن 4 – آ. ا. ک 2 روزنبرگ یک – لایپزیک 3بوردو یک – کپنهاگن 2 فنرباغچه 2 – اسپارتاک صفر ورزشی **9144            "}