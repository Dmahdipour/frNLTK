{"onTitr":"","titr":" یادواره شهدای منطقه حیران آستارا برگزار شد","describe":" آستارا - ایرنا - یادواره شهدای روستاهای منطقه حیران آستارا با شرکت اقشار مختلف مردم، مسئولان و خانواده های ایثارگر برگزار شد.", "text":"به گزارش خبرنگار ایرنا فرمانده سپاه قدس استان گیلان عصر یکشنبه در این آئین در منطقه گردشگری حیران آستارا گفت: شهدا مظهر قدرت ایران اسلامی هستند و امنیت کشور از برکت خون پاک آنهاست.سردار محمد عبدالله پور افزود: دشمنان همواره به دنبال اختلاف بین اقوام و مذاهب مختلف در کشور ما هستند اما خوشبختانه مردم ایران از روحیه و اخلاق شهدا درس گرفته و در راستای هدف های نظام اسلامی حرکت می کنند.وی بیان کرد: عمل به منویات مقام معظم رهبری در حوزه های مختلف راهگشاست و استکبار جهانی با اعمال تحریم و جنگ اقتصادی، به دنبال دلسردی مردم از انقلاب اسلامی است و هرگز به این هدف نخواهد رسید.وی با نقل خاطراتی از جبهه و رشادت رزمندگان اسلام، فرهنگ ایثار و شهادت را ضامن بقای نظامی اسلامی و دشمنان را در برابر ملت همیشه در صحنه ایران، عاجز دانست.عبدالله پور ادامه داد: پیام شهدا همیشه زنده است و تا زمانی که فرهنگ شهادت و پایمردی بر کشور حاکم باشد، دشمن به این آب و خاک دست نخواهد یافت.برپایی ایستگاه صلواتی و مداحی در رثای شهدای اسلام از بخش های دیگر این آئین معنوی بود.شهرستان آستارا با 91 هزار نفر جمعیت در منتهی الیه غرب استان گیلان واقع شده و 166 شهید را به نظام جمهوری اسلامی ایران تقدیم کرده است.7105 / 7124 / 2007            "}