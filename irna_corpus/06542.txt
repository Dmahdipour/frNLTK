{"onTitr":"","titr":" ورزش زنان شاغل نیازمند توجه بیشتر است","describe":" یاسوج- ایرنا- مدیرکل دفتر امور بانوان و خانواده استانداری کهگیلویه و بویراحمد گفت: کرد: ورزش زنان شاغل در مناطق مختلف این استان نیازمند توجه و برنامه ریزی بیشتر است.", "text":"به گزارش ایرنا، آذر صفایی نیا روز شنبه در نشست هماهنگی ویژه برنامه های هفته سلامت کهگیلویه و بویراحمد در یاسوج، اظهار داشت: ورزش صبحگاهی سه روز در هفته و هر بار به مدت یک ساعت برای زنان شاغل در دستگاه های اجرایی کهگیلویه و بویراحمد اختصاص یافته اما این امر به طور جدی اجرایی نشده است. وی ادامه داد: این نشست با هدف هم افزایی در راستای بهره وری مطلوب از ظرفیت دستگاه های اجرایی برای برگزاری برنامه های مورد نظر برگزار شد.وی افزود: توزیع متناسب این برنامه ها در تمامی شهرستان های هشت گانه اجرا می شود.صفایی نیا بیان کرد: برنامه های این هفته از جمله همایش پیاده روی بانوان، برگزاری جشنواره غذای سالم، برگزاری مسابقه های ورزشی، انجام پایش سلامت بانوان شاغل، آموزش حقوق شهروندی به زنان خانه دار و برگزاری همایش ویژه دانشجویان دختر است.وی عنوان کرد: برگزاری جشنواره غذای سالم در این هفته با هدف فروش و عرضه محصولات زنان کهگیلویه و بویراحمد در راستای شعار امسال (حمایت از کالای ایرانی) برگزار می شود. مدیرکل دفتر امور بانوان و خانواده استانداری کهگیلویه و بویراحمد تصریح صفایی نیا ابراز داشت: 24 تا 30 مهر امسال به عنوان هفته سلامت نامگذاری شده است.9868/1662            "}