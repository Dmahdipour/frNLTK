{"onTitr":" فرمانده قرارگاه اربعین ناجا در شلمچه:    ","titr":" تدابیر ویژه برای امنیت زائران در مرز شلمچه پیش بینی شده است","describe":" آبادان - ایرنا - فرمانده قرارگاه اربعین نیروی انتظامی در شلمچه با بیان اینکه تدابیر ویژه برای امنیت تردد زائران  اربعین حسینی در این نقطه مرزی پیش بینی شده است گفت:ناجا با تمام توان امنیت زائران را در مرز شلمچه تامین می کند.", "text":"سرهنگ علی اکبر سقایی یکشنبه در گفت و گو با خبرنگار ایرنا اظهار داشت : گذرگاه مرزی شلمچه یکی از امن‌ترین مرزهای عبوری زائران است و در سالهای گذشته هیچ‌گونه مشکل امنیتی در این مرز مشاهده نشده است.وی با اشاره به صدور کارت شناسایی برای همه خدام و متولیان امر خدمت رسانی به زائران اربعین حسینی در مرز شلمچه گفت: برای تامین امنیت زائران اربعین حسینی از ورود موتورسیکلت و سه چرخه به مسیر پیاده روی اربعین در پایانه شلمچه جلوگیری شده و خودروهای که در مسیر پیاده روی زائران پارک شوند نیز توسط شهرداری جابجا خواهند شد.سرهنگ سقایی به استقرار بانوان پلیس در پایانه مرزی شلمچه اشاره کرد و بیان داشت:از همه ظرفیت های نیروی انتظامی برای ایجاد فضایی ایمن برای تردد زائران حسینی بهره خواهیم گرفت.فرمانده قرارگاه اربعین ناجا در شلمچه به جمع آوری متکدیان در مسیر زائران اربعین حسینی  اشاره کرد و افزود: تعیین مکانی برای انتقال این افراد ضروری است.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر از مرز بین‌المللی شلمچه راهی کربلای معلی شدند.حرکت کاروان های اربعین حسینی به سمت گذرگاه مرزی شلمچه آغاز شده و بتدریج رو به افزایش است.مرز شلمچه  تنها گذرگاه مرزی عبور زائران اتباع خارجی در ایام اربعین حسینی معرفی شده و بنا بر اعلام مسولان اتباع 91 کشور برای شرکت در راهپیمایی بزرگ اربعین و سفر به عتبات عالیات از طریق مرز شلمچه راهی کشور عراق می شوند.3015/6068            "}