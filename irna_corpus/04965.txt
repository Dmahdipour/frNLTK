{"onTitr":"","titr":" پایتخت گردوی ایران زمینه ساز توسعه گردشگری","describe":" همدان-ایرنا- گردشگری یکی از بهترین و کم هزینه ترین راه های توسعه به حساب می آید و تویسرکان پایتخت گردوی ایران با داشتن اقلیم، آب و هوا، طبیعت، جاذبه های متنوع گردشگری و ابنیه متعدد تاریخی و فرهنگی می تواند زمینه ساز توسعه گردشگری در منطقه و کشور باشد.", "text":"به گزارش ایرنا، تویسرکان با داشتن بیش از پنج هزار و 500 هکتار باغ گردو و تولید این محصول با مرغوبیتی در مقیاس جهانی، پایتخت گردوی ایران نام گرفته است.بر اساس رویکرد وزارت جهاد کشاورزی، تویسرکان به عنوان شهرستان آزمونه (پایلوت) در زمینه اصلاح باغ های گردو در کشور برگزیده شده و سه هزار هکتار از باغ های گردوی آن در یک بازه زمانی پنج ساله از مراحل سرشاخه کاری و پیوند زنی برخوردار می شوند.همچنین این شهرستان با برخورداری از بیش از چهار هزار و 747 کارگاه تولید مبل و منبت، قطب تولید این صنعت در کشور است.این شهرستان هفت هزار و 600 شاغل در بخش تولید صنایع مبل و منبت دارد و برخی طرح‌ های منبتی آن مانند طرح «گلریز» به صورت انحصاری متعلق به روستای اشترمل این شهرستان است.بر اساس آمار رسمی سازمان میراث فرهنگی، شهرستان تویسرکان از بیشترین تعداد کارگاه تولید در حوزه صنایع مبل و منبت در استان همدان برخوردار که قدمت تولیدات این بخش در تویسرکان از دیگر مناطق استان بالاتر است.روستاهای سیدشهاب، اشترمل، جیجانکوه و عین‌آباد مهمترین مراکز تولید و فعالیت کارگاه‌های تولیدی صنایع مبل و منبت در شهرستان تویسرکان به شمار می‌روند.فرماندار تویسرکان در این باره به خبرنگار ایرنا گفت: این شهرستان از امروز دوشنبه 16 مهرماه به مدت چهار روز تا 20 مهرماه میزبان همایش ملی گردو و صنایع مبل و منبت است.حبیب مومیوند با بیان اینکه علی اصغر مونسان رئیس سازمان میراث فرهنگی، صنایع دستی و گردشگری برای شرکت در این همایش به تویسرکان سفر کرده است، افزود: وی پس از شرکت در جشنواره ملی گردو و مبل و منبت تویسرکان راهی نهاوند خواهند شد.فرماندار تویسرکان با اشاره به اینکه برگزاری همایش گردو و مبل و منبت در افزایش توان تولید و توسعه اقتصادی شهرستان تاثیرگذار است، اظهار داشت: همایش گردو زمینه ساز توسعه صنعت گردشگری در این شهرستان است.مومیوند ادامه داد: برگزاری کارشناسانه و هدفمند چنین همایش هایی موجب پویایی اقتصاد و بازار شهرستان می شود.فرماندار تویسرکان با بیان اینکه اکنون نهالستان و باغ مادری گردو در این شهرستان بزرگترین و مهمترین مرکز تولید نهال های گواهی شده گردو در کشور است، افزود: زنجیره کامل تولید نهال گواهی شده در کشور مختص تویسرکان است.مومیوند گفت: تویسرکان به عنوان شهرستان آزمونه برای اجرای طرح اصلاح باغ های گردو از سوی وزارت جهاد کشاورزی در کشور انتخاب شده و اکنون طرح اصلاح، سرشاخه کاری و پیوند زنی درختان گردو به خوبی در باغ های شهرستان پیش می رود.فرماندار تویسرکان افزود: تاکنون 21 هزار پیوند زنی درختان گردو توسط دولت و 20 هزار پیوند زنی نیز توسط مردم و باغداران صورت گرفته که نشان دهنده نهادینه سازی گفتمان اصلاح باغ های گردو با هدف بازدهی بیشتر تولید محصول و مقاومت در برابر آسیب هایی مانند سرمازدگی در شهرستان است.مومیوند اظهار داشت: شهرستان تویسرکان همچنین چهارهزار و 747 کارگاه صنایع مبل و منبت و نزدیک به هشت هزار شاغل در این بخش دارد و از این حیث رتبه اول کشور را به خود اختصاص داده است.وی گفت: همایش صنایع مبل و منبت در کنار همایش ملی گردو، زمینه را برای حضور بیشتر گردشگران و رشد و توسعه هدفمند زنجیره کامل تولید این هنر- صنعت در تویسرکان فراهم می‌کند.مومیوند ادامه داد: تویسرکان پنج هزار و 500 هکتار باغ های گردو دارد که در شرایط عادی سالانه 16 هزار تن گردو تولید می کنند و این شهرستان به دلیل برخورداری از گردویی با کیفیت بی نظیر جهانی، پایتخت گردوی ایران نام گرفته است. 7523/2087            "}