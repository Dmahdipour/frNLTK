{"onTitr":" امام جمعه دزفول:    ","titr":" مهمترین پیام دیدار رهبر معظم انقلاب با بسیجیان اقتدار بود","describe":" دزفول - ایرنا - امام جمعه دزفول با اشاره به دیدار رهبر معظم انقلاب با بسیجیان گفت: مهمترین پیام این دیدار برای دشمنان اقتدار ملت ایران بود.", "text":"به گزارش ایرنا حجت الاسلام و المسلمین سید محمد علی قاضی دزفولی روز دوشنبه در نشست شورای فرهنگ عمومی دزفول در دفتر امام جمعه افزود: همه مردم و مسئولان با حضور همیشگی خود در صحنه پیام اقتدار را به دشمنان مخابره می کنند.وی با تاکید بر لزوم خودداری از جناح گرایی، سیاسی کاری و اقداماتی که منجر به نا امیدی مردم می شوند، گفت: انقلاب اسلامی با وجود توطئه های فراوان دشمن پس از 40 سال همچنان پابرجاست.امام جمعه دزفول با بیان اینکه کارها باید به جوانان سپرده شوند، افزود: به فرموده رهبر معظم انقلاب جوانان مشکل نیستند بلکه راه حل هستند.وی درخصوص اقدامات لازم برای برپایی موکب دزفول در مرز چذابه گفت: تمام ادارات در برپایی این موکب که از موکب های بزرگ مستقر در مرز چذابه خواهد بود، همکاری کنند.حجت الاسلام و المسلمین قاضی دزفولی افزود: برای خدمات رسانی بهتر به زائران اربعین حسینی باید حضور خادمان در موکب دزفول ساماندهی شود.وی با بیان اینکه موکب دزفول در مرز چذابه حالت محوری دارد، تصریح کرد: فرمانداری دستگاه های خدمات رسان را برای کمک به برپایی موکب مکلف کند.امام جمعه دزفول درخصوص برگزاری آیین های جشن چهلمین سال پیروزی انقلاب اسلامی گفت: ستاد ویژه ای برای برگزاری این جشن ها تشکیل شود.وی با تقدیر از زحمات نیروی انتظامی در برقراری نظم و امنیت در سطح شهرستان دزفول خاطرنشان کرد: سرقت ها و تخلفات صورت گرفته در سطح شهرستان نشان از کم کاری نیروی انتظامی نیست.حجت الاسلام و المسلمین قاضی دزفولی افزود: حوزه فعالیت شهرستان گسترده است ولی باید اقدامات بیشتری در راستای کاهش این جرائم صورت گیرد.وی وجود سلاح در دست مردم را یک چالش امنیتی دانست و گفت: متاسفانه اخیرا مشاهده شده که در مراسم عروسی دزفول نیز تیراندازی می شود که باید با این کار مقابله کرد.امام جمعه دزفول زبان هنر را زبانی گویا و رسا خواند و اظهار داشت: فیلم کشتی نجات و سریال روزهای انقلاب در سطح شهرستان دزفول در حال ساخت هستند.رئیس مرکز فرهنگی دفاع مقدس دزفول نیز در این نشست با ارائه گزارشی از نصب تصاویر و یادمان شهدای دزفول در میادین و جاده های شهرستان گفت: دستگاه های مربوطه از جمله شهرداری درخصوص درج عناوین و درجه شهدا دقت بیشتری داشته باشند.بهزاد جولایی با تاکید بر لزوم انتقال فرهنگ ایثار و شهادت افزود: فاصله گرفتن از این فرهنگ از دلایل اصلی مشکلات کشور است.وی اظهار داشت: یکهزار و 800 شهید از مجموع 2 هزار و 600 شهید شهرستان دزفول در جبهه به شهادت رسیده اند که لازم است مبلمان شهری متناسب با فرهنگ ارزشی منطقه و دفاع مقدس باشند.ارائه گزارشی از روند اجرای جشنواره بین المللی هنرهای تجسمی انسان و محیط زیست توسط عبدالرضا رابطی دبیر هنری جشنواره و همچنین ارائه گزارشی از روند راه اندازی موکب دزفول در مرز چذابه از دیگر بخش های این نشست بود.3022            "}