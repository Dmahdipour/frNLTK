{"onTitr":" مدیر جهاد کشاورزی نهبندان:    ","titr":" گرانی و نبود علوفه از مشکلات عشایر و روستاییان است","describe":" بیرجند - ایرنا - مدیر جهاد کشاورزی نهبندان گفت: گرانی و نبود علوفه مشکل اصلی عشایر و روستاییان شهرستان است و کاهش بارندگی در سال جاری و فقر علف در مراتع و افزایش قیمت نهاده های دامی هزینه های پرورش دام را افزایش می دهد.", "text":"به گزارش ایرنا محمد مالکی روز سه شنبه در نشست بررسی مشکلات دام و طیور شهرستان نهبندان افزود: امسال 6 هزار تن نهاده دامی برای تامین علوفه دام روستاییان و عشایر نیاز است که از ابتدای امسال تاکنون 2 هزار تن نهاده های دامی مدت دار و یارانه ای در شهرستان توزیع شده است.وی بیان کرد: دولت برای حل مشکل دامداران نهاده های دامی یارانه ای و مدت دار بیشتری را به روستاییان خشکسالی زده اختصاص دهد و با توجه به گرانی و نبود علوفه در سال جاری سهمیه نهاده‌ های دامی یارانه ای و مدت دار در نهبندان افزایش یابد.مدیر جهاد کشاورزی نهبندان یکی دیگر از مشکلات موجود را کمبود دان مرغداری های منطقه ذکر کرد و گفت: به صورت موقت این مشکل به صورت روانه و اضطراری رفع می شود.وی افزود: برای رفع مشکل دان مرغداری ها مقرر شد تعاونی پرواز مرغداران با پرداخت نقدینگی به کارخانه خوارک دام و طیور شهرستان، دان مصرفی مرغداری ها را خریداری کند.شهرستان نهبندان با 26 هزار کیلومترمربع مساحت دومین شهرستان از نظر وسعت در استان بعد از طبس؛ از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهرستان زابل محدود می شود.مرکز این شهرستان در 200 کیلومتری شهر بیرجند مرکر استان است.7556*3028            "}