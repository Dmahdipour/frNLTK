{"onTitr":" مرد طلایی کاروان ایران در بازی های پاراآسیایی جاکارتا:    ","titr":" شانس کسب 5 مدال طلای دیگر را دارم","describe":" جاکارتا- ایرنا- دارنده 2 مدال طلای شنای مسابقات پاراآسیایی جاکارتا گفت: کار من در مسابقات پاراآسیایی هنوز به پایان نرسیده و می توانم در پنج ماده دیگر برای کشورم مدال طلا بدست آورم.", "text":"به گزارش خبرنگار اعزامی ایرنا به رقابت های پاراآسیایی 2018 جاکارتا، شاهین ایزدیار بار دیگر صاحب مدال طلا شد تا به مدال آوری و پیشرفت کاروان ایران کمک کند. او در مورد رقابت امروز خود گفت: خدا را شکر که توانستم دومین مدال طلا را در ماده 100 متر S10 به دست بیاورم. البته به رکورد خودم نرسیدم و 10 صدم نسبت به آن رکورد کم آوردم اما برای من این مهم است که از روزهای قبل آماده تر هستم.  قهرمان شنای بازی های پاراآسیایی ادامه داد: امیدوارم این روند روز به روز ادامه یابد و بتوانم مدال های بیشتری کسب کنم.وی ادامه داد: من هنوز در 5 رشته دیگر می توانم کارم را ادامه بدهم و امیدوارم مردم ایران برایم دعا کنند تا بتوانم صاحب 5 مدال طلای دیگر شوم و برای ایران، افتخار به دست بیاورم. از ایزدیار در مورد استارت های سریع در لحظه شروع کارش پرسیدیم که گفت: باید به خاطر این استارت های خوبی که در موردش صحبت می شود، از امیرعلی سعادتمند مربی بدنسازم تشکر کنم. او خیلی روی استارت هایم کار کرد و این نقطه قوت را از علم و دانش این مربی به دست آورده ام.ایزدیار گفت: مدال طلای روز نخست را به مهدی ضیایی مربی خوبم تقدیم کردم و مدال طلای دوم را تقدیم پدر و مادرم می کنم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. اسامی مدال آوران ایران تا این لحظه به شرح زیر است: -طلا شاهین ایزدیار (شنا 100 متر پروانه) شاهین ایزدیار ( شنا ماده 100متر آزاد) عرفان سیفی پور(پرتاپ وزنه) ساره جوانمردی (تیراندازی) رقیه شجاعی (تیراندازی) علیرضا قلعه ناصری (پرتاپ دیسک) -نقره بهزاد عزیزی (پرتاپ نیزه) جلیل باقری ( پرتاپ دیسک) -برنز عرفان حسینی ( پرتاپ نیزه) زهرا برناکی (پرش طول) حسن جانفشان ( تنیس روی میز) حامد امیری (پرتاپ دیسک) میثم بنی طبا (جودو) علی امیدی(پرتاپ نیزه) رضا غلامی (جودو) ورزشی 2052**9118**9129            "}