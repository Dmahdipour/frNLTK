{"onTitr":"","titr":" پیکر مطهر شهید مدافع وطن در اراک تشییع شد","describe":" اراک - ایرنا - پیکر مطهر شهید مدافع وطن «مرتضی کارچانی» روز پنجشنبه با حضور اقشار مختلف مردم شهید پرور اراک از میدان شهدای این شهر به سمت شهر کارچان تشییع شد.", "text":"به گزارش ایرنا، مردم ولایتمدار و شهید پروراراک از نقاط مختلف استان مرکزی در آیین تشییع پیکر مطهر این شهید حرم در میدان شهدا اراک شرکت حضور داشتند.پیکر مطهر این شهید مدافع وطن از میدان شهدای اراک به سمت خیابان شهید رجایی بر دوش مردم شهید پرور اراک تشییع و به شهر کارچان منتقل شد. نیروهای مسلح از قبیل فرماندهان و کادر پدافند هوایی ارتش، نیروی انتظامی و سبزپوشان سپاه روح الله استان مرکزی نیز با لباس های یک دست در این آئین حضور داشتند تا با همرزم خود وداع کنند.گروه موزیک ستاد فرماندهی نیروی انتظامی استان مرکزی نیز در مسیر تشییع شهید مدافع حرم کارچانی با نواختن مارش های عزا حال هوای معنوی به این آیین بخشیده بودند. پیکر مطهر این شهید والامقام با استقبال مردم کارچان وارد این شهر شد و پس انتقال به منزل پدری و خیابان اصلی کارچان به گلزار شهدای این شهر منتقل و پس اقامه نماز میت به خاک سپرده شد. ستوان یکم شهید «مرتضی کارچانی» متولد سال 1374 از شهر اراک است که به تازگی در سمت رئیس پلیس مبارزه با موادمخدر در شهر سیب و سوران استان سیستان و بلوچستان خدمت می کرد.این شهید والامقام عصر دوشنبه این هفته در جریان درگیری با قاچاقچیان موادمخدر و کشف بیش از 100 کیلوگرم انواع موادمخدر و به هلاکت رساندن 2 نفر از اشرار به درجه رفیع شهادت رسید.آیین شبی با شهید نیز شب گذشته در مسجد امام حسین(ع) کارچان برگزار شد. مراسم بزرگداشت این شهید مدافع وطن ساعت 14 تا 16 امروز 19 مهرماه در مسجد امام حسین (ع) شهر کارچان برگزار می شود.استان مرکزی 6 هزار و 200 شهید والامقام را تقدیم انقلاب اسلامی کرده است. 3017/6013/            "}