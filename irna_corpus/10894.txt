{"onTitr":" مدیرکل هماهنگی اقتصادی استانداری:    ","titr":" 59 درصد منابع بانکهای تجاری قم به تسهیلات تبدیل شد","describe":" قم - ایرنا -  مدیرکل دفتر هماهنگی امور اقتصادی استانداری قم منابع موجود در اختیار بانک های تجاری استان را بالغ بر10هزار میلیارد ریال عنوان کرد و گفت: سال گذشته 59درصد منابع در اختیار این بانک ها به تسهیلات تبدیل شده است.", "text":"به گزارش ایرنا، مجید آوری فرد روز سه شنبه در نخستین جلسه کارگروه تخصصی اقتصادی استان در تالار امام جواد استانداری اظهار داشت: ملی، ملت، صادرات، تجارت، سپه، رفاه و پست بانک از جمله بانک های تجاری محسوب می شوند، که 58هزار میلیارد ریال تسهیلات به متقاضیان پرداخت کردند، و مجاز به پرداخت 25هزار میلیارد ریال دیگر نیز هستند.وی با بیان اینکه از سال 89 تا 95مصارف بانک های یاد شده روند نزولی داشته است، افزود: بانک ملی در سال 96 حدود 10میلیارد ریال بیشتر از سال 95 تسهیلات پرداخت کرده و این امر موجب جهش نرخ مصارف از 46درصد به 59 درصد شده است.آوری فرد همچنین با تبیین چگونگی توزیع منابع بانک های تجاری دربخش های مختلف اقتصادی استان، افزود: بخش بازرگانی و خدمات 60درصد، مسکن 17درصد و بخش های صنعت، کشاورزی و عمران نیز یک درصد منابع بانک های مذکور را به خود اختصاص دادند.وی همچنین با بیان اینکه 14درصد تسهیلات پرداخت شده توسط بانک های تجاری تا پایان سال 96 هنوز بازپرداخت نشده است، گفت: منابع در اختیار بانک های تخصصی استان مانند کشاورزی، صنعت و معدن و توسعه صادرات 13هزار میلیارد ریال است. وی رقم تسهیلات پرداختی توسط بانک های یاد شده را 32هزار میلیارد ریال ذکر کرد و افزود: این بانک ها طی هفت سال و تا پایان سال گذشته به طور میانگین 234درصد تسهیلات پرداخت کردند، که 333میلیارد ریال برابر با 10درصد کل تسهیلات پرداختی باز پس گرفته نشدند.مدیرکل اقتصادی استانداری قم همچنین در ادامه منابع موجود در اختیار بانک های دولتی و شبه دولتی که سهام دولتی دارند را 110هزار میلیارد و تسهیلات داده شده توسط آنها را نیز 20هزار میلیارد ریال ذکر کرد و با اشاره به رتبه بندی بانک ها از نظر ساختار کلی خدمات ارایه شده گفت: بخش بازرگانی با 44درصد، صنعت21درصد، مسکن 27درصد و کشاورزی 7درصد تسهیلات بانکی قم را شامل می شوند.وی بانک های ملی، صادرات، ملت، سپه، تجارت، کشاورزی، رفاه و مسکن، صنعت و معدن، پست بانک، توسعه تعاون و توسعه صادرات را جذب کننده بیشترین سپرده ها و منابع بانکی استان دانست و افزود: 75درصد از منابع در اختیار چهار بانک، و یک چهارم منابع نیز متعلق به سایر بانک های تجاری و تخصصی استان است.آوری فرد همچنین بانک های ملی، مسکن، تجارت، ملت، صادرات، کشاورزی، صنعت و سپه را نیز بیشترین مصرف کننده منابع بانکی در هفت ساله یاد شده برشمرد و گفت: در مجموع 6بانک استان نیز توانستند با انعقاد قرارداد با صندوق توسعه ملی از 150میلیارد ریال اعتبار آن در جهت افزایش منابع خود استفاده کنند.وی بانک صنعت و معدن با 38 قرار داد و جذب 760میلیارد ریال را از جمله موفق ترین این بانک ها در جذب تسهیلات صندوق توسعه ملی دانست و افزود: بانک توسعه صادرات520میلیارد ریال، بانک کشاورزی 96میلیارد ریال، بانک توسعه تعاون 60میلیارد ریال، بانک صادرات 36میلیارد ریال و بانک رفاه نیز با 27میلیارد ریال بیشترین جذب را از محل صندوق یاد شده داشتند.  وی همچنین در خصوص عملکرد دو بانک تخصصی کشاورزی و صنعت و معدن در واگذاری تسهیلات برای ایجاد فرصت های شغلی برابر در استان نیز گفت: بانک صنعت و معدن با پرداخت 13فقره تسهیلات در حوزه سرمایه ثابت به ارزش 480میلیارد ریال تعداد 378 فرصت شغلی، و بانک کشاورزی با پرداخت 14 فقره تسهیلات به مبلغ 310میلیارد ریال 26 شغل را ایجاد کردند. 7403/ 6133/            "}