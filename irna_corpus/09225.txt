{"onTitr":"","titr":" شکارچی متخلف در یزد به تهیه 300 بروشور رنگی محکوم شد","describe":" یزد - ایرنا- مدیرکل حفاظت محیط زیست یزد گفت: یک متخلف شکار و صید که توسط ماموران این اداره کل به دادگاه معرفی شده بود از سوی دادگاه به تهیه 300 بروشور رنگی با محتوا و مضامین حفاظت محیط زیست محکوم شد.", "text":"نیره پور ملائی چهارشنبه شب در گفت و گو با خبرنگار ایرنا افزود: براساس این حکم، فرد متخلف علاوه بر ضبط سلاح و مهمات به نفع دولت مکلف شد ضمن دیدن سه جلسه آموزش در خصوص چگونگی حفاظت از محیط زیست، نسبت به تهیه بروشورهای یاد شده  اقدام و آنها را در دسترس عموم مردم قرار دهد.وی اظهار داشت : این شکارچی مدتی قبل به جرم حمل سلاح غیر مجاز به دادگاه معرفی شده بود.پور ملائی ضمن قدردانی از همکاری و صدور حکم زیست محیطی توسط  قاضی این پرونده تصریح کرد: صدور و اجرای این چنین احکامی برای متخلفان موجب افزایش فرهنگ زیست محیطی می شود.در سالجاری 34 شکارچی متخلف که در مناطق حفاظت شده استان اقدام به شکار غیرمجاز کرده بودند دستگیر و تحویل مقامات قضایی شدند.میزان ضرر و زیان وارده از سوی این شکارچیان یک میلیارد و 620 میلیون ریال بود که 420 میلیون ریال آن وصول شد.بیش از 800 گونه گیاهی، 160 نوع پرنده، 60 نوع پستاندار وحشی و بیش از 40 نوع خزنده در مناطق حفاظت شده استان شناسایی شده است.60 نیروی محیط بان، یک میلیون و 270 هزار هکتار مناطق حفاظت شده استان یزد را محافظت می کنند.2088/ 6197            "}