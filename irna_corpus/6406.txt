{"onTitr":"","titr":" چین خرید نفت از آمریکا را به طور کامل متوقف کرد","describe":" پکن- ایرنا- شرکت کشتیرانی مرچانت چین اعلام کرد با بالا گرفتن تنش ها و تشدید جنگ تجاری میان این کشور و آمریکا، از چند هفته قبل خرید نفت از آمریکا را به طور کامل متوقف کرده است.", "text":"به گزارش ایرنا 'شیه چون لین' رییس شرکت کشتیرانی چاینا مرچانت موسوم به 'سی ام یی اس' امروز یکشنبه در مصاحبه ای که تارنمای 'اویل پرایس' از او نقل کرده است، گفت: حمل نفت از آمریکا به چین دیگر انجام نمی شود.چین همچنین به دلیل افزایش تعرفه های آمریکا بر روی کالاهای این کشور، از ماه گذشته میلادی اقدام به اعمال 10 درصد تعرفه بر روی گاز طبیعی مایع وارداتی از آمریکا کرده است.بنا به این گزارش، چین از پالایشگاه های این کشور و بازرگانان خواسته است در مورد خرید نفت خام از آمریکا اقدام نکنند و خریداران نیز گفته اند که اطلاعی از اینکه این تصمیم تا چه زمانی به طول می انجامد، ندارند.شیه در این خصوص گفت: تا قبل از جنگ تجاری و افزایش تعرفه ها، روابط اقتصادی و معاملات تجاری بسیار خوبی با آمریکا داشتیم اما اکنون خرید و بارگیری نفتی از آمریکا کاملا متوقف شده است.آمریکا صادرات نفت به چین را از سال 2016 میلادی آغاز کرد و خیلی زود میزان صادرات افزایش یافت و در ماه ژوئن سال 2018 به رقم بی سابقه 510 هزار بشکه در روز رسید و با تشدید مناقشات تجاری در یک ماه بعد از آن به 384 هزار بشکه در روز کاهش یافت.در ماه اوت، چین از آمریکا 9 میلیون و 700 هزار بشکه نفت خریداری کرد اما وقتی روابط تیره تر شد در ماه سپتامبر این میزان فقط 600 هزار بشکه در کل ماه بود.بلومبرگ گزارش کرده است چین در تلاش است تا منابع دیگری را جایگزین نفت آمریکا کند و به آفریقای غربی روی آورده و توانسته است برای ماه اکتبر روزانه یک میلیون و 700 هزار بشکه نفت از این منطقه خریداری کند که در حال بارگیری و انتقال به چین است.آساق**231**1904**            "}