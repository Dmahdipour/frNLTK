{"onTitr":"","titr":" ستاد اربعین خراسان جنوبی آماده پذیرایی 20 هزار زائر است","describe":" بیرجند - ایرنا - رئیس ستاد بازسازی عتبات عالیات خراسان جنوبی گفت: امسال به دلیل استقبال و کمک‌های مردمی موکب‌های استان از 28 به 35 موکب افزایش پیدا کرد و قرار است در شهرهای کاظمین و کربلا برای 20 هزار زائر اسکان و غذای گرم آماده کنیم.", "text":"به گزارش ایرنا موسی جوینده روز یکشنبه در جمع خبرنگاران در طبس افزود: طبق آخرین آمار سرانه جمع آوری نذورات برای ستاد عتبات عالیات نسبت به سطح کشور 2 هزار و 500 تا سه هزار تومان است اما در خراسان جنوبی هفت هزار و 500 تومان است که رقم قابل توجهی است.وی با تشکر از مردم خراسان جنوبی و همراهی مسئولان بیان کرد: با توجه به اینکه برای سه وعده غذایی یک زائر مبلغ 40 هزار تومان پیش بینی می‌شود، شعار امسال ما نیز هر نفر 40 هزار تومان است که همه ارادتمندان می‌توانند ورود کنند و از یک زائر امام حسین (ع) پذیرایی کنند.جوینده گفت: دو روز پیش اولین اکیپ ما برای ظرفیت سازی به شهر کاظمین اعزام شد تا امکانات لازم را فراهم کنند و در اختیار زائران اربعین حسینی قرار دهند.وی افزود: موکب‌ها شامل هشت موکب نانوایی، خدمات بهداشت و درمان، نظافتی، کفاشی، شست و شوی و اتوی لباس و خدمات تلفن همراه است.رئیس ستاد عتبات عالیات خراسان جنوبی بیان کرد: به نظر می‌رسد مردم با تمام توان به میدان بیایند و کمک کنند تا بتوانیم به نیابت از مردم خراسان جنوبی وظایفی را که ستاد اربعین بر عهده ما گذاشته است به درستی عمل کنیم.وی گفت: در حال حاضر و با توجه به گرمای هوا به سیستم‌های برودتی مانند پنکه و آبسردکن و برای استراحت زائران نیاز به پتو، بالشت، ملحفه، زیرانداز و موکت نیاز داریم که امیدواریم مردم مانند سال‌های گذشته کمک کنند.7217*3028            "}