{"onTitr":"","titr":" تلفات سوانح جاده ای در خراسان رضوی کاهش یافت","describe":" مشهد- ایرنا- مدیر کل راهداری و حمل و نقل جاده ای خراسان رضوی گفت: تلفات ناشی از سوانح رانندگی در این استان طی نیمه نخست امسال در مقایسه با مدت مشابه پارسال پنج درصد کاهش یافت.", "text":"ابراهیم نصری روز دوشنبه در گفت و گو با خبرنگار ایرنا افزود: براساس اعلام پزشکی قانونی نیمه نخست سال گذشته 424 نفر در جاده های استان در اثر تصادفات جان خود را از دست دادند که این تعداد در نیمه نخست امسال به 402 نفر کاهش یافت.وی اظهار داشت: در 6 ماه نخست امسال سهم تلفات در جاده های برون شهری و روستایی استان از تعداد مزبور به ترتیب 338 و 64 نفر بوده است.وی گفت: این تلفات در مسیرهای بین شهری 1.4 درصد و در مسیرهای روستایی 21 درصد کاهش داشته است.نصری همچنین به کاهش تخلف سرعت در استان اشاره کرد و افزود: براساس آمار سامانه های ثبت سرعت، وقوع تخلف سرعت غیر مجاز در جاده های اصلی این استان طی 6 ماه نخست امسال نسبت به مدت مشابه پارسال 36 درصد کاهش یافته است.وی اظهار داشت: 40 درصد تصادفات جاده ای استان در نقاط حادثه خیز رخ می دهد و 25 درصد سوانح راهها نیز مربوط به موتورسیکلتها می باشد.استان خراسان رضوی 20 هزار و 575 کیلومتر راه دارد که 6 هزار و 422 کیلومتر آن بین شهری و 14 هزار و 152 کیلومتر راه روستایی است. همچنین 110 کیلومتر آن آزاد راه، هزار و 72 کیلومتر بزرگراه و هزار و 289 کیلومتر راه اصلی می باشد.3221 / 6053            "}