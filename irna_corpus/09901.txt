{"onTitr":"","titr":" آیا قاضی آمریکا هم در دیوان لاهه به نفع ایران رای داده است؟","describe":" تهران - ایرنا - رئیس قضات مامور رسیدگی به شکایت ایران از آمریکا در دیوان بین المللی کیفری لاهه اعلام کرد که این دیوان رای خود را به اتفاق آراء صادر کرده است.این به آن معنی است که تمام قضات از جمله 'چارلز براور' قاضی معرفی شده از سوی آمریکا به این دادگاه نیز رای به تعلیق تحریم های ایران داده است.", "text":"به گزارش ایرنا، دیوان بین المللی دادگستری در لاهه هلند روز چهارشنبه حکم موقت خود را در پرونده شکایت ایران ازآمریکا به دلیل بازگشت تحریم ها علیه ایران ونقض پیمان مودت بین دو کشور که در سال 1955به امضا رسیده، اعلام کرد.بنابر این رای، آمریکا بایدطبق معاهده مودت سال 1955تمامی موانع ناشی از تحریم های 15مرداد در مورد صدور دارو، وسایل پزشکی، مواد غذایی و هواپیما و قطعات آن و بازرسی های مربوطه را به ایران برداشته و تضمین دهد تا تراکنش های مالی مربوط به این رای امکانپذیر باشد. ایران به دلیل بازگرداندن تحریم های آمریکا که ناشی از خروج ایالات متحده از توافق هسته ای موسوم به برجام است، اوایل تابستان امسال به دیوان بین المللی دادگستری شکایت کرد و خواستار بررسی اضطراری موضع شد.قاضی جمشید ممتاز از سوی ایران مامور رسیدگی به این پرونده معرفی شده بود.اروپام**3092**1590            "}