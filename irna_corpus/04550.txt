{"onTitr":" سرکنسول ایران در پیشاور:    ","titr":" تهران خواستار استحکام روابط با اسلام آباد است","describe":" پیشاور - ایرنا - سرکنسول جمهوری اسلامی ایران در پیشاور مرکز ایالت خیبرپختونخواه پاکستان گفت: تهران، استحکام روابط با اسلام آباد در همه زمینه ها در دولت جدید این کشور را خواستار است.", "text":"به گزارش روز دوشنبه ایرنا «محمدباقر بیگی» در دیدار با اعضای انجمن صنعتگران منطقه «حطار» ایالت خیبرپختونخواه  افزود: دو طرف باید، با دوری از تنش های دینی و سیاسی، در راستای بهبود اقتصاد دو کشور همکاری کنند.سرکنسول جمهوری اسلامی ایران در پیشاور اضافه کرد: ایران و پاکستان دارای روابط دیرینه بوده و در بسیاری از امور به عنوان مکمل یکدیگر هستند و امید است که با فعالیت دولت جدید پاکستان، فضای مطلوب روابط دوجانبه و عزم دولت پاکستان در تحول زایی در این کشور، روابط تهران - اسلام آباد نیز بیش از گذشته در همه زمینه ها به ویژه اقتصاد و تجارت شکوفا شود.بیگی با تاکید بر لزوم گسترش ارتباط بازرگانان ایرانی و پاکستان در دوره جدید روابط دو کشور گفت: دولت و ملت دو کشور همسایه باید با همکاری یکدیگر و مشترک، با تروریسم مبارزه کنند.وی با تشریح تاثیر منفی تروریسم بر اقتصاد ایران و پاکستان، اضافه کرد: ایالت خیبرپختونخواه پاکستان، بیشترین خسارت ها را از تروریسم متحمل شده است.سرکنسول جمهوری اسلامی ایران در پیشاور همچنین با اشاره به موضع جمهوری اسلامی ایران در قبال کشمیر، فلسطین و یمن، ادامه داد: ایران، همواره از حل مسالمت آمیز تنش ها حمایت کرده و در آینده نیز حمایت می کند.به گزارش ایرنا سرکنسول جمهوری اسلامی ایران در پیشاور و جمعی از همکاران سرکنسولگری و مسئول خانه فرهنگ، به دعوت رئیس انجمن صنعتگران منطقه صنعتی «حطار»، به منطقه «هری پور» سفر کردند.سرکنسول جمهوری اسلامی ایران در پیشاور و هیات همراه در این سفر با حضور در محل انجمن، با رئیس وجمعی از اعضای فعال این انجمن دیدار و گفت و گو کردند.هیات ایرانی در این سفر همچنین از دو واحد صنعتی شامل تولید کبریت با تولید روزانه سه میلیون قوطی کبریت و واحد تولیدی و صنعتی تولیدکننده داروهای گیاهی، شربت های مفرح، آب معدنی و نوشابه های گاز دار دیدار کرد.آساق**6125**1337            "}