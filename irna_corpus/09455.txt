{"onTitr":"","titr":" هیچ بازیکنی درخواست خداحافظی از تیم ملی والیبال نداده است","describe":" اصفهان - ایرنا - رئیس فدراسیون والیبال گفت: شاید بازیکنی به این نتیجه برسد که نمی‌ تواند در تیم ملی حضور داشته باشد اما تاکنون هیچ بازیکنی برای خداحافظی از تیم ملی والیبال درخواستی ارائه نداده است.", "text":"به گزارش ایرنا، احمد ضیایی روز چهارشنبه در حاشیه برگزاری مجمع عادی سالانه هیات والیبال استان اصفهان در جمع خبرنگاران در واکنش به اخبار منتشر شده در شبکه های مجازی مبنی خداحافظی برخی از بازیکنان تیم ملی والیبال تصریح کرد: تاکنون صحبتی از خداحافظی هیچ یک از بازیکنان این تیم مطرح نشده است و همه بازیکنان و کادرفنی همچنان در خدمت تیم ملی والیبال هستند.وی درباره قرارداد سرمربی تیم ملی نیز گفت: دو سال پیش قرارداد 2 + 2 با 'ایگور کولاکوویچ' منعقد شد به این معنا که یک قرارداد تا پایان امسال و قرارداد دیگر تا المپیک 2020. رئیس فدراسیون والیبال تصریح کرد: اما با توجه به نتایح تیم ملی والیبال در نوزدهمین دوره مسابقات قهرمانی جهان مقرر شد که با نظر صاحب نظران و کارشناسان، ادامه یا قطع همکاری با این مربی را مورد بررسی قرار دهیم.وی درباره مسابقات قهرمانی جهان که با رده سیزدهمی ایران و قهرمانی لهستان پایان یافت، گفت: نتایج ایران به ویژه در دور برگشت قابل قبول نبود و مردم بیش از این از تیم ملی انتظار داشتند.ضیایی درباره قانون منع به کارگیری بازنشستگان در فدراسیون های ورزشی نیز اظهارداشت: قرار نیست کسی در برابر قانون بایستد، اما فعالیت در فدراسیون‌ های ورزشی به منزله شغل دولتی نیست زیرا 10 درصد از هزینه های فدراسیون والیبال از وزارت ورزش و جوانان و 90 درصد باقی مانده از حامیان مالی تامین می شود.وی با بیان اینکه در فدراسیون های آسیایی و جهانی از افراد با تجربه 70 و 85 ساله استفاده می شود، افزود: بازنشستگی برای چنین فعالیت هایی معنی ندارد اما به هر حال ما در برابر قانونی که وضع می ‌شود ایستادگی نخواهیم کرد.رئیس فدراسیون والیبال اضافه کرد: متأسفانه قانون منع به کارگیری بازنشستگان به سراغ هیات ‌های ورزشی استان ها هم آمده است و طبق این قانون باید بسیاری از روسای هیات های ورزشی استان ها نیز برکنار شوند که نتیجه مثبتی در پی نخواهد داشت. وی همچنین تاکید کرد که این قانون باعث از دست رفتن کرسی های بین المللی می شود و حتی خطر تعلیق ورزش را نیز به دنبال دارد، زیرا قانون یاد شده و ادبیات مربوط به آن فقط جنبه داخلی دارد و برای سایر کشورها نامفهوم است.ضیایی در پاسخ به این پرسش که آیا برای فدراسیون والیبال سرپرست تعیین شده است، اظهارداشت: ورزات ورزش و جوانان بصورت رسمی چنین چیزی اعلام نکرده است اما به اعتقاد من افراد واجد شرایط بهتر از احمد سعادتمند که شائبه سرپرستی وی شنیده می شود، وجود دارند.به گزارش ایرنا، مجمع عادی سالانه هیات والیبال استان اصفهان روز چهارشنبه با حضور رییس فدراسیون، مدیرکل ورزش و جوانان و اعضای مجمع در سرای ورزشکاران این استان برگزار شد. 6020 / 2093            "}