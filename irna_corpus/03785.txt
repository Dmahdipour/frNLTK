{"onTitr":"","titr":" سرانه سالانه مصرف تخم مرغ به 198 عدد رسید","describe":" کرج- ایرنا- دبیرستاد کشوری ترویج مصرف تخم مرغ با بیان اینکه سرانه مصرف تخم مرغ در کشور در گذشته  160 عدد بوده گفت: هم اکنون این سرانه به 198 عدد در سال رسیده است.", "text":"به گزارش ایرنا، سید فرزاد طلاکش روز سه شنبه درهمایش روز جهانی تخم مرغ که در موسسه تحقیقات علوم دامی کشور برگزار شد، افزود: هشت سال پیش سرانه مصرف تخم مرغ  در کشور160 عدد بود که با اقدام ترویجی افزایش یافت.وی اظهار داشت: تخم مرغ یکی از کامل ترین، ارزان ترین و فراوان ترین غذاهای پروتئینی است که جایگاه ویژه ای را در تغذیه اقشار مختلف جامعه می تواند داشته باشد ولی به دلایل غیرعلمی و باورهای اشتباه، از مصرف مناسب این فرآورده مغذی خودداری می شود.طلاکش گفت: یکی از مهم ترین شاخصه های توسعه در هر جامعه ای جلوگیری از اضافه وزن، چاقی و کوتاهی قد کودکان است که بنا بر اعلام وزارت بهداشت ، درمان و آموزش پزشکی در زمان حاضر از چالش های جدی کشور به حساب می آید.وی بیان داشت: تخم مرغ به عنوان یکی از با کیفیت ترین غذاهای پروتئینی که می تواند نقش بسیار مهمی در رفع سوء تغذیه  به ویژه در گروه های نوزادان، کودکان و زنان باردار و شیرده می تواند داشته باشد.دبیرستاد کشوری ترویج مصرف تخم مرغ  ادامه داد: با وجود اینکه ایران دارای جایگاه دهم تولید تخم مرغ در جهان دارد اما  سرانه مصرف این محصول همچنان پایین بوده است .طلاکش گفت: از دیدگاه تمام مسئولان عضو ستاد کشوری ترویج مصرف تخم مرغ  تخم مرغ جایگاه پایینی در سبد غذایی اقشار مختلف جامعه دارد که بایستی در مورد آن اقدام شود.دبیر ستاد کشوری ترویج مصرف تخم مرغ افزود: مردم باید بدانند اگر چه تخم مرغ بر اساس تورم و گران شدن مواد اولیه مصرفی مانند سایر کالاهای غذایی دیگر افزایش قیمت داشته ولی قیمت واقعی تخم مرغ نه تنها گران نبوده بلکه در مقایسه با ساده ترین و کم خاصیت ترین مواد غذایی موجود در سبد معمول غذایی مردم پائین است .طلاکش افزود: با اقدامات انجام شده طی 8 سال گذشته سرانه مصرف از 160 عدد تخم مرغ در سال به 198 عدد  رسیده ایم و می توانیم جشن بسیار کوچکی برای آشتی ملی با تخم مرغ برپا کنیم ولی به دلیل جوان بودن کشور و مشکلات اقتصادی دسترسی کافی به سایر منابع پروتئینی دامی هنوز باید در بحث مصرف تخم مرغ کارهای بیشتری انجام دهیم.وی گفت: از جمله اقدامات ترویجی مصرف تخم مرغ ، توزیع تخم مرغ در ایستگاه های مترو و مدارس است.سالانه حدود 950 هزار تن تخم مرغ در کشور تولید می شود.6156/ 6155            "}