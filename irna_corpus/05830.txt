{"onTitr":" فرمانده کل سپاه:    ","titr":" مدیریت جهادی عامل اصلی توفیقات عرصه سازندگی است","describe":" تهران- ایرنا- فرمانده کل سپاه «مدیریت جهادی» را عامل اصلی توفیقات عرصه سازندگی دانست و گفت: عرصه سازندگی، عمران و آبادانی کشور، عرصه ای است که با ارائه کارهای موفق، الگوسازی و کارآمدی نظام جمهوری اسلامی را به سایر کشورها اثبات کرد.", "text":"به گزارش ایرنا از روابط عمومی کل سپاه، سردار سرلشکر پاسدار محمدعلی جعفری روز یکشنبه در آیین تکریم و معارفه فرماندهان سابق و جدید قرارگاه سازندگی خاتم الانبیا (ص) با تاکید بر اینکه شاهد اقتدار مثال زدنی انقلاب، نظام و ایران اسلامی در جهان هستیم، اظهار داشت: با وجود تمام توطئه‌ها و برنامه های دشمنان که امروز علیه ملت ایران متمرکز شده است، هر روز شاهد پیروزی‌های مادی و معنوی در عرصه‌های مختلف هستیم که بیانگر این است دشمنان در برابر ما نتوانستند کاری از پیش ببرند.وی با بیان اینکه عرصه سازندگی و آبادانی کشور عرصه ای است که با ارائه کارهای موفق، الگوسازی و کارآمدی نظام جمهوری اسلامی را به سایر کشورها اثبات کرد، گفت: این که یک ملت، با اتکا به توانمندی های خود و بدون وابستگی به قدرت های خارجی می‌تواند کشور را بسازد، گویای این واقعیت مهم است که با مدیریت صحیح و در چارچوب اسلامی و انقلابی می توان به پیشرفت رسید و این مهم علاوه بر عرصه توانمندی های دفاعی و امنیتی، در عرصه سازندگی نیز به اثبات رسیده است.فرمانده کل سپاه پاسداران انقلاب اسلامی عرصه سازندگی را یکی از عرصه های ایجاد امید در جامعه عنوان و تصریح کرد: سپاه پس از جنگ با احساس تکلیف و تعهد به عرصه سازندگی وارد شد و امروز پس از 27 سال، نقش آفرینی موثر این نهاد مردمی و انقلابی در عمران و آبادانی کشور بر کسی پوشیده نیست.سرلشکر جعفری عامل اصلی توفیقات عرصه سازندگی را مدیریت جهادی توصیف و تصریح کرد: مقایسه اقدامات قرارگاه سازندگی خاتم الانبیا و میزان کارآمدی آن با اقداماتی که در عرصه‌های دیگر صورت می‌گیرد و بعضا دچار کندی است بیانگر به‌ کارگیری این الگوی کارآمد توسط مجموعه قرارگاه است.وی وجه مشترک توفیق نظام در عرصه دفاعی و امنیتی وسازندگی را در بکارگیری مدیریت جهادی عنوان و تصریح کرد: در هر حوزه ای که کار و مدیریت جهادی اعمال شده، شاهد توفیقات ارزنده ای بوده ایم که عرصه های دفاعی، امنیتی، سازندگی و علم و فناوری شاهد مثال های موفقی برای ارایه این الگو هستند.فرمانده کل سپاه پاسداران انقلاب اسلامی در ادامه با برشماری ویژگی های مدیریت جهادی از منظر مقام معظم رهبری (مد ظله العالی)، نیت خالص در اجرای امور و تلاش، سخت کوشی و عمل جهادی را از شروط اصلی مجاهدت فی سبیل الله دانست و اظهار داشت: کار جهادی به فرموده معظم له کاری است که مخالف و دشمن داشته باشد، امروز دشمنان خارجی پیشرفت و شکوفایی ایران اسلامی را نمی خواهند، اما علاوه بر این، برخی مخالفت‌ها هم ناشی از عادت، روش و سنت های قدیمی درون سازمانی است و با کنار گذاشتن آنها و بهره‌گیری از روش‌های نو و کارساز می‌تواند یک مجموعه و سازمان را به رشد و شکوفایی برساند.وی با بیان اینکه انقلاب اسلامی بر پایه حرکت بر مبنای اصول اسلامی و قوانین الهی و قرآنی بنا نهاده شده است، گفت: وجود مشکلات در برخی عرصه‌ها ناشی از عدم به‌کارگیری این الگوی سازنده است و در سپاه تا حد قابل توجهی این اصول رعایت و به کارگیری می‌شود.سرلشکر جعفری خاطرنشان کرد: در سال‌های اخیر اقدامات برجسته و مطلوبی از سوی قرارگاه به ثمر نشست که راه اندازی پالایشگاه خلیج فارس، ساماندهی آب های غرب کشور و راه اندازی فاز 14 و 15 پارس جنوبی در شرایط تحریم، از جمله آنها است که با ایفای نقش جهادی سپاه در این عرصه، بسیاری از مشکلات کشور مرتفع شود.فرمانده کل سپاه جوانگرایی را از ضرورت‌های اجتناب‌ناپذیر جامعه امروز برشمرد و افزود: همانند دوران دفاع مقدس که دوران طلایی در عرصه مدیریت و باور «ما می‌توانیم» بود، امروز نیز باید مدیریت را به نیروهای جوان سپرد و به آنان اعتماد کرد.وی با تاکید بر اینکه اعتماد متقابل دولت و سپاه در اجرای امور سازندگی دستاوردهای زیادی برای نظام جمهوری اسلامی به همراه داشته است، افزود: دوران طلایی مدیریتی قرارگاه دوران سردار عبداللهی بود و امروز قرارگاه بیش از گذشته درخشیده و این مهم با مدیریت سردار عبداللهی و تلاش های مدیران و کارکنان این مجموعه رقم خورده است؛ دکتر سعید محمد نیز دارای سوابق ارزشمندی در مجموعه قرارگاه است و با کوله باری از تجربه، مسیر سازندگی و جهادی در قرارگاه را ادامه می دهد.در پایان این مراسم سرلشکر جعفری حکم مسئولیت فرماندهی قرارگاه خاتم الانبیا (ص) را به سعید محمد اعطا و با اهدای لوح تقدیر از تلاش‌های سردار عبداللهی تجلیل کرد.اجتمام**7029*1834            "}