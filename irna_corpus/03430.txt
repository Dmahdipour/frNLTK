{"onTitr":"","titr":" فرضی بر چرایی تکرار بحث خصوصی سازی جنگ در افغانستان","describe":" کابل - ایرنا - طی یک ماه گذشته رسانه های غربی و به دنبال آن رسانه های داخلی افغانستان در حالی به شکل ادواری بحث خصوصی سازی جنگ در افغانستان را از سوی آمریکا طرح می کنند که مقامات بلندپایه هر دو کشور بارها وجود چنین طرحی را رد کرده اند اما نمی توان از چرایی طرح چند باره بحث گذشت.", "text":"به گزارش ایرنا، حدود یک ماه قبل در رسانه های آمریکا مطرح شد که «اریک پرینس» رئیس شرکت خصوصی «بلک واتر» به « دونالد ترامپ» رئیس جمهوری آمریکا پیشنهاد کرده است تا جنگ افغانستان را به شرکت امنیتی او بسپارد تا هم هزینه های آمریکا کاهش یابد و هم پیشرفت ملموسی در روند جنگ جاری در افغانستان صورت گیرد.در اخبار آمده بود که وی به ترامپ گفته است که در صورت اجرای این پیشنهاد ، طی شش ماه شاهد تغییر در سنگرهای جنگ افغانستان خواهد بود.در طرح پیشنهادی آمده بود که حدود شش هزار نظامی خارجی با نیروهای افغان در عملیات هایی به شکل مشترک در گروه های کوچک شرکت خواهند کرد و با پشتیبانی هوایی جنگی را که نظامیان خارجی برعهده خواهند داشت، جلو می برند و هر جا لازم باشد در زودترین فرصت گروههای ذخیزه به حمایت نیروهای افغان و خارجی در مناطق درگیری اعزام خواهند شد.اما مقامات آمریکا که با دولت افغانستان پیمان همکاری های نظامی و امنیتی دارند در همان روز نشر چنین خبری وجود این نگاه و تصمیم را در مورد خصوصی سازی جنگ در افغانستان رد کردند.دولت افغانستان، مجلس نمایندگان و اغلب کارشناسان مسائل سیاسی و رهبران احزاب افغانستان نیز بعد از آن که خبر پیشنهاد بلک واتر در رسانه های محلی منتشر شد، نسبت به موضوع واکنش نشان داده و آن را تقبیح کردند و مقامات دولتی اجرای چنین طرحی را محال خواندند.با وجود این همه انکار از سوی مقامات دو کشور اما باز هر چند روز یک بار خبری از بلک واتر در رسانه های غربی در همین مورد منتشر می شود و با کمی تاخیر رسانه های افغانستان نیز به آن می پردازند که دلیل این تکرار آشکار نیست اما می توان فرضیاتی مطرح کرد.روز گذشته یکی از رسانه های محلی افغانستان به نقل از «نیویورک تایمز» بار دیگر نوشت که رئیس بلک واتر با مخالفان سیاسی رئیس جمهوری افغانستان دیدار پنهانی داشته است.در این گزارش آمده است که اریک پرینس تلاش دارد تا جنگ افغانستان به شرکت امنیتی وی واگذار شود و هم زمان با این کار قرارداد استخراج معادن افغانستان نیز به شرکت‌ او داده شود تا هزینه های جنگ از آن محل تامین شود.براساس این گزارش رئیس بلک واتر با همین هدف با مخالفان سیاسی «محمد اشرف غنی» رئیس جمهوری افغانستان به طور پنهانی دیدار و پیشنهادش را مطرح کرده و گفته است که اگر دولت افغانستان با همکاری بلک واتر موافقت کند، وزارت دفاع  و امور خارجه آمریکا نیز با خصوصی سازی جنگ افغانستان مخالفتی نخواهند داشت.این گزارش ادامه می دهد که پرینس با شماری از مقام ‌های بلندپایه وزارت معادن افغانستان نیز دیدار داشته و وعده داده است که اگر جنگ افغانستان به شرکت او سپرده شود قرارداد معادن نیز همراه آن خواهد بود تا هزینه های جنگ از محل معادن افغانستان تأمین شود.دراین  گزارشها به نقل از پرینس آمده است که در این صورت ‌شرکت ‌های بلک واتر از آفریقا ماشین‌ های استخراج معادن را به افغانستان منتقل می کند و در گام نخست به استخراج معدن مس عینک اقدام خواهد شد.نیویورک تایمز نوشته است که خواسته ‌های رئیس شرکت بلک واتر همان خواسته ‌هایی است که دونالد ترامپ رئیس جمهوری آمریکا آشکار و نهان به دنبال آن است.این منبع نوشته است پرینس بارها تلاش کرده که با رئیس جمهوری افغانستان ملاقات کند اما غنی دیدار با او را رد کرده است که البته نمی توان دلیل رد این دیدارها را بی ارتباط با عدم تمایل فعلی مقامات آمریکا برای توجه به پیشنهاد بلک واتر دانست.«عبدالرحمان رحمانی» عضو مجلس نمایندگان افغانستان روز گذشته در نشست علنی مجلس گفت که بخشی از جنگ کنونی این کشور، جنگ برسر دسترسی به معادن و تسلط بر چرخه قاچاق منابع آن است .چندی قبل «روبین گلیگو» یکی از سناتورهای آمریکایی از استان آریزونا در مجلس سنای آن کشور مطرح کرد که زمان آن فرا رسیده تا نظامیان آمریکایی از افغانستان برگردند و هدف آمریکا برای نابودی القاعده تحقق یافته و دیگر نیازی به حضور در آن کشور نیست که این نگاه در داخل آمریکا ترویج می شود و این رویکرد می تواند بستر سازی برای برجسته ساختن گزینه خصوصی سازی جنگ در افغانستان باشد.سوالی که مطرح می شود این است که چرا با وجود آن که مقامات دولت افغانستان و آمریکا امکان خصوصی سازی جنگ را انکار می کنند، بلک واتر و رسانه های غربی بحث بر این موضوع را پایان نمی دهند و از زوایای مختلف آن را مطرح و در بحث آن را در رسانه زنده نگه می دارند.این که ترامپ فردی تاجرپیشه است که حتی عرف بین المللی را در مورد هم پیمانی مانند آل سعود رعایت نمی کند و در سخنرانی عمومی آنها را نیازمند چتر حمایت آمریکا و ماندگار به خاطر همین چتر می خواند و بحث ضرورت در پرداخت هزینه این حفاظت را می کند بر کسی پوشیده نیست.او حتی در مورد افغانستان هم ، چه در دوران تبلیغات انتخاباتیش و چه بعد از ورود به کاخ سفید بارها با عینک تجاری خود از هم تراز نبودن سود و هزینه کشورش در لشکرکشی به افغانستان سخن گفته و کمتر مانند مقامات قبلی آمریکا با استناد به شعارهای عوام فریبانه مانند مبارزه برای استقرار مردم سالاری و مبارزه به تروریست خواسته این شکست هزینه بر را در افغانستان توجیه کند.با توجه به وجود چنین روحیه ای در میان مقامات ارشد آمریکا و اطمینانی که  اریک پرینس در مورد کسب موافقت مقامات وزارت دفاع و امورخارجه آمریکا برای خصوصی سازی جنگ افغانستان به مقامات افغان می دهد نمی توان یقین داشت که دولتمردان آمریکا در برابر این پیشنهاد وسوسه کننده ثبات رای خود را حفظ کنند به ویژه آن که ترامپ از اساس نشان داده است که پایبند هیچ تعهدی بدون تضمین سود حداکثریش نمی ماند. ممکن است این رد اولیه پیشنهاد بلک واتر از سوی دولتمردان مقامات آمریکا در مورد واگذاری جنگ در افغانستان به شرکت های خصوصی بازار گرمی باشد برای هر چه سنگین تر کردن سهم .از سوی دیگر سنگ اندازی هایی هم که تاکنون در مورد فعالیت سایر شرکت های خارجی در حوزه معادن افغانستان دیده شده است می تواند اقدامی هدفمند برای بیرون راندن رقبا باشد.غیرمنطقی نخواهد بود احتمال دهیم که آمریکا با هزینه هایی که در افغانستان طی 17 سال گذشته متحمل شده، اجازه ندهد تا شرکت های خارجی دیگری به معادنی مانند معدن مس عینک در استان لوگر که دومین ذخیره مس جهان ارزیابی شده است؛ دسترسی پیدا کنند و امکان استخراج داشته باشند.شاید شکست شرکت های خارجی به جز آمریکا که به قراردادهای استخراج معدن در افغانستان می رسند اما مانند شرکت هندی که برای استخراج از بزرگترین معدن سنگ آهن «حاجی گگ» در استان بامیان به قرارداد رسید اما ناامنی اجازه کار به آنها را نداد در همین احتمال قابل توضیح باشد.از طرف دیگر در شرایط کنونی که افغانستان نیروی فنی و متخصص کم دارد و با ریزه کاری حقوقی قراردادهای بین المللی آشنایی و تسلط کامل هم ندارد، آمریکایی ها یا شرکت های خارجی خصوصی تلاش کنند با پرداخت کمترین سود ممکن به دولت افغانستان این قراردادهای سنگین را بدست آورند.هر چند تاکنون قراردادهای معادن مس عینک در استان لوگر، آهن حاجی گگ در بامیان و نفت حوزه آمو دریا با شرکت های چینی و هندی امضا شده است و از امضای برخی از قراردادها حدود 10 سال می گذرد اما تاکنون به دلایل ناامنی و چالش های دیگر کار اجرایی در آن معادن صورت نگرفته است.عدم شروع کار در این معادن توسط شرکت های چینی و هندی دور از تصور نیست که از همین موضوعات آب بخورد تا شرکت های آمریکایی که خود هزینه های زیادی را در جنگ افغانستان متحمل شده اند، بتوانند امتیاز آن را بدست آورند.جمعه گذشته برای اولین بار یک شرکت آمریکایی و انگلیسی با وزارت معدن افغانستان در آمریکا قرارداد بهره برداری از دو معدن یکی طلا در استان «بدخشان» و دیگری مس در استان «سرپل» را با شراکت یک شرکت افغان امضا کرد و قرار است تا سه سال آینده حدود 74 میلیون دلار در آنها سرمایه گذاری کنند.پیش بینی می شود که شاید دامن زدن به خصوصی سازی جنگ افغانستان و طرح خروج نظامیان آمریکایی از افغانستان در یک مسیر باشد تا بتواند با توجه به طرح تأمین هزینه جنگ از معادن افغانستان در خود این کشور، جذابیت هایی را برای مقامات آمریکایی بوجود بیاورد تا به خواسته های شرکت هایی مانند بلک واتر صحه بگذارد.آساق*291*1104**1337            "}