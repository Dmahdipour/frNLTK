{"onTitr":" معاون استاندار قزوین:    ","titr":" تمام دستاورد های انقلاب مدیون خون شهیدان است","describe":" قزوین - ایرنا - معاون استاندار و رییس کمیته پشتیبانی کنگره شهدای قزوین گفت: تمام دستاورد های انقلاب اسلامی مدیون خون شهیدان است و برگزاری بزرگداشت این سرافرازان از وظایف ذاتی مسئولان به شمار می رود.", "text":"به گزارش ایرنا، منوچهر حبیبی روز پنجشنبه در کمیته پشتیبانی کنگره ملی سه هزار شهید استان قزوین افزود: تمام امکانات دستگاه های اجرایی باید در اختیار برگزاری کنگره شهدا قرار بگیرد و قصوری در این زمینه از مدیران پذیرفته نیست..وی اظهار داشت: برنامه های کمیته های حمل و نقل و اسکان با توجه به قابلیت های استان قزوین به خوبی برنامه ریزی شده است و مشکلی در این حوزه ها وجود ندارد.حبیبی همچنین گفت: با تمام فرمانداری ها در جهت اعزام خانواده های معظم شهدا هماهنگی های لازم انجام شده است تا آنان با تکریم فراوان برای حضور در این کنگره عظیم همراهی نمایند.رییس کمیته پشتیبانی کنگره سه هزار شهید استان قزوین خاطر نشان کرد: با توجه به شرکت مسئولان لشگری و کشوری و میهمانان خارجی در این کنگره بزرگ همه تمهیدات لازم پیش بینی شده است.این مسئول گفت: نمایشگاه های معرفی توانمندی های استان برای آشنایی تمام مدعوین در حاشیه این کنگره در نظر گرفته شده است که امیدواریم موجب شناخت بیشتر از ظرفیت های این سرزمین شهیدپرور شود.وی با بیان اینکه کنگره سه هزار شهید استان با صرف کم ترین هزینه و با نهایت صرفه جویی مالی برگزار می شود، افزود: با توجه به شرایط دشوار اقتصادی و نهی از اسراف در مبانی دینی و عمل کردن به وصیت شهیدان گرانقدر انقلاب اسلامی جلوگیری از اسراف و حیف و میل بیت المال باید یکی از اولویت های این کنگره عظیم بوده و به هیچ عنوان در این جهت کوتاهی پیش نیاید.6104*3013            "}