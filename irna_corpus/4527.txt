{"onTitr":"","titr":" خیران هزار بسته آموزشی به دانش آموزان فاروج هدیه کردند","describe":" بجنورد- ایرنا - رئیس آموزش و پرورش فاروج گفت: با مساعدت خیران بن خرید و یکهزار بسته آموزشی و نوشت افزار در بین دانش آموزان نیازمند این شهرستان توزیع شد.", "text":"مجید معتمدی روز دوشنبه در گفت و گو با خبرنگار ایرنا، توزیع این بسته ها را با اولویت دانش آموزان مقطع ابتدایی دانست و افزود: این کمک ها به ارزش 500 میلیون ریال توسط خیران و بانک های آینده و ملت اهدا شده بود.وی بسته های آموزشی اهدایی را شامل دفتر، خودکار، مداد، مدادپاکن، خط کش و بن خرید لباس، کیف، کفش و کتاب عنوان کرد.وی به توزیع معادل 150 میلیون ریال اقلام ورزشی و بهداشتی در مدارس این شهرستان نیز اشاره و بیان کرد: اقلام یادشده شامل صابون مایع، توپ، طناب، میز و دروازه بوده است.معتمدی افزود: این اقدام با هدف تحقق سند تحول بنیادین، اهمیت بخشی به درس تربیت بدنی، شاداب سازی محیط مدارس و ارتقای سطح سلامت دانش آموزان با اولویت روستاهای محروم انجام شد.هشت هزار و 800 دانش آموز در 135 آموزشگاه شهرستان فاروج تحصیل می کنند.7187/5132            "}