{"onTitr":"","titr":" سومین اجلاس مجالس اوراسیا در ترکیه پایان یافت","describe":" آنکارا- ایرنا- سومین اجلاس بین المجالس اوراسیا با حضور رئیسان و هیات های پارلمانی 38 کشور آسیایی و اروپایی در هتل کایا پلازو شهر آنتالیای ترکیه پایان یافت.", "text":"به گزارش سه شنبه شب ایرنا، سومین اجلاس بین المجالس کشورهای اوراسیا 16 و 17 مهرماه با حضور روسای مجلس 20 کشور و هیات های پارلمانی از 18 کشور آسیایی و اروپایی برگزار شد.در بیانیه پایانی این اجلاس که در 17 بند تنظیم شده، بر همکاری بین مجالس کشورهای عضو در زمینه حفاظت از محیط زیست، توسعه پایدار و گسترش همکاری های اقتصادی تاکید شده است.همچنین مقرر شد که چهارمین دور اجلاس بین المجالس اوراسیا در شهر آستانه پایتخت کشور قزاقستان برگزار شود. در این اجلاس حدود 700 نفر به نمایندگی از مجالس 38 کشور مسائلی مانند همکاری اقتصادی، محیط زیست و توسعه پایدار را بررسی کردند.موضوع اصلی این نشست &#39;همکاری اقتصادی در اوراسیا، محیط زیست و توسعه پایدار&#39; تعیین و هدف از آن نیز ارزیابی موانع توسعه پایدار در سطح جهانی و منطقه و افزایش همکاری بین‌المللی برای رفع آن اعلام شده است.علی لاریجانی رئیس مجلس شورای اسلامی که در راس یک هیات پارلمانی در این اجلاس حضور یافته است، در حاشیه این رویداد با روسای مجلس و هیات های پارلمانی 10 کشور دیدار و گفت وگو کرد. کشورهای ایران ، ازبکستان، ترکمنستان، ترکیه، تایلند، تاجیکستان، سریلانکا، اسلواکی، صربستان، عربستان سعودی، روسیه، قطر، فیلیپین، پاکستان، مغولستان، لیتوانی، لائوس، کویت، قرقیزستان، کره جنوبی، قزاقستان، اردن، ژاپن، عراق، اندونزی، مجارستان، چین، کامبوج، بلغارستان، برونئی، بوسنی و هرزگوین، بلاروس، بحرین، جمهوری آذربایجان، ارمنستان، افغانستان و ویتنام در این اجلاس حضور دارند.دوره اول و دوم اجلاس مجالس اوراسیا همچنین در کره جنوبی و مسکو برگزار شد.شبد**خاورم/1905 **            "}