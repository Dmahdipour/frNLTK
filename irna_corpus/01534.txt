{"onTitr":"","titr":" ترامپ و پوتین دیدار مجدد در فنلاند را تدارک می‌بینند","describe":" تهران – ایرنا – یک نشریه فنلاندی روز چهارشنبه از احتمال دیدار مجدد رئیسان جمهوری آمریکا و روسیه در هلسینکی پایتخت فنلاند خبر داد.", "text":"به گزارش ایرنا، «هلسینگین سانومات» بزرگ‌ترین روزنامه فنلاند نوشت که مقام‌های دو کشور در حال بررسی تاریخی برای این دیدار احتمالی درسال آینده هستند.به گفته این رسانه، این دیدار ممکن است در حاشیه اجلاس شورای همکاری شمالگان برگزار شود که ریاست آن هم‌اکنون برعهده فنلاند است.منابع خبری این روزنامه گفته‌اند که دولت آمریکا تصمیم‌گیری درخصوص دیدار احتمالی را به بعد از انتخابات مهم کنگره این کشور موکول کرده است.این انتخابات ششم نوامبر (15 آبان) برگزار و در آن تمامی کرسی‌های مجلس نمایندگان و یک سوم از کرسی‌های مجلس سنای آمریکا به رای گذاشته می‌شود.سخن از دیدار دوباره «ولادیمیر پوتین» و «دونالد ترامپ» در شرایطی است که دیدار پیشین این دو در فنلاند، حاشیه‌های بسیاری را به همراه داشت.ترامپ آن زمان برخلاف موضع رسمی دولت و نهادهای اطلاعاتی آمریکا، به خبرنگاران گفته بود که دلیلی ندارد باور کند روسیه در انتخابات این کشور دخالت کرده باشد.وی اما پس از بازگشت به کشورش و مواجهه با موج انتقادها، گفت که در بیان اظهاراتش دچار اشتباه شده و باید می‌گفته که دلیلی ندارد روسیه در انتخابات این کشور «دخالت نکرده باشد».انتقادها در آمریکا تا آنجا بالا گرفت که برخی اعضای ارشد کنگره این کشور خواستار احضار مترجم ترامپ برای ادای شهادت در خصوص محتوای این دیدار خصوصی شدند.نهادهای اطلاعاتی آمریکا مستقیما مسکو را مسبب فعالیت‌های تبلیغاتی علیه حزب دمکرات در جریان رقابت‌های انتخابات ریاست جمهوری سال 2016 این کشور می‌دانند که به پیروزی ترامپ منجر شد.شبس ** 9386 **1859            "}