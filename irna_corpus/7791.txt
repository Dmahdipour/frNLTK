{"onTitr":" سر مربی پدیده:    ","titr":" مسئولان زمان را برای کمک به پدیده از دست ندهند","describe":" مشهد- ایرنا- سرمربی تیم فوتبال پدیده گفت: مسئولان اکنون باید برای کمک به این تیم وارد عمل شوند نه اینکه بگذارند کار از کار بگذرد.", "text":"یحیی گل محمدی روز جمعه در نشست خبری پس از بازی با تیم فولاد خوزستان در جمع خبرنگاران افزود: اکنون که تیم روحیه جنگندگی و انگیزه دارد باید مورد حمایت مسئولان قرار گیرد و گرنه انجام کمک در صورت تضعیف تیم، بی فایده است.وی با تشکر از حضور هواداران برای تماشا و تشویق تیم اظهار داشت: تعطیلی چند روزه تمرینات تیم طی هفته گذشته در بروز برخی مشکلات مقابل تیم فولاد بی تاثیر نبود.گل محمدی با اشاره به اخراج یکی از بازیکنان و دریافت چند کارت زرد در این دیدار گفت: این کارتها کار تیم را در مرحله بعد جام حذفی سخت می کند و سعید صادقی را در بازی بعدی نخواهیم داشت.   وی به صدر نشینی تیم پدیده در لیگ برتر اشاره کرد و افزود: خوشحالم از اینکه هیچ بازیکنی از پدیده به تیم ملی دعوت نشده است چرا که بازیکنان باید آنقدر خوب کار کنند تا مربی تیم ملی وادار به دعوت آنان به این تیم شود، لذا روند ارائه بازیهای خوب توسط بازیکنان باید ادامه یابد.* سر مربی تیم فولاد خوزستان نیز گفت: به تیم هماهنگ پدیده برای این پیروزی تبریک می گویم.     'ایلی استان' افزود: مشکل اصلی ما نداشتن زمان کافی برای هماهنگ کردن بازیکنان تیم بود با این حال از هواداران فولاد سپاسگزارم.         وی با بیان اینکه به خاطر برخی اشتباهات ساده گل خوردیم اظهار داشت: قول می دهم در بازی دیگر که در چارچوب لیگ برتر خواهد بود بازی بهتری ارائه دهیم.تیم فوتبال پدیده در دیدار امروز با تیم فولاد خوزستان با نتیجه سه بر 2 میهمان خود را مغلوب و به مرحله یک چهارم نهایی جام حذفی راه یافت.3221 / 6053            "}