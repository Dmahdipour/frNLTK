{"onTitr":" معاون وزیر راه و شهرسازی:    ","titr":" ساماندهی بافت های قدیمی بدون توجه به خواست مردم خطاست","describe":" شیراز- ایرنا- معاون وزیر راه و شهرسازی گفت: مداخله مستقیم دولت برای ساماندهی بافت های فرسوده و محلات بدون توجه به خواست و نظر مردم خطا و جفا به محلات و ساکنان آن است.", "text":"به گزارش ایرنا، هوشنگ عشایری، چهارشنبه در جلسه ستاد بازآفرینی شهری پایدار استان فارس در شیراز افزود: بنابراین برای جلوگیری از تکرار این اتفاق که در برنامه های قبلی به آن توجه نشده بود، گفتیم که نخستین اتفاقی که در هر محله و شهر باید روی دهد این است که ابتدا آن محله ها و شهرها در ستاد بازآفرینی شهری اولویت بندی شوند و سپس برنامه های آنها توسط نهاد تصمیم گیر محله ارائه شود.رئیس هیات مدیره و مدیرعامل شرکت عمران و بهسازی شهری ایران  ادامه داد: نقطه شکست طرح های قبلی در بحث ساماندهی بافت های فرسوده و محلات این بود که همان طرحی که برای فلان محله در تهران تهیه می شد همان طرح برای محله سنگ سیاه یا مهدی آباد شیراز هم تهیه می شد.عشایری گفت: برنامه جدید تهیه شده برای ساماندهی بافت های فرسوده و محلات سه مزیت نسبت به طرح های قبل دارد که شامل محله محور بودن آن، توجه به مشارکت مردم و برخورداری از برنامه اقدام مشترک می شود.وی درباره برنامه اقدام مشترک گفت: در طرح های قبلی هر دستگاه و مجموعه ای برای اساس شاخص های درون سازمانی خود فعالیت می کرد اما امروز می گوییم که ستاد بازآفرینی شهری پایدار باید بر روی برنامه تمام دستگاه ها و مجموعه ها تجمیع شود و هر دستگاه بر اساس ظرفیت و توانمندی خود به وظایف محوله عمل کند.عشایری، با اشاره به تخصیص پنج هزار میلیارد تومان از محل صندوق توسعه ملی و منابع بانک ها برای بازآفرینی شهری و ساماندهی بافت فرسوده افزود: با تخصیص این رقم امکان احداث 100 هزار واحد مسکونی در این بافت ها فراهم می شود.وی گفت: نیمی از این رقم (یک میلیارد دلار) از صندوق توسعه ملی برداشت شده و نیمی نیز توسط بانک مسکن تامین خواهد شد.او اظهار داشت: در این طرح به جای پرداخت یارانه به مردم، یارانه تسهیلات در اختیار بانک مسکن قرار می گیرد و بانک از همان ابتدا قرارداد تسهیلات را که در مراکز استان ها 50 میلیون تومان و در سایر شهرها 40 میلیون تومان است با متقاضی بر اساس تسهیلات یارانه ای تنظیم می کند.عشایری از ستادهای بازآفرینی شهری خواست که بهره مندی و جذب این تسهیلات را در دستور کار خود قرار دهند.معاون وزیر راه و شهرسازی و رئیس هیات مدیره و مدیرعامل شرکت عمران و بهسازی شهری ایران، استان فارس را در بحث بازآفرینی شهری جزو هفت استان رتبه نخست کشور برشمرد.6122 /1876            "}