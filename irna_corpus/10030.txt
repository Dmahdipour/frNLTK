{"onTitr":" مشاور سازمان مدیریت اعلام کرد:    ","titr":" عوامل سیاسی و روانی، اصلی‌ترین دلیل سقوط دلار","describe":" تهران-ایرناپلاس- به گفته مشاور سازمان مدیریت و برنامه‌ریزی کشور، عامل سیاسی و روانی مهم‌ترین عاملی است که در شرایط فعلی روی نرخ ارز تاثیرگذار است که این‌بار جو روانی به نفع کاهش قیمت‌ها کار کرده و شاهد افت ارزش دلار در بازار بودیم.", "text":"قیمت دلار در روزهای اخیر روند کاهشی داشته و از دیروز این کاهش شتاب بیشتری گرفته است. در این زمینه عوامل مختلفی مانند احتمال پذیرش FATF از سوی ایران، بازارسازی بانک مرکزی، چراغ سبز اروپا برای همکاری با ایران و جوسازی‌های مثبت در رسانه‌های اجتماعی به‌عنوان علل این کاهش مطرح می‌شود.در همین مورد مهدی پازوکی، مشاور سازمان مدیریت و برنامه‌ریزی کشور، در گفت‌وگو با ایرناپلاس عامل روانی را مهم‌ترین علت کاهش قیمت دلار در بازار دانست و گفت: همگان می‌دانند قیمت واقعی دلار 19 هزار تومان نیست و همان‌گونه که جوسازی‌ها در هفته‌های اخیر باعث افزایش قیمت دلار از 14 هزار تومان به 19 هزار تومان بود، این بار جو روانی به نفع کاهش قیمت‌ها کار کرد و شاهد افت ارزش دلار در بازار بودیم. وی ادامه داد: عامل سیاسی و روانی مهم‌ترین عاملی است که در شرایط فعلی روی نرخ ارز تاثیرگذار است. دشمنان ما مانند تندروها در آمریکا به رهبری ترامپ، تندروها در اسرائیل به رهبری نتانیاهو و تندروهای ایرانی سعی دارند تا جو را مشوش جلوه دهند. از همین رو، دلیل عمده‌ای که قیمت ارز بالا رفت این بود که امید به آینده را به‌شدت منفی جلوه دادند.**افزایش 25 درصدی درآمدهای ارزی دولتپازوکی افزود: این در حالی است که درآمد ارزی دولت در پنج ماهه اول امسال، 25 درصد بیشتر از درآمد ارزی پنج ماهه اول سال گذشته بوده است. بنابراین، به لحاظ اقتصادی درآمد ارزی دولت نه‌تنها کاهش پیدا نکرده، بلکه افزایش نیز داشته است و نمی‌توان افزایش قیمت دلار را به گردن کمبود ارز انداخت. وی با اشاره به اینکه تحریم‌های آمریکا نیز در افزایش قیمت دلار طی ماه‌ها اخیر مؤثر بوده، گفت: آمریکا به‌شدت فعال است و متأسفانه در ایران تریبون‌های مخالف دولت بیشتر فعالیت دارند و جو را مشوش می‌کنند و انتظارات منفی به‌شدت به جامعه ایران تزریق می‌شود.به‌طور مثال، ساعت دو بعد از نصف شب چگونه معامله صورت می‌گیرد و از آن قیمت درمی‌آید؟وی با بیان اینکه با وجود نقد به دولت اما در شرایط فعلی باید به فکر منافع ملی بود، افزود: در غیر این صورت جامعه ضرر می‌کند. برای مثال می‌توان گفت اگر اعلام شود که ایران FATF را نمی‌پذیرد، قیمت دلار مجدداً بالا می‌رود.**برای کار با جهان باید مقررات آن را بپذیریمپازوکی گفت: FATF نفع ایران است و اگر خود را سردمدار مبارزه با فساد می‌دانیم باید آن را بپذیریم. درواقع اگر می‌خواهیم با جامعه جهانی کار کنیم باید مقررات جهانی را پاس بداریم و نکته جالب آن است شرکای تجاری ما آن را پذیرفتند. به گفته وی برجام برای ایران مفید بوده، زیرا اگر برجام محقق نمی‌شد اکنون وضعیت نفت در برابر غذا داشتیم.این در حالی است که امروز اتحادیه اروپا قبول کرده در چارچوب برجام با ایران مبادلات اقتصادی داشته باشد.وی افزود: وزارت خارجه باید تعاملات خود را با اروپا و جهان غیر از آمریکا بیشتر کند. اکنون اگر بتوانیم نفت خود را به اتحادیه اروپا با یورو بفروشیم و نیازهای ارزی خود را در بانک‌های اروپایی از طریق یورو تأمین کنیم، قطعاً می‌توانیم تحریم‌ها را با موفقیت پشت سر گذاریم و هر چقدر تعامل ما با جهان مثبت شود، می‌تواند تأثیر مثبت بر بازار ارز داشته باشد.**مخالفت با دولت به قیمت فشار بر زندگی مردماین اقتصاددان، با اشاره به این که مشکل این است که مخالفان دولت ایران مخالفان مدنی نیستند، تأکید کرد: این افراد حاضرند به قیمت مخالفت با دولت، مردم را دچار مشکل کنند، زیرا کاهش ارزش پول ملی و افزایش قیمت دلار باعث فشار به زندگی مردم می‌شود. در حال حاضر بیش از 62 درصد تجارت جهان با دلار انجام می‌شود و کاهش ارزش پول ملی تأثیر مستقیم بر قیمت‌ها دارد.وی ایجاد ثبات در بازار ارز را در گرو استقلال بانک مرکزی دانست و ادامه داد: استقلال بانک مرکزی باید به رسمیت شناخته شده و سهمیه ارزی افراد خاص حذف شود. درواقع بانک مرکزی باید از آیینه شفاف‌تر بوده و رئیس بانک مرکزی استقلال کامل داشته باشد.پازوکی افزود: مردم باید بدانند این ارز متعلق به کل ملت ایران است و بانک مرکزی می‌تواند جلوی رانت‌های ارزی را با شفافیت و استقلال بگیرد. اگر بانک مرکزی مقتدر عمل کند قطعاً می‌تواند جلوی نوسانات ارزی را گرفته و در چارچوب منافع ملی ثبات اقتصادی را بازگرداند.وی گفت: برای تثبیت قیمت دلار به بانک مرکزی مستقل نیاز داریم و در این راه باید مدیرانی با استقلال و توان کارشناسی بالا به کار گرفته شود.گفت‌وگو از حوری قاسمی**اداره کل اخبار چندرسانه‌ای**ایرناپلاس**            "}