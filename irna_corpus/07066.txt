{"onTitr":"","titr":" 9 متهم مرتبط با مسمومیت های البرزدستگیر شدند","describe":" کرج-ایرنا- دادستان عمومی و انقلاب مرکز استان البرز با اشاره به مسمومیت و مرگ تعدادی از مصرف کنندگان مشروبات الکلی در این استان گفت: تاکنون 9 متهم در این زمینه  است.", "text":"به گزارش ایرنا، حاجی رضا شاکرمی روز شنبه در گفت وگو با خبرنگاران افزود: پنج نفر در ارتباط با موج نخست مسمومیت های مشروبات الکلی و چهار نفر نیز در خصوص موج دوم این مسمومیت ها دستگیرشدند.وی اضافه کرد: همچنین فردی که با وانت اقدام به توزیع مشروبات الکلی در سطح استان می کرد شناسایی و بازداشت شده است.شاکرمی گفت: در موج دوم تعداد مسموم‌شدگان به 145 نفر رسیدکه از این تعداد تاکنون 12 نفر جان خود را از دست داده‌اند.دادستان کرج بیان داشت: اکنون 53 نفر از مسموم شدگان در بیمارستان های کرج بستری و دوران درمان خود را سپری می‌کنند و80 نفر نیز پس از طی دوران درمان، ترخیص شدند.وی ادامه داد:  پرونده قضایی این مسمومیت ها در دست بررسی است.مدیرکل امنیتی و انتظامی البرز نیز پیش از این اعلام کرد که از اواخر شهریورماه تاکنون 196 نفر در این استان براثر مصرف مشروبات الکلی تقلبی مسموم شدند که 18 نفر آنان جان باختند.مسلم عادلی در گفت و گو با ایرنا افزود: ازمجموع این تعداد 178 نفر بستری شدند که 125 نفر پس از درمان به منازل خود بازگشتند.وی ادامه داد: این نوع مسمومیت در 2 موج رخ داد که درموج نخست در مجموع 51 نفر مسموم شدند.عادلی گفت: 6 نفر از مجموع 51 مسموم شده موج نخست جان خود را از دست دادند.بروز مسمومیت شماری از ساکنان البرز بر اثر مصرف مشروبات الکلی غیراستاندارد از20 شهریورماه سال جاری اعلام شد.7414/ 6155            "}