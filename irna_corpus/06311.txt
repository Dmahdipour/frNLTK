{"onTitr":"","titr":" نیازی به مجزاسازی کالاهای مورد نیاز زنان نیست","describe":" نیازی به مجزا‌سازی کالاهای مورد نیاز زنان از سایر کالاها نیست. این موارد هم از نیازهای اصلی جامعه است و از نیازهایی است که حتما باید تامین شوند و نباید در تهیه آنها وقفه و مشکلی پیش بیاید. امیدوارم به اندازه کافی درباره ضروریات و اقلام بهداشتی و مورد نیاز زنان تولید داخلی داشته باشیم که برای واردات آنها با مشکل مواجه نشویم.", "text":"معصومه ابتکار، معاون رئیس ‌جمهوری در امور زنان و خانواده در گفت ‌وگو با «ابتکار» با اشاره به افزایش قیمت ارز و تشدید تحریم‌ها و تاثیر آن بر افزایش قیمت‌ یا فقدان اقلام ضروری و بهداشتی زنان، به توضیح نکاتی پرداخت. معاون رئیس ‌جمهوری در گفت ‌وگوی خود علاوه بر پاسخگویی درباره دغدغه دولت برای تهیه کالاهای اساسی و ضروری جامعه که ملزومات بهداشتی زنان هم بخشی از این نیازها است، به توضیح درباره لایحه منع خشونت علیه زنان، برنامه‌های دولت برای حمایت از زنان سرپرست خانوار و تحقق شعار حضور زنان در ورزشگاه ‏ها پرداخت. آنچه می‌خوانید حاصل گفت‌وگوی چند دقیقه‌ای «ابتکار» با «ابتکار» است.** در شرایط بد اقتصادی فعلی یکی از اقشاری که بیش از دیگران دچار مشکل و چالش می‌شوند زنان هستند. چرا که در تهیه اقلام و لوازم بهداشتی و آرایش و لوازم مربوط به بهداشت شخصی خود دچار چالش و مشکل جدی می‌شوند. دولت چه برنامه ویژه حمایتی می‌تواند برای تهیه اقلام بهداشتی زنان داشته باشد؟برنامه حمایتی دولت کلی است و می‌کوشد اقشار آسیب ‌پذیر معیشت‌ شان با مشکل و چالش بیشتری مواجه نشود و بسته حمایتی که به اقشار آسیب‌پذیر قرار است داده شود، مورد توجه خاص دولت است. طی 2 الی 2سال و نیم گذشته مستمری، مستمری‌بگیران بهزیستی و کمیته‌امداد و اقشاری که نیازمند حمایت ویژه هستند 4 تا5 برابر شده است و این نشان می‌دهد که اتفاق بزرگی در ارائه خدمات‌رسانی رخ داده است. درست است قیمت‌ها افزایش داشته و شرایط زندگی‌ها دشوارتر شده است، ولی دولت همه تلاشش را برای حمایت از خانواده‌ های کم درآمد به کار گرفته است ولی این‏که در این مورد خاص دولت برنامه‌ای مجزا داشته باشد، خیر اینطور نیست و سعی شده است حمایت‌ ها به طور کلی در سبد حمایتی خانوار دیده شود. ضمن اینکه هدف دولت تغذیه و تامین کالاهای اساسی مردم است و موارد دیگر در اولویت‌های بعدی قرار دارند.** شما به عنوان معاون رئیس ‌جمهوری در امور زنان و خانواده می‌توانید برای حمایت از این قشر خاص که برای تهیه لوازم بهداشتی و مورد نیاز خود در این برهه زمانی با چالش مواجه شده‌اند، پیشنهاد خاصی به دولت بدهید؟نه نیازی به مجزا‌سازی این اقلام از سایر کالاها نیست. این موارد هم از نیازهای اصلی جامعه است و از نیازهایی است که حتما باید تامین شوند و نباید در تهیه آنها وقفه و مشکلی پیش بیاید. امیدوارم به اندازه کافی درباره ضروریات و اقلام بهداشتی و مورد نیاز زنان تولید داخلی داشته باشیم که برای واردات آنها با مشکل مواجه نشویم. البته تا جایی که می‌دانم موارد مورد نیاز زنان در داخل کشور تولید خوبی دارند و مثل سایر نیازهای اولیه هستند. اگر قرار باشد در تهیه نیازهای اصلی دیگر به مشکل بخوریم، این مشکل برای سایر اقلام مورد نیاز زنان هم بروز می‌کند ولی بعید می‌دانم در تهیه و تولید این کالاها و اقلام بهداشتی زنان در داخل مشکل خاصی مواجه شویم و نیاز به حمایت ویژه‌ تری ندارد.** یکی دیگر از اقشار آسیب ‌پذیر در این شرایط بد اقتصادی زنان سرپرست خانوار هستند. برنامه حمایتی دولت در این باره چیست؟دولت درباره این قشر خاص برنامه ویژه ‌ای دارد و تقسیم کار ویژه‌ای صورت گرفته است. وزارت‌کار به طور خاص هم درباره زنان سرپرست خانوار پورتال دارد و هم در حال هماهنگی بین دستگاه ‌ها است. ما برنامه بین ‌بخشی و تقسیم کار بین دستگاه‌ها را در این بخش لحاظ کرده‌ایم و امیدواریم هر یک از دستگاه‌ ها بتوانند برنامه خود را در این باره به خوبی پیش ببرند. همچنین 3 مصوبه در ستاد ملی زن و خانواده به منظور ایجاد تندرستی و نشاط، عدالت جنسیتی مندرج در ماده 101 و آموزش قبل، حین و بعد از ازدواج تشکیل شده است. این ستاد در مورد بند (ب) ماده 80 نیز کارگروه ملی تشکیل داده و برنامه اقدام و عمل را با همکاری کمیته امداد امام خمینی (ره)، سازمان بهزیستی و وزارت تعاون، کار و رفاه اجتماعی در دستور کار خود قرار داده است. برای تدوین آیین ‌نامه ماده 101 نیز اقدامات لازم را انجام داده و از یک ماه و نیم قبل نیز هماهنگی ‌های لازم با سازمان برنامه و بودجه انجام شده است و آیین‌نامه فوق به کمیسیون اجتماعی دولت ارجاع داده شد که ضمن پیگیری روند بررسی آن خواستار تسریع پیگیری آن شدیم. از سوی دیگر مصوب شده است تا بانک اطلاعات زنان سرپرست خانوار نیز تشکیل شود که در پی اجرای آن اسامی 3 میلیون و 600 هزار زن سرپرست خانوار در این سامانه ثبت شده است. توانمندسازی اقتصادی زنان سرپرست خانوار هم موضوعی است که از طریق شورای اجتماعی اجرا شده است و اقدام موفقی است که به عنوان تکلیف در سال 97 به سازمان فنی و حرفه‌ای سپرده شد.** از بین زنان سرپرست خانوار شناسایی شده آیا همه مورد حمایت کمیته امداد و بهزیستی قرار دارند؟از بین 3 میلیون و 600 هزار زن سرپرست خانوار شناسایی شده تنها 40 درصد در لیست حمایت کمیته امداد و سازمان بهزیستی هستند، بقیه آنها یا پشت نوبتی هستند یا نیازی به حمایت دستگاه‌ های حمایتی ندارند. از طرفی هم بررسی اشتغال زنان سرپرست خانوار در این معاونت با اولویت زنان سرپرست خانوار و دختران فارغ التحصیل دانشگاهی در دستور کار قرار دارد. همچنین اشتغال زنان روستایی در کمیسیون شوراها مطرح است و مقرر شده برای آنها وام اشتغال در نظر گرفته شود که این موضوع نیز از طرف وزارت‌کار پیگیری می‌شود.** یکی دیگر از لوایح حمایتی دولت از زنان، لایحه منع خشونت علیه زنان است. این لایحه در حال حاضر در چه مرحله‌ای است؟لایحه تامین امنیت زنان ازطرف معاونت امور زنان ریاست‌ جمهوری تهیه و درهیات دولت تصویب شده است، اما این لایحه قبل از ارسال به مجلس، برای بررسی دقیق به قوه قضاییه رفت. این لایحه باید به تایید رئیس قوه قضاییه برسد و بعد از آن به مجلس برود. پس از مدتی که منتظر اعلام نظر قوه قضاییه در این باره بوده‌ ایم وقت آن رسیده که در اعلام نظر نهایی‌شان تسریع کنند. اخیرا برای چندمین بار از قوه قضاییه خواستیم تا در اعلام نظر نهایی‏شان عجله کنند و امید است که این لایحه هرچه زودتر به مجلس برود.یکی دیگر از مواردی که با آن مواجه هستیم عدم تحقق شعار حمایتی دولت از حضور زنان در ورزشگاه‌ ها است. ** طبق اخبار منتشره در بازی اخیر فوتبال پرسپولیس و استقلال 500 دوربین در ورزشگاه آزادی برای جلوگیری از حضور زنان در ورزشگاه نصب شده بود که واکنش منفی کاربران فضای مجازی را به همراه داشت. چه توضیحی در این باره دارید؟اینکه این دوربین ‌ها به چه منظور نصب شده‌اند دلیل آن را نمی‌دانم ولی در ورزشگاه‌ها یکسری درگیری‌ ها و مشکلات بین طرفداران تیم‌های فوتبال پیش آمده است و نصب این دوربین‌ها می‌تواند به منظور کنترل این موضوع بوده باشد. نصب دوربین در داخل ورزشگاه‌ها اهداف مختلفی دارد که یکی از این اهداف می‌تواند تامین آرامش وامنیت داخل ورزشگاه باشد. شاید هم از این موضوع برای ممانعت از حضور زنان در ورزشگاه بهره برده باشند، ولی به طور یقین صرفا به این منظور از آن دوربین ‌ها استفاده نشده است. هر چند که موافق این رفتار نیستیم و سیاست دولت و دستور رئیس‌ جمهوری این بوده است که مسئله حضور زنان در ورزشگاه‌ ها هرچه زودتر حل شود و خانم‌ها هم بتوانند بدون دغدغه در ورزشگاه‌ها حضور پیدا کنند. ما تلاش خودمان را در این زمینه داشته‌ایم و دولت هم همچنان پیگیر تحقق این وعده بوده و از شعارهای خود عدول نکرده است.منبع: روزنامه ابتکار؛ 1397.7.15گروه اطلاع رسانی**9117**2002            "}