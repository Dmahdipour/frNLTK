{"onTitr":"","titr":" قزوین 15 درصد نشان طلای ایران را در جاکارتا کسب کرد","describe":" قزوین – ایرنا – مدیر کل ورزش و جوانان استان قزوین گفت: نمایندگان ایران در بازی های آسیایی 2018 جاکارتا 20 مدال طلا به دست آوردند که سه نشان آن معادل 15 درصد توسط ورزشکاران قزوینی کسب شد.", "text":"به گزارش ایرنا عباس علایی مقدم روز چهارشنبه در ستاد ساماندهی امور جوانان که در استانداری قزوین برگزار شد افزود: در بازی های آسیایی 2018 جاکارتا 12 نفر از استان حضور داشتند که موفق شدند سه نشان طلا و یک مدال برنز کسب کنند.وی ادامه داد: در بازی های پاراآسیایی نیز 6 نماینده از استان حضور یافته اند و امیدواریم شاهد درخشش آنها در این رقابت ها باشیم.علایی مقدم با بیان اینکه قزوین اولین استان کشور در برگزاری مراسم تجلیل و بدرقه ورزشکاران بود، گفت: درخشش نمایندگان استان در این رقابت ها نشان دهنده بخشی از ظرفیت ها و توانمندی های جوانان استان است که باید در ستاد ساماندهی امور جوانان بیشتر به این ظرفیت ها توجه شود.وی یادآور شد: رقابت های المپیک جوانان نیز از دیروز در کشور آغاز شده و فاطمه صفرپور به عنوان مربی تکواندو بانوان و فاطمه آقازادگان به عنوان ورزشکار در رشته بسکتبال از استان در این رقابت ها حضور دارند.علایی مقدم خاطر نشان کرد: وزارت ورزش و جوانان برای اولین بار المپیاد نخبگان ورزشی را برای بازی های آسیایی 2026 در 38 رشته طراحی کرده است که قزوین نیز میزبانی این رقابت ها را در سه رشته کشتی فرنگی، ووشو و بستکبال آقایان پذیرفته است.این مسئول با بیان اینکه قزوین در سال جاری 73 رقابت کشوری را میزبانی کرده است، ادامه داد: این میزبانی ها تاثیر بسیار زیادی در رونق اقتصادی استان دارند و امیدواریم شاهد توجه و حمایت بیشتر مدیران و مسئولان برای برگزاری بهتر این میزبانی ها باشیم.وی با بیان اینکه باید سازمان های مردم نهاد شناسه ملی داشته باشند، افزود: با توجه به مشکلات موجود در صدور شناسه ملی برای سمن ها پرداخت اعتبار نیز غیرممکن شده است که امیدواریم هرچه سریعتر برای رفع این مشکل اقدام شود.*** تقویت گفت و گو در جامعه موجب امیدبخشی و تلطیف فضا می شودمعاون امور جوانان اداره کل ورزش و جوانان استان نیز در این جلسه با انتقاد از فقدان گفت و گو در بخش هایی از جامعه گفت: در برخی از دستگاه ها مانند قوه قضاییه، حوزه علمیه و صدا و سیما گفت و گوی سمن ها وجود ندارد که می تواند نقش موثری برای تلطیف فضا و امید بخشی به جامعه داشته باشد.مهران قاسمی افزود: طی بررسی های مرکز پژوهش های وزارت ورزش و جوانان تمامی آسیب های اجتماعی شناسایی و احصا شده اند که می توان با توسعه سازمان های مردم نهاد برای مقابله با آنها اقدام کرد.6101            "}