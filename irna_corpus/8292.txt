{"onTitr":"","titr":" تصادف در ایذه یک کشته و سه مصدوم داشت","describe":" اهواز -ایرنا مسئول مرکز فوریت‌های پزشکی ایذه گفت: بروز دو فقره تصادف امروز در جاده‌های ایذه، یک کشته و سه مصدوم برجای گذاشت.", "text":"علی‌اکبر آبسته پنج شنبه در گفت‌و‌گو با خبرنگار ایرنا اظهار داشت: امروز در دو فقره تصادف که در جاده‌های شهرستان رخ داد، یک نفر کشته و سه نفر مصدوم شدند.   وی افزود: ظهر امروز در جاده با‌غملک به ایذه حدفاصل پادگان قدس، یک فقره تصادف بین سواری پژو و موتورسیکلت رخ داد که بر اثر آن 2 نفر دچار مصدومیت شدند که در بین آنها یک کودک هشت ساله دچار مصدومیت جدی شد و حال عمومی وی نامناسب گزارش شده است.آبسته‌ تأکید کرد: در یک حادثه دیگر در ساعت 19:45  در محور باغملک به ایذه، حدفاصل قدمگاه امیرالمومنین، یک پژو واژگون شد پس از این اتفاق راننده یک پراید گذری برای کمک وارد صحنه می‌شود که یک خودرو با وی برخورد می‌کند و باعث مرگ وی می‌شود، مصدوم این حادثه نیز توسط نیروهای فوریت‌های پزشکی به بیمارستان شهدای ایذه منتقل شد.9434/6002            "}