{"onTitr":"","titr":" برداشت سیب زمینی و پیاز در آذربایجان غربی آغاز شد","describe":" ارومیه- ایرنا- مدیر زراعت سازمان جهاد کشاورزی آذربایجان غربی گفت: برداشت سیب زمینی از سطح یکهزار و 300 هکتار و برداشت پیاز در یکهزار و 700 هکتار از اراضی کشاورزی استان آغاز شد.", "text":"علی عیدی روز شنبه در گفت و گو با خبرنگار ایرنا با پیش بینی تولید 38 هزار تن سیب زمینی در استان طی سال جاری افزود: ارقام کشت شده در این منطقه شامل رقم های آگریا، سانته، بانبا و ساتی نا است.وی اضافه کرد: چالدران، خوی و ارومیه بیشترین سطح زیرکشت سیب زمینی را به خود اختصاص داده است.وی بیان کرد: سطح زیر کشت این محصول در استان نسبت به پارسال افزایش 32 درصدی دارد.مدیر زراعت سازمان جهاد کشاورزی آذربایجان غربی ادامه داد: از مراحل کاشت، داشت و برداشت سیب زمینی 50 تا 80 درصد به صورت مکانیزه انجام می شود.وی با اشاره به برداشت پیاز نیز گفت: پیش بینی می شود حدود 74 هزار تن پیاز از سطح مزارع استان برداشت شود.عیدی با بیان اینکه ارقام کشت شده شامل پیاز قرمز آذرشهر و پیاز محلی است، افزود: میاندوآب، بوکان و نقده عمده تولید پیاز استان را در اختیار دارد.وی اضافه کرد: سطح زیر کشت پیاز نیز نسبت به سال گذشته از رشد 32 درصدی برخوردار است.به گزارش ایرنا آذربایجان غربی جزو استان های تولید کننده انواع محصولات کشاورزی است.سالانه 6 میلیون تن انواع محصولات کشاورزی در استان تولید و روانه بازار مصرف می شود.7125/2093            "}