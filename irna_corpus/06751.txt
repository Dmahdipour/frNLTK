{"onTitr":"","titr":" سامانه معرفی دیجیتال موزه انقلاب و دفاع مقدس راه اندازی شد","describe":" تهران- ایرنا- سامانه معرفی بخش های مختلف تالارهای هفتگانه موزه انقلاب اسلامی و دفاع مقدس با تکنولوژی QR طراحی و راه اندازی شد.", "text":"به گزارش ایرنا از روابط عمومی و امور بین الملل موزه انقلاب اسلامی و دفاع مقدس، با تکیه بر توانمندی های نیروهای متخصص داخلی، سامانه معرفی بخش های مختلف تالارهای هفتگانه موزه انقلاب اسلامی و دفاع مقدس با تکنولوژی QR Code به همت معاونت فناوری اطلاعات موزه انقلاب اسلامی و دفاع مقدس طراحی و راه اندازی شد.(Qr Code) روشی برای کد گذاری مطالب مختلفی مانند نام، ایمیل، آدرس سایت، کد محصول، توضیحات و ... است که حاصل آن یک تصویر است. این تصویر با استفاده از اکثر گوشی&#173;های دوربین&#173;دار قابل فهم است.بر اساس این گزارش، برای خواندن QR Code کافی است یکی از برنامه کاربردی QR code reader را بر روی گوشی نصب کنید و هر وقت نیاز به خواندن این کدها داشتید، این برنامه را اجرا کنید و دوربین گوشی را به سمت آن بگیرید.تالارهای هفت گانه موزه دفاع مقدس و انقلاب اسلامی مکانی برای واردشدن به دالان تاریخ پرفراز و نشیب که با مبارزات مردم ایران از دهه 30 آغاز می شود است. این تالارها، روایتگر روزگاری است که در آن، مردم علیه نظام شاهنشاهی قیام کردند تا از ولی و رهبر خود حمایت و تبعیت کنند.در این تالارهای هفتگانه حرف از تظاهرات است. حرف از شبنامه هایی است که در آن استبداد بر ملا می شد. اینجا یکسر و یکصدا شعار الله اکبر را می شنوی که در سالهای منتهی به انقلاب شکوهمند اسلامی آسمان ایران را پر می کند.سالن ریشه ها در این تالار، نمایه ای است از تلفیق تمدن پربار ایران کهن با معارف غنی اسلامی است. در این تالار ویدئو بناهای تاریخی ایرانی –اسلامی مانند چغازنبیل، سازه های آبی شوشتر و بناهای مربوط به دوره اسلامی، دیوار نقشه ایران باستان در دوره هخامنشی و نقشه ایران کنونی که پس از جنگ تحمیلی کوچکترین جزئی از آن جدا نشده است.در این سالن همچنین تابلوی مینیاتور کندن در خیبر توسط امیرالمومنین(ع) در جنگ خیبر. نمایی از کاشی کاری مسجد جامع اصفهان که در بردارنده نام مبارک علی (ع) است. دالان مشاهیر، تصاویر 10 تن از موثرترین چهره های مبارز در جریان انقلاب مشروطه و استبداد و استعمار، طی صد سال گذشته را نشان می دهد.در سالن آستانه نیز نمایه های از دیوار مبارزات مردم، شامل 38 مانیتور که مقاطع مختلف مبارزات مردمی در دوران ستمشاهی از سال 1332 تا 1357 را به نمایش در می آورد.دیوار جلوه گاه امام خمینی (ره) از 13 آبان 1343 تا 12 بهمن 1357 و تصویری از ورود تاریخی رهبر کبیر انقلاب اسلامی از فرانسه به ایران در 12 بهمن 1357.در بخش های دیگر این تالار نیز سازه های مفهومی تالار، شعارنویسی انقلابیون روی دیوار، ورود تاریخی امام خمینی (ره)، اثر هنری از 21 سلاح ژ3 و گل های میخک که نماد پیوستن ارتش ایران به مردم و انقلاب اسلامی در 21 بهمن سال 1357 است، آخرین بخش از تالار آستانه مربوط است به همه پرسی مردم ایران در تاریخ 12 فروردین سال 1358و پذیرش جمهوری اسلامی ایران با 98.2 درصد رأی آری دیده می شود.دیدار علاقه مندان از مجموعه تالارهای هفتگانه موزه انقلاب اسلامی و دفاع مقدس با تسهیلاتی از سوی این موزه انجام می گیرد.اجتمام * 1095 * 3063            "}