{"onTitr":" سرمربی تیم سن ایچ ساوه اعلام کرد:    ","titr":" نقش مربیان جوان در رشد فوتسال کشور","describe":" تهران- ایرنا- سرمربی تیم فوتسال سن ایچ ساوه گفت: حضور مربیان جوان و با سابقه بازی در سطح بالا به رشد فوتسال کشور در سال های آینده کمک زیادی خواهد کرد.", "text":"جواد اصغری مقدم روز شنبه در گفت و گو با خبرنگار ورزشی ایرنا در خصوص وضعیت تیم سن ایچ ساوه در لیگ برتر باشگاههای کشور اظهار داشت: خوشبختانه تیم سن ایچ تا پایان هفته دوازدهم لیگ عملکرد بسیار خوبی داشت و هدف ما در این فصل استفاده از بازیکنان بومی و با اخلاق است. وی ادامه داد: تیم ما تا پایان هفته دوازدهم هیچ بازی را در خانه شکست نخورده و توانسته کمترین گل را دریافت کند. امیدوارم روند خوب تیم ما ادامه دار باشد تا بتوانیم بار دیگر توانمندی بالای فوتسال ساوه را اثبات کنیم.سرمربی تیم فوتسال سن ایچ ساوه در رابطه با اضافه شدن مربیان جوان به لیگ برتر یادآور شد: بی تردید اضافه شدن مربیان جوان که سابقه بازی در سطح بالا را داشته اند به فوتسال کشور کنم زیادی می کند. چنانچه یک سرمربی در سطح بالایی فوتسال بازی کرده باشد می تواند در دقایق حساس تصمیمات بسیار بهتری اتخاذ و شاگردان خود را بهتر درک کند. وی در خصوص دلایل موفقیت سن ایچ در این دوره از مسابقات لیگ برتر فوتسال اظهار داشت: تیم ما برای نخستین بار در لیگ برتر شرکت کرده اما همدلی باعث شد تا پایان هفته دوازدهم در جایگاه چهارم قرار بگیریم. اصغری مقدم تصریح کرد: پیش بینی ما در ابتدا فصل قرار گرفتن در میان هشت تیم برتر بود تا بتوانیم در پلی آف شرکت کنیم. سرمربی تیم فوتسال سن ایچ با اشاره به استعدادهای بسیار خوب فوتسال ساوه گفت: این شهر همیشه در فوتسال حرف اول را زده و دلیل آن استعدادهای فراوانی است که در آن وجود دارد. هفته دوازدهم لیگ برتر فوتسال در روز های پنجشنبه و جمعه برگزار شد و تیم سن ایچ ساوه موفق شد با نتیجه سه بر صفر در خانه ارژن شیراز را از پیش رو بردارد. این تیم در پایان هفته دوازدهم با کسب 21 امتیاز در جایگاه چهارم قرار دارد. ورزشی **9118**1597            "}