{"onTitr":"","titr":" رژیم صهیونیستی 10 فلسطینی را در کرانه باختری دستگیر کرد","describe":" تهران- ایرنا- نظامیان رژیم صهیونیستی صبح امروز چهارشنبه با حمله به مناطق مختلف کرانه باختری و جست و جوی خانه به خانه 10 فلسطینی را دستگیر و روانه زندان کردند.", "text":"به گزارش روز چهارشنبه پایگاه خبری 'فلسطین الیوم'،نظامیان صهیونیست صبح امروز چهارشنبه با حمله به خانه های فلسطینیان ،تخریب لوازم و مصادره اموال آنها در قلقیلیة، الخضر جنوب بیت لحم ،العیسویة و مخیم شعفاط در کرانه باختری افراد مذکور را دستگیر کردند.** رژیم صهیونیستی یک چادر مسکونی فلسطینی در روستای 'مسافر یطا' را اشغال کرد.'راتب الجبور 'هماهنگ کننده کمیته های مردمی مقاومت در برابر دیوار و شهرک سازی در جنوب الخلیل گفت: نظامیان صهیونیست روز گذشته /سه شنبه/ با حمله به روستای 'الحلاوه' در 'مسافر یطا' چادر مسکونی یک خانواده فلسطینی را اشغال کرد. 'الجبور' ضمن محکوم کردن موارد نقض حقوق شهروندان فلسطینی و توقیف اموال آنها توسط نظامیان صهیونیست ،خواستار مقابله با تجاوزهای رژیم صهیونیستی در خصوص کوچاندن اجباری فلسطینیان شد.** کمک نظامی  38 میلیون دلاری آمریکا به رژیم صهیونیستی آمریکا اعلام کرد یادداشت تفاهم ارائه کمک های نظامی به ارزش 38 میلیون دلار به رژیم صهیونیستی طی 10 سال آینده روز گذشته اجرایی شد.وزارت خارجه آمریکا طی بیانیه ای افزود : بر اساس توافقی که 'باراک اوباما' رئیس جمهوری سابق آمریکا در سال 2016 با اسرائیل منعقد ساخته بود ، واشنگتن متعهد به ارائه کمک های نظامی به رژیم صهیونیستی به میزان 38 میلیون دلاری طی 10 سال می باشد.'هیذر ناویرت' سخنگوی وزارت خارجه آمریکا با تقدیر از یادداشت تفاهم مذکور در خصوص ارائه کمک مالی 38 میلیون دلاری آمریکا  به اسرائیل طی 10 سال گفت: ترامپ همچنان به توافق متعهد است وارائه کمک های مالی به اسرائیل را ادامه می دهد.** تداوم اعتصاب کارکنان آژانس اونروا در غزهاعتصاب سراسری کارکنان مراکز اونروا برای دومین روز متوالی در مخالفت با سیاست های آمریکا وعدم پاسخگویی به مطالبات کارکنان آن از سوی سازمان ملل وکاهش بودجه آن ادامه دارد.اعتصاب مراکز اونروا از روز گذشته سه شنبه در همه بخش های آموزش، بهداشت، توزیع کمک وغیره آغاز وتا امروز چهارشنبه ادامه دارد.   اعتصاب مراکز اونروا پس از بحران شدید مالی آن وعدم ارائه کمک 300 میلیون دلاری آمریکا به این آژانس واخراج بخشی از کارکنان آن صورت گرفت. 'سامی مشعشع' سخنگوی اونروا گفت: علی رغم تعهدات مالی وجبران کسری بودجه توسط برخی کشورها ،هنوز این آژانس با 68 میلیون دلار کسر بودجه مواجه است.آمریکا در ژانویه / دی امسال/کمک 300 میلیون دلاری خود (از مجموع 365 میلیون دلار)«اونروا» را قطع کرد. این آژانس به حدود 5.9 میلیون پناهنده و آواره در کرانه باختری، نوار غزه، اردن، لبنان و سوریه کمک می‌‌کرد و واشنگتن در اواخر اوت/ مرداد گذشته/حمایت مالی از اونروا را کاملا متوقف کرد که منجر به بروز بحران مالی در این نهاد شده است.خاورم** 1453 **1211            "}