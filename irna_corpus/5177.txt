{"onTitr":"","titr":" انفجار گاز در اهواز باز هم حادثه آفرید","describe":" اهواز - ایرنا - مدیرعامل سازمان آتش نشانی و خدمات ایمنی شهرداری اهواز گفت:انفجار گاز شهری در صبح امروز دوشنبه در منطقه حصیر آباد اهواز خساراتی را موجب شد.", "text":"آتش پاد علی تراب پور روز دوشنبه در گفت و گو با خبرنگار ایرنا بیان کرد: حادثه انفجار گاز در منطقه حصیر آباد اهواز در خیابان سه جنب مسجد امام جعفر صادق (ع) رخ داده و خسارت جزیی به دیوار این مسجد وارد شد.وی گفت: این حادثه در یک منزل مسکونی ویلایی رخ داده است.وی افزود: سه نفر شامل دو کودک و یک زن، زنده از زیر آوار خارج شدند.پیش از این به نقل از اهالی محل گفته شده بود که احتمالا دو نفر دیگر زیر آوار هستند، که وجود شخص دیگری زیر آوار منتفی شد.در تاریخ 23 شهریور نیز بر اثر انفجار گاز در یک ساختمان چهار واحد در منطقه پردیس اهواز چهار نفرمصدوم شدند.7158/ 6037            "}