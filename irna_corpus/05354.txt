{"onTitr":" استاندار خوزستان:    ","titr":" هیچ عذری در خدمت رسانی به زائران اربعین پذیرفته نیست","describe":" اهواز - ایرنا - استاندار خوزستان وضعیت زیرساخت های مرز چذابه را با وجود برخی نارسایی ها مطلوب و قابل قبول ارزیابی کرد و گفت: هیچ عذری در خدمت رسانی مطلوب به زائران اربعین حسینی که از 2 گذرگاه مرزی چذابه و شلمچه راهی کربلای معلی و نجف اشرف می شوند پذیرفته نیست.", "text":"به گزارش ایرنا غلامرضا شریعتی روز یکشنبه در نشست ستاد اربعین حسینی در پایانه مرزی چذابه در 110کیلومتری شمال غرب اهواز افزود: خوشبختانه هرسال نسبت به سال های قبل با استفاده از تجارب گذشته با مشکلات و نارسایی های کمتری در 2 مرز چذابه و شلمچه رو به رو هستیم.وی با بیان اینکه وضعیت مرز چذابه با توجه به دوری از مرکز استان نسبت به مرز شلمچه ضعیف تر است افزود: در چذابه هنوز به ثبات کامل نرسیده ایم ولی امید است در 2 هفته مانده به حرکت کاروان های اربعین حسینی همه برنامه هایی که در نشست های متعدد ستاد اربعین حسینی مصوب شده به طور کامل محقق شود.رئیس ستاد اربعین استان خوزستان در ادامه با اشاره به اینکه خوزستان استان ضعیفی در پذیرایی از زائران اربعین حسینی نیست و همه امکانات لازم برای این فرصت معنوی آماده شده و تا در حال آماده سازی نهایی است افزود: آب آشامیدنی ، روشنایی برق ، توقفگاه خودرو ، مواکب مردمی ، مسایل امنیتی و مرزبانی ، راه ، ویزا ، حمل و نقل و سوخت رسانی در 2 مرز چذابه و شلمچه در وضعیت پایداری قرار دارد.وی با انتقاد از شهرداری تهران که هنوز بخشی از امکانات مورد نیاز را به 2 مرز چذابه و شلمچه ارسال نکرده ، افزود:با رایزنی های صورت گرفته با شهردار تهران ، در روزهای آینده امکانات مورد نیاز همچون حمل و نقل و جمع آوری و دفع پسماند و سرویس های بهداشتی به گذرگاههای مرزی استان گسیل خواهد شد.شریعتی با اشاره به ضرورت شتاب بخشی به بهسازی و روکش آسفالت در سه جبهه کاری در مسیرهای منتهی به پایانه مرزی چذابه در 10 روز آینده ، راه و شهرسازی استان را موظف کرد یکی از معاونت های خود را برای نظارت و شتاب بخشی بیشتر به طرح های بهسازی راه ها ، در منطقه چذابه مقیم کند.* امنیت زائران اولویت نخست ستاد اربعین استاستاندار خوزستان گفت: امنیت کامل زائران اولویت نخست ستاد اربعین است که در این خصوص باید همه مسایلی که مرتبط با امنیت و آرامش خاطر زائران است به دقت بررسی شود.شریعتی با بیان اینکه هیچ کس حق ندارد نیروهای انتظامی و امنیتی را تضعیف کند ، اظهار داشت: تضعیف نیروهای انتظامی و حافظان نظم و امنیت خواسته دشمنان است.وی تاکید کرد: امنیت زائران را با هیچ چیزی معاوضه نمی کنیم و نخواهیم کرد، امنیت زائران خط قرمز ما است.رئیس ستاد اربعین خوزستان ، مدیریت و کنترل زائران و روان سازی عبور زائران از گیت های بازرسی را با اهمیت توصیف کرد و افزود: همه دستگاههای اجرایی باید همکاری نزدیکی با نیروهای انتظامی و امنیتی مستقر در 2 مرز چذابه و شلمچه داشته باشند.* پیش بینی عبور بیش از یک میلیون زائر از مرزهای چذابه و شلمچه استاندار خوزستان پیش بینی کرد حدود یک میلیون زائر اربعین از گذرگاه های رسمی و بین المللی چذابه و شلمچه عازم کربلای معلی و نجف اشرف شوند.شریعتی افزود:زائران خارجی همچون سال های گذشته تنها از مرز شلمچه به کربلای معلی عزیمت خواهند کرد.به گزارش ایرنا در این نشست اعلام شد بیمارستان صحرایی ارتش جمهوری اسلامی ایران در چند روز آینده در مرز چذابه با تجهیزات کامل آماده خدمت رسانی به زائران اربعین حسینی خواهد بود.ضرورت شناسنامه دار کردن خودروهای شخصی که در جابه جایی زائران فعال هستند ، اتصال خط 2.5کیلومتری آب آشامیدنی مواکب به پایانه چذابه تا 10 روز آینده ، انسداد کامل مرزها و مناطق آلوده به مین در چذابه ، تسریع در روشنایی توقفگاه خودرو ، جلوگیری از ورود افراد غیرمجاز و متفرقه به پایانه مرزی چذابه ، فعال سازی دستگاه ایکس ری ، تجهیز کامل وسایل سرمایشی ، نحوه استقرار خودروهای امداد ونجات و آتش نشانی از موارد مورد بحث در ستاد اربعین حسینی خوزستان بود.قرار است 2 فروند بالگرد امداد و نجات توسط جمعیت هلال احمر در جدار پایانه های مرزی چذابه و شلمچه در ایام اربعین مستقر شوند.حرکت کاروان های اربعین حسینی به سمت پایانه های مرزی چذابه و شلمچه از اول ماه صفر شروع و تا 2 روز مانده به اربعین ادامه دارد.در اربعین پارسال 380هزار زائر از مرز چذابه و 650هزار زائر از مرز شلمچه راهی کربلای معلی و نجف اشرف شدند.6065/6002            "}