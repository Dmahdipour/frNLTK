{"onTitr":"","titr":" مجتمع بازیافت زباله محمدآباد قزوین نیازمند تجهیز است","describe":" قزوین - ایرنا - مدیرعامل سازمان آتش نشانی شهرداری قزوین گفت: مجتمع بازیافت محمد آباد برای جلوگیری از وقوع حوادثی نظیر آتش سوزی نیازمند به تجهزات لجستیکی و مهار آتش است.", "text":"مجتبی منتظری بعدازظهر شنبه در گفت و گو با خبرنگار ایرنا افزود: عصر روز گذشته /جمعه/ و در پی اعلام آتش سوزی در این مجتمع، بلافاصله عوامل ایستگاه های نواب و مولوی به محل حادثه اعزام شدند.وی ادامه داد: با توجه به اینکه محل آتش در بخش بیومکانیکال (محل دپو پسماندهای خشک) بود، متاسفانه به لحاظ شرایط جغرافیایی محل حادثه و وزش بادهای شدید، زمان اطفای حریق تا ساعت 2 بامداد امروز به طول انجامید.این مسئول یادآور شد: این در حالی است که در صورت وجود امکانات اولیه مانند لودر و گریدر در محل، این حادثه می توانست در همان دقایق اولیه مهار شود اما به دلیل نبودن هیچ امکاناتی ما مجبور به استفاده از این تجهیزات از طریق واحد مکانیزه سازمان عمران و مدیریت بحران استانداری شدیم.منتظری وجود امکانات و تجهیزات لجستیکی مانند لودر، گریدر و کامیون، ایجاد یک دستگاه خودرو آتش نشانی، فاصله گذاری مناسب بین پشته های پسماند، تصمیم گیری فوری در ارسال پشته های پسماند جهت کود و یا دفن آنها در خاک و در نهایت ایجاد دیوار فضای سبز به دور مجتمع جهت کنترل و کاهش وزش باد از جمله موارد ایمنی برای این مکان بازیافت است.8054            "}