{"onTitr":"","titr":" محصولات ارگانیک در بازارهای محلی تیران توزیع می شود","describe":" اصفهان-ایرنا- فرماندار تیران و کرون گفت: محصولات کشاورزی ارگانیک در بازارهای محلی این شهرستان توزیع می شود.", "text":"به گزارش ایرنا، مجید حججی روز سه شنبه در نخستین جلسه مجمع سلامت تیران و کرون افزود: تولید محصولات ارگانیک و عرضه آن در بازار، سلامت و امنیت غذایی آحاد جامعه را ارتقا می دهد.وی با اشاره به اینکه بخش عمده تولیدات کشاورزی این منطقه ارگانیک است، اظهار داشت: فراگیری تولید، عرضه و خرید محصولات ارگانیک برای افزایش سلامت غذایی نیازمند فرهنگ سازی است و حرکت کشاورزان و مردم در تولید و خرید چنین کالاهایی، منجر به مشارکت همگانی در حفظ سلامت جامعه است.فرماندار تیران و کرون تصریح کرد: تحقق سلامت در ابعاد مختلف نیازمند مشارکت همگانی مردم، مسئولان و سازمان های مردم نهاد است.مدیر شبکه بهداشت و درمان تیران و کرون نیز در این جلسه از تشکیل مجمع سلامت شهرستان خبر داد و گفت: دستگاه های اجرایی و سازمان های مردم نهاد عضو این مجمع هستند و باید با بهره گیری از مشارکت مردمی شاخصه های سلامت در این شهرستان ارتقا یابد.حمیدرضا میرزاییان با بیان اینکه در برخی از شاخصه های سلامت از جمله بیماری های زنان باردار و مرگ و میر نوزادان، وضعیت خوبی در شهرستان حاکم است، خاطرنشان ساخت: نیاز به مشارکت عمومی برای کاهش بیماری هایی از جمله چاقی، فشار خون و دیابت است.مجمع سلامت شهرستان تیران و کرون بر اساس دستورالعمل مجمع ملی سلامت و مجمع استانی تشکیل و در نخستین نشست این مجمع اهداف و برنامه ها تبیین شد. جسات این مجمع به صورت سالیانه تشکیل می شود.تیران و کرون دارای پنج هزار هکتار اراضی باغی است که یکهزار و 500 هکتار آن  تاکستان و مابقی درختان بادام، گردو، هلو، انار و زردآلو است.شهرستان تیران و کرون با 71 هزار نفر جمعیت در 45 کیلومتری غرب اصفهان قرار دارد.6027/7131            "}