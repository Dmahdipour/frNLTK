{"onTitr":" عضو شورای عالی حوزه،    ","titr":" راهپیمایی اربعین نمادین ترین حرکت برای معرفی اسلام ناب است","describe":" قم - ایرنا - عضو شورای عالی حوزه های علمیه با اشاره به اهمیت زیارت و پیاده روی اربعین به لحاظ ایجاد وحدت و انسجام بین ملت های اسلامی گفت: راهپیمایی عظیم اربعین نمادی برای معرفی و انتقال تفکر اسلام ناب و حقیقی به دنیا محسوب می شود.", "text":"به گزارش ایرنا، حجت الاسلام والمسلمین جواد مروی چهارشنبه شب در نهمین مجمع عمومی جامعه مدرسین حوزه علمیه قم با موضوع 'اربعین نماد وحدت وعزت اسلامی' درسالن اجتماعات جامعه مدرسین اظهار داشت: دشمن برای کمرنگ نشان دادن مراسم اربعین آن را دربایکوت خبری قرار داده و تمام تلاش خود را برای جلوگیری از انتشار اخبار این رویداد به کار گرفته است.وی با بیان اینکه متفکران کشورهای غربی مراسم اربعین را به عنوان بزرگترین اجتماع مذهبی جهان تعبیر نموده و به تحلیل درباره آن پرداختند، افزود: امروز در برخی از دانشگاه های آمریکا و اروپا عده ای از متخصصان پیشنهاد داده اند، حرکت عظیم اربعین از زاویه های مختلف به عنوان یک واحد درسی مورد تحلیل و بررسی قرارگیرد.عضو جامعه مدرسین حوزه علمیه قم با اشاره به حضور قشرهای مردم دراین اجتماع بزرگ آن را از ویژگی های مهم این حرکت دانست و یادآور شد: در زلزله هائیتی سازمان ملل با همه تلاشی که صورت داد، تنها به نیم میلیون تن غذا توزیع کرد، و ارتش و آژانس های فدرال ایالات متحده آمریکا‌ نیز درپنج ماه تنها 9 میلیون وعده غذایی به این کشور زلزله زده فرستادند.این کمک ها نماد و تابلوی حرکت جهانی در حمایت از مردم زلزله زده به شمار می رود، در حالی که درایام اربعین در یک روز بیش از 50 میلیون وعده غذایی بین مردم توزیع می شود که حاکی از توان و قدرت مسلمانان است.استاد حوزه علمیه گفت: راهپیمایی اربعین به حدی دردنیا تاثیرگذار بوده که می گویند برای شناخت آموزه های اسلامی به رفتار چند صد داعی وحشی نگاه نکنید، بلکه در ایام اربعین به عراق و کربلا سفر نمایید تا ایثار و از جان گذشتگی، رافت، رحمت و مساواتی که میلیون ها انسان از خود به جای می گذارند را ببینید.وی گفت: وقتی توسط رسانه های دنیا این تحلیل ها از راهپیمایی اربعین صورت می گیرد، به طور حتم توطئه دشمن نیز آغاز می شود، از این رو در مقام ثبات و بقا این حرکت عظیم همه وظیفه داریم، و باید شیوه برخورد دشمن با این حرکت را نیز بشناسیم.مروی با بیان اینکه امسال با نزدیک شدن به اربعین تبلیغات علیه زائران عراقی که برای زیارت قبور مطهر امام رضا (ع) و حضرت معصومه (س) به ایران سفر می کنند، بیشتر شد، افزود: شکستن مراسم اربعین به عنوان نماد وحدت بین دو ملت ایران و عراق هدف اصلی این اقدام هاست.مروی گفت: درمقابل این حرکت ها که وحدت و عزت ما را نشانه گرفته باید ایستادگی کنیم، چون آنها اهمیت حرکت اربعین و دو رکن رکین و اساسی آن یعنی حوزه علمیه نجف و مردم مظلوم عراق و حوزه علمیه قم و مردم ایران را به خوبی درک کرده اند.عضو شورای عالی حوزه گفت: هر چه بتوانیم درجهت زدودن شبهه ها و تهمت هایی که در مورد حرکت اربعین القا می شود، تلاش کنیم کمک بسیار بزرگی به تثبیت آن انجام داده ایم.7403/ 6133/            "}