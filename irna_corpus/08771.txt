{"onTitr":"","titr":" جاده قدیم تهران - قم پاکسازی شد","describe":" شهرری- ایرنا- معاون خدمات شهری شهرداری کهریزک از پاکسازی جاده قدیم تهران - قم خبر داد و  گفت: این طرح در مدت یک ماه با همکاری راهداری و حمل و نقل جاده ای شهرستان ری اجرا شد.", "text":"به گزارش روز پنجشنبه ایرنا از روابط عمومی شهرداری کهریزک، وحید فروغی دراین باره اظهار داشت: این اقدام برای ایمن سازی و بهسازی حاشیه جاده قدیم  تهران  به قم و با هدف کاهش ترافیک انجام شد.وی تصریح کرد: این جاده یکی از پرترددترین مبادی های ورودی و خروجی کامیون های جنوب تهران محسوب می شود و وجود موانع غیر مجاز ضمن افزایش بار ترافیکی ،سبب ایجاد خطر جانی و مالی برای ساکنان و خودروها می شد.معاون شهرداری کهریزک بیان کرد: در اجرای این طرح با عاملان سد معبر و میوه فروشانی که در این مسیر ضمن ایجاد سیمای نازیبای شهری، مشکلاتی را برای شهروندان بوجود آورده بودند برخورد و این محدوده پاکسازی شد. وی ادامه داد: همچنین تمامی جداول طولی جاده، نرده‌ها و المان‌های شهری شستشو و نهرهای اطراف خیابان لایروبی ، سطح جاده و معابر حاشیه ‌ای نظافت و پاکسازی شد، ضمن اینکه نخاله های ساختمانی موجود در حاشیه جاده جمع آوری و به مرکز دفن زباله آرادکوه منتقل شد.کهریزک با جمعیت 58 هزار نفر از توابع شهرستان ری از شمال به بهشت زهرا(س)، از غرب به اتوبان تهران ـ قم، از شرق به باقرشهر و از جنوب به شهر حسن آباد فشافویه محصور و در فاصله 13 کیلومتری شهرستان ری واقع شده است.1970/6003            "}