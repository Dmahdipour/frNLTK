{"onTitr":"","titr":" دلار در اهواز زیر بار بازی دلال ها نرفت","describe":" اهواز- ایرنا- دلالان دلار در اهواز برای اینکه ارزان بخرند و گران بفروشند بازی تازه ای را شروع کرده اند اما تلاش هایشان برای افزایش دوباره نرخ ارز ناکام ماند.", "text":"به گزارش ایرنا از صبح امروز خیابان آزادگان اهواز که صحنه حضور و هجوم مردم برای فروش دلارهای خانگی بود، نرخ های مختلفی به بازار تحمیل و اعلام می شد.صرافی ها امروز دفاتر خود را تعطیل کردند و به عنوان دلال در خیابان ها به دنبال مشتری بودند تا بتوانند ارزان بخرند و گران بفروشند.در این بین نیز برخی از دلالان بازی دو نرخی کردن ارز دلار در اهواز را آغاز کردند تا از این طریق بتوانند به واسطه شرکای خود در قسمتی از خیابان آزادگان اهواز دلار را به ارزانی بخرند.در برخی مراجعات این افراد خریدار دلارهای خانگی با قیمت 125 هزار ریال بودند و چند قدم جلوتر شرکای آنها این واحد پولی را به قیمت های 135 و 150 هزار ریال می فروختند.با وجود اینکه دلالان تازه کار دلار به سمت بازار گرایش پیدا کرده اند فروش دلار نرخ ثابت 125 هزار ریال را در اهواز به خود گرفته است.این درحالی است که تا زمان مخابره این خبر، مردم همچنان برای فروش دلارهای خانگی خود در خیابان آزادگان حضور چشم گیری دارند.همچنین برخی از دلالان دلار که در مقابل مسافرخانه ها و محل اقامت مسافران عراقی همزمان با آغاز نوسانات ارزی در کشور حضور پیدا کرده اند، تا شامگاه امروز قیمت خرید دلار را 10 هزار تومان اعلام کرده اند ولی با این وجود می گویند دلار نمی فروشیم.در این خصوص محمد بارانی که از عصر امروز برای فروش دلارهای خانگی به مرکز شهر اهواز آمده است، عنوان کرد: در حال حاضر ترجیح می دهم دلارهایی که پیش از این خریده بودم را در بازار بفروشیم به این دلیل که شنیده ها از قیمت دلار 80 هزار ریالی خبر می دهند.وی افزود: پیش از این دلار با قیمت 16 هزار ریالی خریده بودم و این احتمال که قیمت دلار به 80 هزار برسد دور از انتظار نیست.رضا ناصری یک شهروند اهوازی نیز در این باره گفت: مقدار قابل توجهی دلار داشتم و بخشی را مجبور شدم به قیمت 135 هزار ریال بفروشم. وی گفت: درست است که تعداد دلار فروش ها بیشتر شده اما بعید است که این نرخ به کمتر از میزان کنونی کاهش پیدا کند.یکی دیگر از صاحبان دلارهای خانگی با اشاره به اینکه با ایجاد جو مسمومی که دلال ها برای مردم درست کرده بودند ما را به سمت دلار 180 هزار ریال کشاندند، عنوان کرد: امروز برای اینکه این واحد ارزی را از ما بخرند به التماس افتاده ایم.حامد داودی ادامه داد: بعد از دو ساعت دوندگی توانستم دلالی را پیدا کنم که ارز را با قیمت 135 هزار تومان خریداری کند و توانستم بخشی از دلارهایم را بفروشم.وی تاکید کرد: اینکه صرافی های خیابان بیست و چهارمتری تعطیل هستند و با اطلاعیه های بزرگ نوشته اند ارز نداریم ، اقدامی مشکوک است. صاحبان این مغازه ها هم اکنون در خیابان ها درحال خرید و یا فروش دلار هستند.حبیب کاظمی یک فعال اقتصادی در خصوص شرایط امروز بازار دلار در اهواز بیان داشت: مصوبه امروز سران سه قوا مبنی بر اینکه اتباع دولت های خارجی در صورتی که حداقل 250 هزار دلار جهت سرمایه گذاری در ایران، به کشور وارد کنند، می توانند از امتیاز مجوز اقامت پنج ساله برخوردار شوند مطمئنا موج جدیدی از تحولات و کاهش نرخ ارز را به دنبال خواهد داشت.کاظمی یادآور شد: هماهنگی قوا در کاهش نرخ ارز و تامین کالاهای مورد نیاز مردم می تواند امر مهم و مثبتی باشد که در نهایت از افزایش کاذب ارز جلوگیری خواهد کرد.7148/6064            "}