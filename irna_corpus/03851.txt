{"onTitr":" پایان مرحله دوم لیگ دوومیدانی زنان؛    ","titr":" حال خوب دوومیدانی زنان با افزایش تیم ها و ورزشکاران","describe":" تهران - ایرنا - افزایش تعداد ورزشکاران و باشگاه ها در مسابقات قهرمانی دوومیدانی باشگاه های زنان کشور برای اولین بار در سال های اخیر، حال خوب این رشته و ورزشکاران آن را به دنبال داشت.", "text":"به گزارش ایرنا، دومین مرحله از مسابقات لیگ دوومیدانی زنان، دیروز (دوشنبه) به پایان رسید. این مسابقات طی 2 روز در مجموعه ورزشی آفتاب انقلاب پیگیری شد و حدود 200 ورزشکار و 9 باشگاه در این رقابت ها حاضر شدند.اتفاقی که برای نخستین بار در تمام سال های اخیر رخ داده است. افزایش تعداد ورزشکاران باعث شده بود تا اکثر خطوط در رشته های دو پر باشد و حتی در بسیاری از رشته ها ورزشکاران به 2 دسته تقسیم شدند و مسابقه دادند که همین موضوع رضایت ورزشکاران را نیز به دنبال داشت.آسان پرداخت، دانشگاه آزاد، سپاهان، نیروی هوایی، غفاری تاکستان، اردکان یزد، شهرداری بندرعباس، جهش دامغان و همدان 9 تیم باشگاهی حاضر در این رقابت ها بودند. این رقابت ها با قهرمانی دانشگاه آزاد به پایان رسید. تیم های آسان پرداخت و غفاری تاکستان نیز در جایگاه دوم و سوم قرار گرفتند.** پایان روز نخست با جابجایی یک رکورد ملی نخستین روز از این مسابقات یکشنبه پانزدهم مهر آغاز شد. در روزی که ستاره دوومیدانی زنان ایران نتوانست قهرمان شود، یک رکورد در بخش جوانان شکسته شد. فائزه آشورپور از تیم آسان پرداخت با ثبت زمان 14 ثانیه و 93 صدم ثانیه رکورد جدید ملی 100 متر با مانع رده سنی جوانان را بهبود بخشید. او پیش از این نیز با زمان 15 ثانیه و 1 صدم ثانیه رکورددار همین ماده بود.جابجایی رکورد در روز دوم هم تکرار شد. در ماده 3000 متر بامانع سمیرا خداترس از تیم آسان پرداخت با زمان 11 دقیقه و 33 ثانیه و 74 صدم ثانیه رکورد ملی جوانان این ماده را ارتقا داد. شهلا محمودی از تیم غفاری تاکستان نیز با ثبت زمان یک دقیقه و 2 ثانیه و 18 صدم ثانیه، رکورد باشگاهی این ماده را در 400 متر بامانع بهبود بخشید.چهره های مطرح هر رشته در روز نخست توانستند قهرمانی شان را همچون دوره های گذشته تکرار کنند. سپیده توکلی یکی از 2 نماینده دوومیدانی زنان ایران در بازی های آسیا جاکارتا در این مسیر ناکام بود. اگرچه توکلی در روز دوم و در ماده پرتاب وزنه یک عنوان قهرمانی برای خود و تیمش کسب کرد.توکلی که هنوز تمریناتش را پس از بازی های آسیایی به طور جدی آغاز نکرده است، گفت: بعد از بازی های آسیایی مدتی درگیر آسیب دیدگی ام بودم و بعد از آن هم به ریکاوری نیاز داشتم. از آنجایی که زمان لیگ به خاطر مسابقات جاکارتا تغییر کرد الان بدن هیچ ورزشکاری در شرایط مسابقه نیست، چون فصل مسابقات تمام شده است. بچه ها هم اکثرا نمی خواستند مسابقه دهند اما از آنجایی که این میدان ها تنها جایی است که دختران دوومیدانی می توانند دریافتی مالی داشته باشند وارد میدان می شوند تا با گرفتن امتیاز، درآمد داشته باشند. من هم اصلا قصد مسابقه دادن نداشتم ولی آمدم ببینم شرایطم چطور است.** دانشگاه آزاد ماند تا قهرمانی را تکرار کنددانشگاه آزاد که سال هاست در دوومیدانی تیم داری می کند، امسال در آخرین لحظات ماندگار شد. در شرایطی که بسیاری از نهادهای حاضر در ورزش یک به یک در حال خداحافظی از ورزش هستند و هر سال یک نام قدیمی دیگر از ورزش، به ویژه با ورزش زنان قطع همکاری می کند، دانشگاه آزاد امسال قصد داشت از دوومیدانی خداحافظی کند. نهادی که همین امسال بعد از سال ها حضور در فوتسال زنان هم از این حوزه کناره گیری کرد و از 2 سال پیش هم در والیبال زنان تیم داری نکرد، امسال در دوومیدانی ماندنی شد.الناز کمپانی عضو تیم دانشگاه آزاد که توانست در روز نخست رقابت ها قهرمان ماده دو 100 متر با مانع شود در این باره عنوان کرد: خیلی نگران بودیم که دانشگاه آزاد هم برود. 4 سال است برای این باشگاه وارد میدان می شوم و همیشه و در تمام این سال ها باشگاه خوش حسابی بوده، به ورزشکارانش احترام می گذارد و در شرایطی که بارها شاهد بی توجهی باشگاه ها و تیم ها به ورزشکاران بودیم، دانشگاه همیشه قراردادها را پرداخت کرده است. امسال تا یک هفته قبل لیگ هم چیزی مشخص نبود اما در نهایت با رایزنی های فدراسیون ماندگار شد تا خیال ما هم راحت شود. خوشحالم که با ماندن این تیم توانستیم عنوان قهرمانی دوره گذشته را هم تکرار کنیم.** تغییر فصل مسابقه دردسرساز شداین رقابت ها در حالی آغاز شد که فصل مسابقات دوومیدانی به پایان رسیده بود. ورزشکاران دوومیدانی هر سال در چنین روزهایی دیگر وارد فاز بدنسازی شده بودند و مسابقاتشان را خیلی پیش تر برگزار کرده بودند. اما بازی های آسیایی جاکارتا عاملی شد تا امسال زمان برگزاری لیگ تغییر کند. تغییر زمانی که با سرد شدن هوا و افزایش باد در مجموعه آفتاب همزمان شد.فرزانه فصیحی با اشاره به همین موضوع گفت: در تمام سال های اخیر اولین بار است که زمان لیگ اینقدر عقب افتاده است و همین باعث شد تا رکوردها خوب نباشد. خودم یک آسیب کوچک قدیمی در پشت پای راستم دارم و در این سرما به هیچ عنوان کار درستی نیست که به طور جدی بدوم. به همین دلیل رکورد خودم و بقیه بچه ها خیلی خوب نیست. می دانیم که بازی های آسیایی باعث شد مسابقات دیرتر برگزار شود ولی همین موضوع علاوه بر اینکه روی رکوردها تاثیر بسیار بدی گذاشت، دردسر جدی تری هم به دنبال دارد. در چنین آب و هوایی که سرما زیاد می شود و باد در هوا بیشتر است ریسک آسیب هم بالاتر می رود و این برای بچه های ملی پوش به هیچ عنوان مناسب نیست.** افزایش تیم ها مساوی با افزایش انگیزه ورزشکارانمثبت ترین نکته این رقابت ها مربوط به تعداد شرکت کنندگان بود. افزایش تعداد تیم ها و حضور چند نام جدید باعث شد تا بعد از مدت ها شاهد پر شدن خطوط دوومیدانی باشیم. در رشته هایی مثل دو 100 و 200 متر و 100 متر با مانع ورزشکاران به 2 و حتی 3 دسته تقسیم شدند. اتفاقی که باعث افزایش ورزشکاران جدید و قدیمی شد.الهام کاکلی نفر اول دو 400 متر در همین مورد عنوان کرد: وقتی ورزشکاران بیشتری در لیگ شرکت می کنند، رونق مسابقات بیشتر می شود. وقتی ورزشکاران وارد مجموعه می شوند و می بینند همه خطوط پر شده و تیم ها و نام های زیادی به دوومیدانی آمده اند رقابت هم افزایش می یابد و همه این ها در نهایت به سود دوومیدانی ملی ایران است. چون این موضوع از یک طرف برای دونده های قدیمی مساوی با بیشتر شدن تعداد رقبا و حضور نیروهای تازه نفس و جوان تر است. از طرف دیگر تازه واردها با انگیزه و قدرت بیشتری کارشان را استارت می زنند. حتی این موضوع باعث می شود تا علاقه مندان بیشتری به این رشته روی بیاورند.ورزشی ** 2024** 1597            "}