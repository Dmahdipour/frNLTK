{"onTitr":"","titr":" روز جهانی تخم مرغ در بیجار گرامی داشته شد","describe":" سنندج - ایرنا - آیین روز جهانی تخم مرغ در دبیرستان عصمت شهر بیجار با حضور مردم و مسئولان و توزیع این ماده غذایی بین دانش آموزان گرامی داشته شد.", "text":"به گزارش خبرنگار ایرنا، کارشناس بهبود تولیدات دامی جهاد کشاورزی بیجار روز سه شنبه در این آیین گفت: تخم مرغ منبع خوبی از پروتئین، ویتامین و املاح ضروری برای بدن است.میثم محمدپناه اظهار داشت: تخم مرغ با دارا بودن ویتامین های E،K،D،A B و مواد معدنی همچون فسفر، کلسیم، اسیدهای آمینه و سایر مواد مغذی، غذای مناسبی برای عموم مردم بخصوص کودکان و نوجوانان در سن رشد است.کارشناس دامپزشکی بیجار نیز با بیان اینکه فرهنگ سازی مصرف تخم مرغ در بین دانش آموزان از اهداف برگزاری این مراسم است، گفت: تلاش کنیم در بوفه مدرسه غذاهای سالم و سنتی در اختیار دانش آموزان قرار گیرد.علی فرشاد فر تاکید کرد: تخم مرغ دارای پروتئین با کیفیت بالا و نیز حاوی 9 اسید آمینه ضروری و مقادیر قابل توجهی از ویتامین ها و مواد معدنی ضروری برای بدن انسان است.وی یادآور شد: کولین تخم مرغ صرف نظر از تاثیر قابل توجه بر روی عملکرد مغز و سیستم عصبی برای رشد جنین و کودک و همچنین تقویت حافظه، بر سلامت قلب و عروق نیز موثر است. فرشاد فر اضافه کرد: از آنجا که تخم مرغ منبع خوبی از ویتامین های گروه ب بویژه B12 نیز هست اهمیت عمده ای در روند تبدیل هموسیستئین به مولکول های بی خطر دارد.کارشناس دامپزشکی بیجار افزود: لوتئین و زاگزانتین زرده تخم مرغ با حداکثر تاثیرگذاری در مقایسه با سایر غذاهای حاوی این مواد یا مکمل ها از استحاله و دژنراسیون لایه ماکولای شبکیه و نابینایی ناشی از آن در سالخوردگی جلوگیری می کند.در شهرستان بیجار 2 واحد تولید تخم مرغ با 130 هزار قطعه مرغ تخم گذار در حال فعالیت هستند.17 مهر برابر با هشتم اکتبر روز جهانی تخم مرغ نامگذاری شده است.بیجار با 89 هزار نفر جمعیت در 142 کیلومتری شرق سنندج مرکز استان کردستان قرار دارد.7350/9102            "}