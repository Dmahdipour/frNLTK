{"onTitr":"","titr":" فرآیند سرمایه گذاری خارجی در آمریکا سخت تر می شود","describe":" تهران - ایرنا - یک مقام ارشد وزارت خزانه داری آمریکا اعلام کرد که فعالیت سرمایه گذاران در 27 صنعت مختلف از 10 نوامبر (19 آبان) تحت نظارت شدیدتری قرار می گیرد.", "text":"به گزارش روز چهارشنبه خبرگزاری رویترز از واشنگتن، قرار است هیاتی زیر نظر وزارت خزانه داری آمریکا در قالب یک برنامه آزمایشی، قوانین مربوط به سرمایه گذاری خارجی در این کشور را سخت تر کند. این هیات تحت عنوان کمیته سرمایه گذاری خارجی در آمریکا عملیات ادغام شرکت ها و عرضه سهام آنها و خریدهای سهامی را مورد بررسی قرار می دهد تا تضمین شود که این موارد به امنیت ملی این کشور خدشه ای وارد نمی کند. به گفته مقام وزارت خزانه داری آمریکا، سرمایه گذاری در 27 صنعت مختلف ملزم به ارائه گزارش به کمیته سرمایه گذاری خارجی در این کشور است. این مقام یادآور شد که کمیته مزبور می تواند موارد سرمایه گذاری را ظرف 30 روز مورد تائید قرار دهد و یا تحقیقات کامل تری را آغاز کند. بخش اعظم ماموریت هیات وزارت خزانه داری آمریکا بر شرکت های چینی معطوف است. قرار است این برنامه آزمایشی از 19 آبان ماه آغاز و برای مدت بیش از یک سال به اجرا گذاشته شود.به گفته مقام آمریکایی، آموخته های این برنامه، به صورت قوانین پیشنهادی ارائه خواهد شد. همچنین موارد دیگری چون قوانینی که به کمیته سرمایه گذاری خارجی در آمریکا امکان می دهد خرید زمین در نزدیکی تاسیسات نظامی یا بنادر از سوی شرکت های خارجی را متوقف کند، در زمان دیگر مورد بررسی قرار می گیرد.کمیته سرمایه گذاری خارجی در آمریکا موضعی سخت علیه سرمایه گذاری شرکت های چینی و دیگر شرکت های خارجی در صنایع حساس این کشور اتخاذ کرده است.اروپام**9109** 1546            "}