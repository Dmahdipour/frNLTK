{"onTitr":"","titr":" فعالیت 14 کارگروه برنامه های سالگرد انقلاب در قزوین آغاز شد","describe":" قزوین – ایرنا - دبیر ستاد گرامیداشت چهلمین سالگرد پیروزی انقلاب اسلامی در قزوین گفت: 14 کارگروه برای برنامه ریزی، هماهنگی و اجرای برنامه های سالگرد انقلاب در استان آغاز به کار کردند.", "text":"به گزارش ایرنا، حجت الاسلام والمسلمین علی قابل روز سه شنبه در نشست کارگروه ستاد سیاست گذاری برنامه های سالگرد انقلاب اسلامی در قزوین افزود: این کارگروه ها در بخش های فرهنگی،هنری، ورزشی، مرانی، پشتیبانی، رسانه و محتوا تشکیل شده و در هر کارگروه حدود 20 نفر فعالیت دارند.وی اظهار داشت: فعالیت کارگروه ها برنامه ریزی و هماهنگی در خصوص برنامه های بزرگداشت سالگرد پیروزی انقلاب اسلامی با بهره گیری از تمام ظرفیت های مردمی است. حجت الاسلام والسلمین قابل گفت: دستاوردها و کارنامه چهل ساله انقلاب اسلامی باید استخراج و برای همگان تبیین شود چراکه بخش قابل توجهی از مردم شرایط قبل از انقلاب را درک نکرده و اکنون تحت تاثیر فضای مجازی قرار گرفته‌ اند.وی ادامه داد:امسال ضمن تدارک جشن‌ های دهه فجر، معرفی عملکرد چهل ساله انقلاب اسلامی از اهمیت ویژه ای برخوردار است.حجت الاسلام والمسلمین قابل به اهمیت همکاری مردم با کارگروه های یاد شده اشاره کرد و یادآور شد: شورای هماهنگی تبلیغات اسلامی برای دریافت پیشنهادات مردمی آمادگی همکاری را دارد.در 22 بهمن سال 1357 مبارزات مردم به رهبری امام خمینی (ره) به ثمر نشست و انقلاب اسلامی ایران به پیروزی رسید.7390*3013            "}