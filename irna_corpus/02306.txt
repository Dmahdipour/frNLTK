{"onTitr":"","titr":" 488 نفر در دانشگاه فرهنگیان رسالت دختران زاهدان پذیرش شدند","describe":" زاهدان - ایرنا - سرپرست دانشگاه فرهنگیان رسالت دختران زاهدان گفت: 488 نفر مهرماه امسال در این دانشگاه پذیرش شدند که نسبت به سال گذشته حدود سه برابر افزایش داشته است.", "text":"سعیده سرگلزایی مقدم روز چهارشنبه در گفت و گو با خبرنگار ایرنا اظهار داشت: با توجه به اینکه ظرفیت این دانشگاه حجم پذیرش این تعداد دانشجو را نداشت با همکاری اداره کل آموزش و پرورش استان امکانات خوابگاه و برگزاری کلاس برای 230 دانشجو در چهار شهرستان چابهار، سراوان، زابل و ایرانشهر فراهم شد تا کمکی به کمبود معلم در نظام آموزشی استان شود.وی تعداد رشته های دانشگاه فرهنگیان دختران رسالت زاهدان را 6 رشته عنوان کرد و افزود: ضروری است با توجه به نیاز سیستان و بلوچستان به معلم مسئولان تلاش خود را برای گسترش این دانشگاه بکار گیرند.سرپرست دانشگاه فرهنگیان رسالت دختران زاهدان ظرفیت کلی این دانشگاه را 500 دانشجو ذکر کرد.به گفته مدیرکل آموزش و پرورش سیستان و بلوچستان مهمترین مشکل این نهاد نیروی انسانی است به طوری که این استان با توجه به گستردگی و پراکندگی با کمبود 12 هزار معلم روبرو است.علیرضا نخعی اظهار داشت: در کشور به ازای هر 12 دانش آموز یک معلم اما در سیستان و بلوچستان به ازای هر 17 دانش آموز یک معلم وجود دارد و چنانچه 12 هزار معلم جدید به این مجموعه افزوده شود این استان به میانگین کشوری می رسد.به گزارش ایرنا 720 هزار دانش آموز سیستان و بلوچستان در سال تحصیلی 97-98 در 6 هزار و 600 مدرسه با 40 هزار فرهنگی سال تحصیلی جدید را آغاز کردند.7316 **6081            "}