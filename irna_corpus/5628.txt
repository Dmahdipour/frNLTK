{"onTitr":"","titr":" استرالیا و قانون ضد حریم شخصی در فضای اینترنت","describe":" کوالالامپور- ایرنا- دولت استرالیا در صورت تصویب لایحه ای در مجلس این کشور غول های فناوری جهانی مانند اپل، آلفابت، آمازون ،گوگل و فیسبوک را مجبور می کند که اطلاعات شخصی مرتبط با افراد و گروههای مورد اتهام کانبرا را در اختیار دولت قرار دهند.", "text":"به گزارش روز یکشنبه ایرنا، دولت استرالیا ماه گذشته میلادی لایحه ای را به مجلس این کشور پیشنهاد داد که براساس آن،اشخاص حقوقی و شرکت هایی که به درخواست دولت این کشور برای ارائه اطلاعات خصوصی پاسخ مثبت ندهند تا 10 میلیون ریال جریمه و برای اشخاص حقیقی مجازات زندان در نظر گرفته می شود.استرالیا اعلام کرده که این لایحه که برای مبارزه با تروریسم در دستور کار قرار گرفته می تواند به مقامات امنیتی کشور برای مقابله با حملات تروریستی کمک کند.طبق گزارش رسانه های استرالیایی، درحال حاضر مسئولان شرکت های فناوری در حال رایزنی با نمایندگان پارلمان استرالیا و برخی از مسئولان این کشور برای مخالفت با این لایحه هستند.قرار است این لایحه هفته های آتی در پارلمان استرالیا به رای گذاشته شود.'لیزی اوشیا' سخنگوی اتحادیه امنیت اینترنت استرالیا در این زمینه به رسانه های این کشور گفت که هرگونه تلاش توسط سازمان های ردیاب آنگونه که در لایحه دولت استرالیا مطرح شده ، به منظور کاهش رمز گذاری در فضای اینترنت و باعث تضعیف امنیت شبکه ها خواهد شد.وی از شرکت های بین المللی فناوری خواست با گفت وگو با مقام ها و نمایندگان استرالیا این موضوع را از نظر فنی کاملا برای آنها روشن کنند.این شرکت ها تاکنون واکنش رسمی در مورد لایحه پیشنهادی دولت استرالیا مطرح نکرده اند.اگر این لایحه باتصویب پارلمان به قانون تبدیل شود ،استرالیا نخستین کشوری در جهان خواهد بود که نیازهای گسترده دسترسی به اطلاعات را از طریق شرکت های خارجی مورد پیگیری قرار می دهد.کارشناسان حوزه اطلاعات و امنیت در فضای اینترنت از وضع این قانون در استرالیا ابراز نگرانی کرده و آن را مغایر با حریم شخصی می دانند.پیشتر سازمان های امنیتی استرالیا، نیوزیلند، آمریکا، انگلیس و کانادا اعلام کردند در چارچوب ائتلاف &#39;اتحاد پنج چشم&#39; قرار است همکاری های امنیتی خود را در راستای مقابله با تروریسم در فضای اینترنت تقویت کنند.همکاری های مشترک برای دسترسی به ایمیل ها و هر نوع پیام های متنی و صوتی رمز دار از جمله فعالیت های این گروه اعلام شده است.بسیاری از کشورهای جنوب شرق آسیا و اقیانوسیه با وضع قوانین مختلف سعی در افزایش دسترسی های خود به اطلاعات شخصی درفضای اینترنت دارند.نیوزیلند در اوایل مهرماه اعلام کرد مسافرانی که قصد سفر به این کشور را دارند باید قانون جدید مرزی این کشور را رعایت کنند.بر اساس این قانون جدید مسافرانی که وارد این کشور می‌شوند باید رمز عبور تلفن همراه خود را در اختیار مقامات مرزی قرار دهند در غیر این صورت با جریمه 2 هزار و 500 پوندی مواجه می‌شوند.آساق **1599 **1600            "}