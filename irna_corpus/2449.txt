{"onTitr":"","titr":" 58.5میلیارد ریال از بدهی بیمه سلامت آذربایجان غربی پرداخت شد","describe":" ارومیه- ایرنا- مدیرکل بیمه سلامت آذربایجان غربی گفت: 58 میلیارد و 520 میلیون ریال از مطالبات موسسه های پاراکلینیک خصوصی و دولتی غیردانشگاهی و همچنین پزشکان و درمانگاه های خصوصی و دولتی غیردانشگاهی این استان مربوط به خرداد سال جاری پرداخت شده است.", "text":"نادر نانبخش روز چهارشنبه در گفت و گو با خبرنگار ایرنا افزود: پرداخت مابقی مطالبات این موسسات در دست اقدام است و امیدواریم بتوانیم به زودی همه این مطالبات را پرداخت کنیم.وی ادامه داد: همچنین 126 میلیارد و 100 میلیون ریال مربوط به ماه های فروردین و اردیبهشت سال جاری نیز در 10 روز گذشته به حساب این موسسه ها واریز شد. وی ادامه داد: بیمه سلامت آذربایجان غربی ماهانه 520 میلیارد ریال هزینه درمان پرداخت می کند و در راستای سیاست های این سازمان مبنی بر پرداخت مستمر ماهیانه به موسسات تشخیصی درمانی طرف قرارداد در استان ها، سطح رضایتمندی از اداره کل بیمه سلامت این استان ارتقا یافته است.مدیرکل بیمه سلامت آذربایجان غربی افزود: در زمان حاضر یکهزار و 700 پزشک و موسسه طرف قرارداد اداره نظارت و ارزشیابی اداره کل بیمه سلامت استان هستند. نانبخش بیان کرد: این موسسه ها شامل آزمایشگاه، مرکز رادیولوژی، مرکز فیزیوتراپی، درمانگاه، بیمارستان، مرکز ام آر آی، مرکز جراحی محدود، داروخانه، هفت مرکز سی تی اسکن، کلینیک تخصصی و فوق تخصصی و مرکز سنگ شکن است.به گزارش ایرنا بیمه سلامت از سال 1393 با اجرای طرح تحول نظام سلامت و تجمیع چند بیمه به ویژه بیمه خدمات درمانی و اقشار مختلف در کشور ایجاد شد و در حال حاضر در کنار بیمه تامین اجتماعی بیشترین سهم را در بازار بیمه ای کشور دارد.اداره کل بیمه سلامت در حال حاضر با 14 اداره بیمه شهرستانی و یک واحد اداره کل در مرکز استان و با 52 دفتر پیشخوان و 19 نمایندگی و باجه در سطح استان فعالیت دارد. شماره تماس 1666 بیمه سلامت آماده پاسخگویی شبانه روزی به بیمه شدگان است.9918/2093            "}