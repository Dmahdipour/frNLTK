{"onTitr":"","titr":" مدیر پخش فرآورده های نفتی فارس: حمل سوخت با قطار، مد نظر است","describe":" شیراز- ایرنا- مدیر شرکت ملی پخش فرآورده های نفتی ایران منطقه فارس گفت:حمل سوخت با نفتکش در جاده های این استان خطرات بسیاری دارد و بر این اساس تصمیم داریم که جا به جایی این فرآورده در این استان بیشتر از طریق قطار و خطوط ریلی انجام شود.", "text":"به گزارش ایرنا، امیر بنی کریمی یکشنبه در آیین تودیع و معارفه روسای شرکت فرآورده های نفتی شهرستان آباده افزود: با برگزاری جلسات متعدد و اتخاذ تمهیدات لازم هیچگونه مشکلی در تامین و توزیع سوخت فارس وجود نداشته و این فرآورده  از مبادی مختلف بموقع توزیع شده است.وی ادامه داد: بیش از 55 میلیون لیتر بنزین از ابتدای مهرماه جاری تاکنون، در استان فارس توزیع شده است.بنی کریمی گفت: در حال حاضر 270 جایگاه عرضه بنزین و نفت گاز(گازوئیل) و 141 باب جایگاه عرضه سی ان جی در استان فارس فعالیت دارند که همه این جایگاه‌ها تحت نظارت ماموران و بازرسان قرار دارند و از نظر کمی و کیفی عرضه مواد سوختی را کنترل می‌کنند.** شکایت ها را پیگیری می کنیم مدیر شرکت ملی پخش فرآورده های نفتی ایران منطقه فارس درباره چگونگی پیگیری شکایت‌های مربوط به کم فروشی بنزین  اظهار داشت: هرگاه مردم با تخلفی روبرو شدند و یا پیشنهاد یا انتقادی دارند می‌توانند موضوع را با شماره تلفن 09627 اطلاع دهند که به سرعت و کمتر از 72 ساعت، موضوع پیگیری و نتیجه به شاکیان گزارش داده می‌شود.در این نشست فرماندار آباده گفت: در چند سال گذشته اقدامات خوبی در حوزه گازرسانی در منطقه انجام شده اما هنوز برخی از نقاط بدلیل نبود گازکشی از سوخت های فسیلی استفاده می کنند.محمد اسداللهی با بیان اینکه تاسیس مجتمع های رفاهی در محور آباده و خرم بید ضروری است افزود: در این مسیر علاوه بر نبود مجتمع های رفاهی دچار کمبود جایگاه های سوخت نیز هستیم که امیدواریم در آینده تعداد این مجموعه ها در این محور  افزایش یابد.در این آیین ازعلیرضا یوسفی تجلیل و صدرالله عوض پور به عنوان رییس جدید شرکت پخش فرآورده های نفتی شهرستان آباده منصوب شد. صدرالله عوض پور پیش از این رئیس ناحیه پخش فرآورده‌های نفتی خارگ بوشهر بود.آباده در 278 کیلومتری شمال شیراز است. 9864 / 1876            "}