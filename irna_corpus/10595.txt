{"onTitr":"","titr":" غول خودروسازی 'تویوتا' درباره پیامدهای برگزیت هشدار داد","describe":" لندن – ایرنا – مدیر اجرایی غول خودروسازی 'تویوتا' هشدار داد درصورتی‌که انگلیس و اتحادیه اروپا به توافق برگزیت دست پیدا نکنند، کارخانه این شرکت در انگلیس واقع در منطقه دربی شایر با نزدیک به 600 نیروی کار به‌اجبار متوقف خواهد شد.", "text":"به گزارش روز سه‌شنبه ایرنا، یوهان ون زیل گفت: اگر درزمینهٔ انتقال تجهیزات فنی از اروپا به انگلیس براثر برگزیت اختلالی به وجود آید بایستی موقتاً کارخانه خود را تعطیل، تا برای آن تدبیر کنیم.وی هشدار داد که هرگونه تغییر در فرایندی‌های لجستیکی منجر به افزایش قیمت‌ها، کاهش رقابت‌پذیری و شاید قطع همکاری‌های تجاری با انگلیس شود.پیش‌ازاین شرکت خودروسازی بی.ام.دبیلو نیز گفته بود که از ترس سناریوی عدم دست‌یابی به توافق میان انگلیس و اتحادیه اروپا، تصمیم گرفته است تا فعالیت یکی از کارخانه‌های تولیدی خود را در این کشور به حالت تعلیق درآورد.بر اساس اعلام این شرکت، کارخانه تولید خودروی «بی ام دبلیو مینی» در شهر آکسفورد قرار است از یکم آوریل سال آینده (12 فروردین 1398) یعنی درست یک روز پس از خروج رسمی انگلیس از اتحادیه اروپا دست‌کم یک ماه تعطیل شود.سخنگوی شرکت بی.ام.دبلیو دراین‌باره اظهار داشت که این شرکت برنامه تعمیرات کارخانه آکسفورد را به ماه آوریل سال آینده موکول کرده تا در صورت عدم حصول توافق برگزیت، اختلال در فرایند تولید خودرو به حداقل برسد.پیش از برگزاری همه‌پرسی برگزیت در سال 2016، شخصیت‌های برجسته طرفدار خروج انگلیس اتحادیه اروپا با استناد به پشتوانه غول‌های خودروسازی در این کشور ادعا می‌کردند که دست‌یابی به توافق با اتحادیه اروپا اجتناب‌ناپذیر است.دیوید دیویس وزیر پیشین برگزیت نیز گفته بود که بازار انگلیس برای اتحادیه اروپا جذابیت زیادی دارد. او پیش از برگزاری همه‌پرسی برگزیت در اظهارنظری گفته بود: تنها ظرف چند دقیقه از رأی مردم به خروج از اتحادیه اروپا، رئیسان شرکت‌های بنز، بی.ام.دبلیو، فولکس‌واگن و آئودی از آنگلا مرکل صدراعظم آلمان تقاضا خواهند کرد که موانع بر سر راه تجارت با انگلیس را بردارد.بااین‌حال، تصمیم اخیر «تویوتا» و «بی ام دبلیو» نشان می‌دهد که تا چه اندازه پیامدهای ناشی از عدم دست‌یابی به توافق برگزیت برای شرکت‌های بزرگ خودروسازی در انگلیس پرهزینه و نگران‌کننده است.پیش‌ازاین مایکل هاوز رئیس اجرایی انجمن تولیدکنندگان و معامله‌کنندگان خودرو انگلیس هشدار داده بود که خروج این کشور از اتحادیه اروپا سبب کاهش سرمایه‌گذاری در این حوزه شده و زمان برای جبران آن در حال از دست رفتن است. این فعال تجاری عنوان کرد: خودروسازان به فرایند موسوم به &#39;تحویل به‌موقع&#39; وابسته هستند؛ این امر بدین معناست که قطعات تولید خودرو ظرف چند ساعت پیش از نیاز خط تولید از اروپا حمل می‌شوند. اما اکنون پیام‌های ضدونقیضی به گوش می‌رسد که برخلاف منافع صنعت خودروسازی به شمار می‌رود.هاوز به دولت انگلیس هشدار داد: &#39;اگر نتوانیم از غبار ابهامات (برگزیت) به‌سلامت عبور کنیم، تلفات زیادی می‌دهیم.&#39; تازه‌ترین گزارش انجمن تولیدکنندگان و معامله‌کنندگان خودرو انگلیس نشان می‌دهد در صورتی این کشور با اتحادیه اروپا به توافق برگزیت نرسد، قیمت‌های خودرو در انگلیس افزایش قابل‌ملاحظه ای خواهد داشت. رئیس صندوق بین‌المللی پول (IMF) نیز در تازه‌ترین گزارش خود تصویر نگران‌کننده‌ای از پیامدهای منفی خروج انگلیس از اتحادیه اروپا ارائه و هشدار داد که برگزیت برای انگلیس ازهرجهت پرهزینه است.انگلیس قصد دارد تا فروردین سال آینده از اتحادیه اروپا به‌صورت رسمی خارج شود و فرصت زیادی برای دست‌یابی به توافق برگزیت و تصویب آن در پارلمان انگلیس و اروپا نمانده است. بااین‌حال، مخالفت اتحادیه اروپا با طرح پیشنهادی دولت انگلیس برای خروج از این اتحادیه، مذاکرات برگزیت را به بن‌بست کشانده است. اروپام ** هـ ن **1908            "}