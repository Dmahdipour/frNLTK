{"onTitr":" مدیر کل راهداری و حمل و نقل جاده ای فارس:    ","titr":" دلالان 70 درصد هزینه حمل و نقل را دریافت می کنند","describe":" شیراز- ایرنا- مدیر کل راهداری و حمل و نقل جاده ای فارس گفت: یکی از مشکلات ما در این حوزه وجود دلالان به اسم بازاریاب است که این افراد تا بیش از 70 درصد هزینه حمل و نقل را دریافت می کنند.", "text":"به گزارش ایرنا، علیرضا سیاهپور سه شنبه در کارگروه ویژه اقتصادی که با موضوع بررسی مسائل حمل و نقل استان در شیراز برگزار شد افزود: می کوشیم دلال های فعال بین شرکت حمل و نقل و شرکت های تولیدی حذف شوند.او گفت: در ساختارهای موجود دولتی و خصوصی در حوزه حمل و نقل مشکلاتی وجود دارد که ما با کارشناسی به دنبال اصلاح این ساختارها هستیم که اگر این مهم محقق شود بسیاری از مشکلات ذی نفعان این بخش رفع می شود.مدیر کل راهداری و حمل و نقل جاده ای فارس، رفع کامل و محسوس مشکلات حوزه حمل و نقل و خواسته های رانندگان را زمان بر دانست و افزود: معتقدیم که رفع مشکلات حمل و نقل در گرو تعامل بیش از پیش بخش دولتی و خصوصی است.سیاهپور افزود: هم اینک اقدامات موثری در حوزه تامین لاستیک، روغن، قطعات یدکی و امنیت رانندگان انجام شده است. وی از شرکت های تولیدی خواست که نیازهای خود در حوزه حمل و نقل را به اداره حمل و نقل جاده ای استان اعلام کنند تا تدابیر لازم برای جابه جایی بار و کالاهای تولیدی اتخاذ شود.مدیر کل راهداری و حمل و نقل جاده ای فارس گفت: مشکلات امروز حوزه حمل و نقل محصول ساختارهای نامناسب گذشته است و رسیدگی و رفع مشکلات حمل و نقل از سال گذشته در دستور کار دولت قرار گرفت و تاکنون نیز در استان اقداماتی در حوزه رتبه بندی و توانمند سازی شرکت های حمل و نقل فارس انجام شده است.   6122 /1876            "}