{"onTitr":"","titr":" جشنواره ملی مشاعره رضوی آغاز شد","describe":" بوشهر - ایرنا - سیزدهمین دوره جشنواره ملی مشاعره رضوی از برنامه های جشنواره بین المللی امام رضا (ع) روز چهارشنبه با حضور شماری از مسوولان و مشاعره کنندگان هشت استان در بوشهر آغاز شد.", "text":"به گزارش ایرنا، مدیرکل فرهنگ و ارشاد اسلامی استان بوشهر در این آیین گفت: شعر، هنری ملی و تاریخی است که بطن و متن فرهنگ آن در جشنواره ملی مشاعره رضوی قابل دیدن است. «حمیده ماحوزی» افزود: شعر در تاریخ ایران جایگاه خاصی در ساختار اجتماعی دارد و همواره مورد توجه جامعه قرار گرفته است. وی اظهار داشت: اعتقادهای دینی مردم استان بوشهر پیشینه ای تاریخی دارد و میزبان جشنواره ای مزین به نام امام هشتم شیعیان (ع) افتخار بزرگی است. ماحوزی ادامه داد: اشاعه فرهنگ رضوی افزون بر ترویج وحدت، اتحاد و سیره امام رضا(ع)، باعث تحکیم اسلام و ترویج آن نیز می شود. او بیان کرد: جشنواره ملی مشاعره رضوی به دلیل اجرای زنده آن نسبت به دیگر جشنواره ها متمایز است زیرا از ابتدای شروع تا انتهای آن با شور و نشاط و هیجان و شادابی دنبال می شود. مدیرکل ارشاد بوشهر گفت: این جشنواره بعد از سیزده دوره به درجه بلوغ رسیده و طرفداران زیادی به خود جلب کرده است. ماحوزی یادآور شد: در جشنواره امسال 380 نفر نام نویسی کردند که 57 نفر از آنها برگزیده و به مرحله پایانی راه یافتند. او عنوان کرد: در این رویداد فرهنگی و هنری علاوه بر اهدا لوح تقدیر، تندیس و جوایز نقدی به هشت برگزیده هر گروه، افراد دوم گروه ها نیز مورد قدردانی قرار می گیرند. مدیر ارشاد بوشهر افزود: در این جشنواره مشاعره کنندگانی از استان های تهران، اصفهان، همدان، کرمانشاه، لرستان، فارس، زنجان و بوشهر حضور دارند. 7212/6045            "}