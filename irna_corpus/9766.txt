{"onTitr":"","titr":" پایگاه های جشن عاطفه ها در قصرشیرین و گیلانغرب بر پا شد","describe":" قصرشیرین - ایرنا - همزمان با سراسر کشور ، 41 پایگاه در شهرهای قصرشیرین و گیلانغرب به منظور دریافت کمک های مردم در جشن عاطفه ها ، روز چهارشنبه برپا شد.", "text":"به گزارش خبرنگار ایرنا ، این پایگاه ها از سوی کمیته امداد امام خمینی (ره) و ادارات آموزش و پرورش این شهرستان ها برای جمع آوری کمک های مردم نوعدوست با توجه به آغاز سال تحصیلی با هدف کمک به دانش آموزان نیازمند برپا شده است. از مجموع این پایگاه ها ، 21 پایگاه در قصرشیرین و 20 پایگاه مختص گیلانغرب است. ** 21 پایگاه در قصرشیرین هدایای مردم در جشن عاطفه ها را جمع آوری می کنندمدیر کمیته امداد امام خمینی (ره) قصرشیرین از برپایی 21 پایگاه برای جمع آوری هدایای نقدی و غیرنقدی مردم این شهرستان در جشن عاطفه ها خبر داد.بیژن چابک در گفت و گو با خبرنگار ایرنا افزود: این پایگاه ها شامل 15 پایگاه در مدارس و 6 پایگاه ثابت و سیار شهری است.وی اظهارداشت: در مرحله نخست جشن عاطفه های امسال 91 میلیون تومان جمع آوری شد و این در حالیست که پارسال مردم نوعدوست قصرشیرین 75 میلیون تومان به دانش آموزان کم بضاعت کمک کرده بودند.وی اضافه کرد که جشن عاطفه ها از جمله اقدام ها و برنامه های بسیار مثبت و ارزشمند فرهنگی است که همه ساله با فرا رسیدن سال تحصیلی جدید در راستای حمایت از دانش آموزان بی بضاعت برگزار می شود. 22 هزار و 651 تن از شهروندان قصرشیرین از خدمت های حمایتی کمیته امداد امام خمینی (ره) بهره مندند که از این تعداد 317 تن دانش آموز هستند. قصرشیرین در غرب کرمانشاه با بیش از 27 هزار تن جمعیت ، حدود سه هزار و 500 دانش آموز دارد.** نواخته شدن زنگ جشن عاطفه ها در گیلانغرب زنگ جشن عاطفه ها امروز در شهرستان گیلانغرب نیز بصدا درآمد و صدها دانش آموز در امر کمک به دانش آموزان نیازمند مشارکت کردند.مدیر کمیته امداد گیلانغرب با بیان اینکه 20 پایگاه برای جمع آوری کمک های دانش آموزان در مدارس این شهرستان برپا شده است ، گفت: در مرحله نخست این طرح که 15 شهریور ماه برگزار شده بود ، مردم گیلانغرب به دانش آموزان بی بضاعت 150 میلیون تومان کمک کردند.علی اصغر برق پور افزود: پارسال در مجموع با احتساب پایگاه های کمیته امداد و عاطفه ها ، مردم گیلانغرب 92 میلیون تومان به صورت نقدی و غیرنقدی به دانش آموزان بی بضاعت کرده بودند.گیلانغرب در غرب کرمانشاه بیش از 72 هزار تن جمعیت دارد.7079/3012/7398/8066            "}