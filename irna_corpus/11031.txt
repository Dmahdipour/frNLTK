{"onTitr":"","titr":" مراسم گرامیداشت کلنل پسیان در مشهد برگزار شد","describe":" مشهد- ایرنا - همزمان با دهم مهر سالروز شهادت کلنل محمدتقی پسیان سردار آزادیخواه و وطندوست دوره استبداد قاجار و رضا خانی مراسمی با حضور بازماندگان خانواده پسیان، جمعی از اساتید تاریخ معاصر و دوستداران وی روز سه شنبه بر سر مزارش در محل باغ موزه نادری مشهد برگزار شد.", "text":"برادرزاده کلنل پسیان در حاشیه این مراسم طی گفت و گو با خبرنگار ایرنا از اقبال دوباره فرهیختگان و اقشار مختلف مردم جامعه به بازشناسی مردان بزرگ تاثی گذار در تاریخ معاصر ایران اظهار خرسندی و بیان کرد: کلنل محمدتقی پسیان یک چهره استعمارستیز، آزادیخواه و مهین پرست بود. فریده پسیان که فرهنگی بازنشسته است افزود: کلنل پسیان در حالی ظلم دولت استعماری انگلیس بر ملت ایران و ستم قاجار و اوایل دوره پهلوی را بر نتافت که می توانست به راحتی با تسلیم به میل آنها در ایران زندگی کند و یا کشور را ترک گوید اما او ماند و در راه میهن  جان خود را فدا کرد. شعرخوانی و گلباران مزار کلنل محمدتقی پسیان از دیگر برنامه های این مراسم بود.محمدتقی پسیان سال ١٢٧٠ خورشیدی در تبریز متولد و دهم مهر ماه ١٣٠٠ در قوچان کشته شد. وی برای تکمیل تحصیلات به تهران رفت و وارد مدرسه نظام شد و پس از مدتی برای معالجه به آلمان رفت و خلبانی را در آنجا فراگرفت و عنوان نخستین خلبان ایران را از آن خود کرد.پسیان که نظامی بود برای ساماندهی وضعیت ژاندارمری خراسان به این خطه اعزام شد. پس از کودتای سوم اسفند ١٢٩٩ رضاخان، از حکومت مرکزی دستور رسید که والی خراسان(قوام‌السلطنه) را دستگیر و روانه زندان کند و پسیان نیز چنین کرد. اما قوام که پس از اعزام به تهران آزاد و مقام صدارت را دریافت کرده بود حکم عزل محمدتقی پسیان را گرفت. پسیان این حکم را بر نتافت و علیه حکومت قلدر رضاخانی بپا خواست اما در نهایت طی جنگی در منطقه جعفرآباد قوچان به شهادت رسید.بعد از آن به مدت پنج سال عزاداریهای مفصلی در سالگرد مرگ پسیان در مشهد برگزار می ‌شد تا اینکه پس از به‌ قدرت‌ رسیدن سلسله پهلوی انجام این مراسم ممنوع اعلام شد.6070/1858            "}