{"onTitr":"","titr":" 208 میلیارد ریال کالای قاچاق سال گذشته در پردیس کشف شد","describe":" تهران- ایرنا- فرمانده نیروی انتظامی شهرستان پردیس از کشف 208 میلیارد و 312 میلیون و 59 هزار ریال کالای قاچاق طی سال گذشته در شهرستان پردیس خبر داد.", "text":"به گزارش ایرنا، سرهنگ غلامرضا حسنوند در سخنرانی پیش از خطبه‌های نماز جمعه پردیس با بیان اینکه مبارزه با قاچاق کالا و مواد مخدر در اولویت نیروی انتظامی قرار دارد اظهار داشت: بر این اساس بیش از 200 میلیارد کالای قاچاق و 365 کیلوگرم مواد مخدر توسط نیروی انتظامی کشف و 500 نفر نیز در این ارتباط دستگیر و با ارسال پرونده به محاکم قضایی معرفی شدند.وی خاطر نشان کرد: مردم می توانند در تماس تلفنی با پلیس موارد مشکوک را گزارش دهند چرا که خبرهای دریافتی کمتر از 24 ساعت توسط نیروی انتظامی عملیاتی شده و طی 48 ساعت نتیجه عملکرد را اعلام می‌کنیم.فرمانده نیروی انتظامی پردیس با بیان اینکه شهروندان پردیسی طی سال گذشته 321 هزار و 551 مورد تماس تلفنی با 110 داشته اند، افزود: میزان جرایم در شهرستان پردیس با مشارکت مردم نسبت به سال گذشته در این بازه زمانی 15 درصد کاهش داشته است.وی ادامه داد:  حدود 900 تماس تلفنی با 197 برای پیشنهاد، انتقاد و تقدیر از فعالیت‌های نیروی انتظامی این شهرستان ثبت شده است.حسنوند با توجه به قرار گرفتن شهرستان پردیس درمسیر جاده اصلی هراز، فیروز کوه و جاده قدیم و آزاد راه  تهران- پردیس اظهار داشت که طی سال گذشته با مشارکت مردم قانونمند شهرستان کاهش چشمگیری در تلفات جاده ای و تعداد تصادفات داشتیم.وی ادامه داد: بیکاری، اعتیاد، حاشیه نشینی، طلاق و فضای مجاز به عنوان مهمترین آسیب‌های اسن شهرستان معرفی که شایع شدن هر یک از این موارد امنیت جامعه را تهدید می‌کند.فرمانده نیروی انتظامی با اشاره به اینکه امنیت موضوعی حیاتی برای جامعه به شمار می رود گفت: امنیت مانند چتری بر سر همه مردم گسترده شده چرا که حتی مخالفان نظام هم زیر این چتر قرار دارند و لازمه امنیت پایدار مشارکت مردم و مسئولان است.وی گفت: پلیس مقتدر و امین مردم است و ما به عنوان سربازان نیروی انتظامی در خدمت مردم بوده و تلاش داریم در این شهرستان ماموریت های خود را در جهت آسایش و آرامش مردم به بهترین شکل انجام بدهیم.14 تا 20 مهرماه به عنوان هفته نیروی انتظامی نامگذاری شده است.تهرام/9441/6003            "}