{"onTitr":"","titr":" باید به سمت شهر هوشمند حرکت کنیم","describe":" اصفهان- ایرنا- معاون معماری و شهرسازی شهرداری اصفهان گفت : با توجه به شرایط موجود در شهرها ناگزیریم به واسطه مدیریت زمان و مدیریت منابع انسانی در حوزه خدمات شهری به سمت شهر هوشمند حرکت کنیم.", "text":"به گزارش ایرنا، سید احمد حسینی نیا شبانگاه روز چهارشنبه در حاشیه افتتاح بیست و یکمین نمایشگاه بین المللی صنعت ساختمان در جمع خبرنگاران افزود : قسمت هایی از هوشمند سازی شهر اصفهان در راستای برنامه های کنترل کیفیت، خدمات شهری و محوطه های شهری شهرداری دیده شده که به دنبال سرعت بخشی برنامه ها و خروجی آن هستیم.وی با اشاره به بسته تشویقی برای ساخت و ساز انبوه سازان ساختمانی ، تصریح کرد: برای رونق بخشی به صنعت ساخت و ساز باید مولفه هایی را در نظر بگیریم که سازندگان، انبوه سازان و مصرف کنندگان شخصی و به طور کلی صنعت ساخت و ساز به این مولفه ها جذب شده و صنعت ساختمان جریان خود را دنبال کند.وی ادامه داد : شهرداری به همت شورای اسلامی شهر اصفهان مصوبه پرداخت هزینه پروانه ساختمانی را به تصویب رسانده که این مصوبه به شهروندان و انبوه سازان تعلق می گیرد.معاون معماری و شهرسازی شهرداری اصفهان با بیان اینکه در این بسته تشویقی تخفیفات ویژه ای برای متقاضیان در نظر گرفته می شود، تصریح کرد : از برآورد مالی کلی 30 درصد را نقدی و مابقی را به صورت اقساط به شهرداری می پردازند.به گزارش ایرنا، &#39;شهر هوشمند&#39;(Smart City)، مکانی ممتاز برای توسعه پایدار اقتصادی، صنعتی است که در آن به مسائلی مانند ترافیک، مصرف انرژی، آلودگی، تخریب سرزمین، به روز رسانی و بهینه سازی زیرساخت های شهری وبهبود کیفیت زندگی از طریق رویکردی نوآورانه و سیستماتیک و بر اساس ارتباط و تبادل اطلاعات با هدف بهینه سازی فرآیندهای مدیریت شهری پرداخته می شود.- مدیرعامل سازمان همیاری شهرداری های استان اصفهان گفت: حوزه صنعت و مصالح ساختمانی به صورت متوسط 150 شغل مستقیم و مرتبط با بخش ساخت و ساز را ایجاد کرده است.    سعادت بهرامیان در آیین افتتاح این نمایشگاه با اشاره به اهمیت چرخه اقتصاد در صنعت ساختمان افزود: زمانی که بودجه عمرانی کشور از عدد 45 میلیارد دلار به 20 میلیارد دلار برسد یعنی چرخه این صنعت نمی چرخد که به همین میزان در صنعت ساخت و ساز و مباحث عمرانی اشتغال را از دست می دهیم. وی با بیان این که ساختار نظام اقتصادی با مشکلاتی مواجه است، تصریح کرد : مباحث صادراتی و بخش تولید با نگاه زیرساختی عمیق دیده نمی شود. وی ادامه داد: نمایشگاه ها علاوه بر انتقال تکنولوژی و دانش باید از شرکت هایی که صادر کننده هستند و فناوری بالاتری داشته و قیمت تمام شده کمتری دارند دعوت کنند تا از دانش آن ها بهره گیری کنیم. بهرامیان گفت: افزایش نرخ ارز در برخی مواقع تهدید است اما در برهه ای از زمان فرصتی برای ارزآوری و زیرساخت های کشور است چرا که برای ایجاد زیر ساخت ها نباید متکی به درآمدهای نفتی باشیم. در این نمایشگاه چهار روزه  150 شرکت صنعت ساختمان و صنایع وابسته از 10 استان کشور محصولات تولیدی خود را در فضایی بالغ بر 9 هزار متر مربع ارایه کردند. 9913/6026/            "}