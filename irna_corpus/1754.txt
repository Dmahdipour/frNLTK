{"onTitr":"","titr":" کوتاه از دانشگاه آزاد","describe":" تهران-ایرنا- جزئیات نشست سرپرست دانشگاه آزاد اسلامی با وزیر بهداشت ، درمان و آموزش پزشکی و اعلام شرایط دریافت وام اربعین برای دانشجویان از جمله خبرهای کوتاه این دانشگاه است.", "text":"به گزارش روز چهارشنبه گروه دانشگاه ایرنا، محمد مهدی طهرانچی در نشست مشترک با دکتر سیدحسن قاضی زاده هاشمی وزیر بهداشت، درمان و آموزش پزشکی، اظهار کرد: یکی از مباحثی که در دوره جدید به دنبال آن هستیم، ایجاد تعامل نزدیک با مسئولان و سیاست ها در حوزه وزارت علوم، وزارت آموزش و پرورش و وزارت ورزش و جوانان است تا با این دستگاه ها تعامل نزدیک داشته باشیم و بتوانیم از توان و ظرفیت این دستگاه ها به نحو بهینه و به صورت هم افزا استفاده کنیم.وی افزود: یکی از حوزه هایی که به طور دقیق باید در مورد آن برنامه ریزی شود و از طرفی در تعامل نزدیک با وزارت بهداشت است، حوزه پزشکی، علوم پزشکی و پیراپزشکی و به کارگرفتن سایر علوم در رابطه با نظام سلامت است؛ براین اساس سعی داریم واحدهایی را از علوم اجتماعی و علوم مهندسی در حوزه سلامت به کار گیریم تا فاصله بین دانشگاه های پزشکی و غیرپزشکی کمتر شود و با هماهنگی های موثر و نظام برنامه ای، از ظرفیت های حوزه پزشکی در سایر علوم بهره گیری شود.طهرانچی از راه اندازی برنامه سلامت در دانشگاه آزاد اسلامی خبر داد و گفت: با همکاری واحد علوم پزشکی در واحد تهران غرب، موضوع پایان نامه و رساله های دانشجویی به سمت علوم بین رشته ای سلامت گرایش پیدا کرده، اما شکل گیری بهتر این موضوع مستلزم تعامل بهتر با وزارت بهداشت است.**شرایط دریافت وام اربعین دانشجویان دانشگاه آزاد برای شرکت در پیاده روی اربعین می توانند از تسهیلات این دانشگاه که شامل وام به مبلغ 10 میلیون ریال(معادل یک میلیون تومان) است، استفاده کنند.این تسهیلات با انعقاد تفاهم نامه همکاری بین دانشگاه آزاد اسلامی و بانک قرض الحسنه مهر ایران به دانشجویان دانشگاه آزاد اسلامی اعطا می شود.مدت بازپرداخت این وام 20 ماهه و بدون اخذ ضامن و دیگر تشریفات اداری در کوتاه‌ترین زمان ممکن به متقاضیان پرداخت می‌شود.متقاضی تسهیلات باید دانشجوی یکی از واحدهای دانشگاه آزاد اسلامی باشد و تسهیلات صرفاً به دانشجویانی که از طریق کاروان های بسیج دانشجویی دانشگاه آزاد اسلامی در مراسم پیاده وری اربعین حسینی شرکت می کنند، اعطا می شود.دانشجویان می توانند از طریق آدرس سامانه ساجد Sajed.iau.ir بخش صندوق رفاه دانشجویان نسبت به ثبت درخواست خود اقدام کنند. ثبت نام در سامانه صندوق رفاه به منزله اعطای تسهیلات نبوده و درخواستهای ثبت شده پس از تایید توسط بسیج دانشجویی به بانک معرفی می شوند.در صورت تایید درخواست متقاضیان توسط بسیج دانشجویی از طریق پیامک و یا ایمیل ثبت شده به دانشجویان اطلاع رسانی می شود که به نزدیکترین شعبه بانک قرض الحسنه مهر ایران مراجعه و نسبت به تکمیل فرایند و دریافت وام اقدام کنند.ن.م**1601            "}