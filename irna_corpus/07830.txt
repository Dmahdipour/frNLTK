{"onTitr":"","titr":" یک سوم کودکان یمن به سوء تغذیه مبتلا هستند","describe":" تهران - ایرنا - وزیر بهداشت یمن گفت: یک سوم کودکان زیر پنج سال یمن براثر جنگ و محاصره به سوء تغذیه مبتلا شده اند.", "text":"به گزارش ایرنا از خبرگزاری رسمی یمن(سبا) دکتر طه متوکل روز جمعه افزود: از هر 9 کودک یمنی هشت کودک به کم خونی و حدود یک میلیون و 200 هزار زن در سن باروری یا متاهل به سوء تغذیه مبتلا هستند.وی از سازمان های بین المللی خواست با وزارت بهداشت یمن در ایجاد یک سازوکار درمانی کامل برای کودکان و زنان یمن تا پیش از ابتلای آنها به سوء تغذیه مشارکت فعال داشته باشند و پس از ابتلا و مداوای آنها به گونه ای عمل شود که بار دیگر بیمار نشوند.متوکل اضافه کرد: همه خانواده های یمنی نیازمند کمک های غذایی، بهداشتی، آب، کمک های اضطراری و حمایت های تخصصی و بسیاری از آنها نیازمند سرپناه هستند.وی تصریح کرد: شهروندان یمنی در بسیاری از مناطق اوضاع فاجعه آمیزی دارند و بسیاری از آنها نیاز به کمک های فوری دارند.'محمد جحاف' مدیرکل بهداشت تکاملی کودکان یمن نیز گفت: کودکان یمن با شبح مرگ روبرو هستند.عربستان از ششم فروردین سال 94 در قالب ائتلافی از چند کشور عربی و با کمک و چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. تجاوز عربستان به یمن تاکنون منجر به کشته شدن بیش از 16 هزار یمنی بی گناه و ویرانی زیر ساخت های این کشور شده است. شبک**6116**1708            "}