{"onTitr":"","titr":" 6 هزار هکتار اراضی شمال گلستان به پرورش میگو اختصاص می یابد","describe":" گرگان – ایرنا – مدیرکل امور اراضی جهاد کشاورزی گلستان گفت: با موافقت اخیر رییس سازمان امور اراضی کشور در سفر به این استان، 6 هزار هکتار از اراضی کم بازده واقع در شهرستان گمیشان به پرورش میگو اختصاص می یابد.", "text":"حسن خسروی روز سه شنبه در گفت وگو با خبرنگار خبرگزاری جمهوری اسلامی اظهار داشت: این اراضی که کم بازده محسوب می شوند، پس از ابلاغ مجوز نهایی از سازمان امور اراضی کشور و طی مراحل قانونی در استان، در اختیار شرکت شهرک های استان برای جذب سرمایه گذار با اولویت بومیان قرار می گیرد.به گفته وی این اراضی به غیر از مجتمع چهار هزار هکتاری پرورش میگو گمیشان است.شهرستان گمیشان با 80 هزار نفر جمعیت در فاصله 53 کیلومتری شمال غربی گرگان مرکز گلستان و در همسایگی کشور ترکمنستان قرار دارد و شغل اصلی ساکنان آن صیادی و کشاورزی است.طبق گزارش امیرشیر توماج فرماندار گمیشان، بر اساس پیش بینی های انجام شده در سال جاری دو هزار و 500 تن میگو از مزارع سایت پرورش میگو  این شهرستان برداشت خواهد شد.خسروی همچنین رفع تداخل حدود 500 هکتار از اراضی ساحلی استان به نفع مردم را دیگر رهاورد سفر رییس سازمان امور اراضی کشور به گلستان برشمرد و گفت: این اراضی ساحلی بیشتر در شهرستان بندرگز قرار دارد و دارای اختلاف 40 تا 30 ساله میان مردم و منابع طبیعی است.استان مرزی گلستان 110 کیلومتر از ساحل دریای خزر را از بندرگز تا گمیشان در خود جای داده است. علیرضا اورنگی معاون وزیر جهادکشاورزی و رییس سازمان امور اراضی کشور 14 مهر امسال با سفر یک روزه به استان گلستان از مجتمع چهار هزار هکتاری پرورش میگو گمیشان دیدن کرد و نشستی هم با استاندار و مسوولان دستگاه های مرتبط در گرگان داشت.استان گلستان واقع در شمال کشور دارای یک میلیون و 869 هزار نفر جمعیت می باشد که اقتصاد اصلی ساکنان آن از طریق کشاورزی و دامپروری است.6204/1860            "}