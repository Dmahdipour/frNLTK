{"onTitr":"","titr":" 200 برنامه هفته تربیت بدنی در خراسان جنوبی برگزار می شود","describe":" بیرجند - ایرنا - مدیرکل ورزش و جوانان خراسان جنوبی گفت: 200 برنامه همزمان با هفته تربیت بدنی در محورهای ورزشی، فرهنگی، جوانان، همایش، جشنواره ها و نمایشگاه در استان برگزار می شود.", "text":"به گزارش ایرنا مهران سرپرست روز پنجشنبه در نشست خبری افزود: روز نخست این هفته با عنوان ورزش، فرهنگ ایثار و شهادت، جانبازان و معلولان نامگذاری شده که غبارروبی مزار شهدا و مسابقاتی با حضور جانبابزان و معلولان برگزار می شود.هفته تربیت‌ بدنی ۲۶ مهر تا دوم آبان ماه است.وی گفت: روز دوم ورزش، اخلاق، فرهنگ و رسانه نام گرفته که همایش‌های پیاده‌روی و صبحگاهی، دیدار با اصحاب رسانه و مسابقات ویژه خبرنگاران برگزار می شود و سومین روز هفته تربیت‌بدنی که ورزش، بانوان و خانواده نامگذاری شده برنامه‌های ورزشی صبحگاهی ویژه بانوان و کارگاه‌های آموزشی ورزش و سلامت خانواده برگزار می‌شود.مدیرکل ورزش و جوانان خراسان جنوبی بیان کرد: دیدار و تجلیل از پیشکسوتان، بازنشستگان، قهرمانان، حامیان ورزش در پنجمین روز هفته تربیت ‌بدنی انجام  و نگارش کتاب پیشکسوتان ورزشی خراسان‌جنوبی نیز آغاز می‌شود.وی گفت: به صدا درآمدن زنگ ورزش و استعدادیابی در مدارس، توزیع اقلام ورزشی، مسابقات درون مدرسه‌ای و بین دانشگاهی، برگزاری مسابقات کارکنان و طلاب و تجلیل از قهرمانان جامعه ورزش کارگری، روحانیون و کارکنان دولت از دیگر برنامه‌های هفته تربیت‌بدنی است.سرپرست افزود: تشریفات برگزاری مسابقات المپیاد استانی و اختتامیه مسابقات والیبال دختران کشور که به میزبانی بیرجند برگزار می شود، توسط تشکل های غیردولتی انجام می شود.وی گفت: 15 برنامه ملی و مذهبی را امسال در استان انجام می دهیم و از سال آینده می توانیم به سمت کیفی سازی برنامه ها حرکت کنیم.وی تصریح کرد: برنامه کنترل و کاهش آسیب های اجتماعی استان آماده و همه مناطق جغرافیایی خراسان جنوبی در این برنامه به شکل جامع لحاظ شد.مدیرکل ورزش و جوانان خراسان جنوبی گفت: 2 هزار و 742 برنامه در قالب برنامه کنترل و کاهش آسیب های اجتماعی دیده شده که بخشی از برنامه ها شکل عمومی و بخش دیگر ویژه است و در مناطق مرزی، حاشیه نشین و روستایی برگزار می شود.وی بیان کرد: برای زنان بهبود یافته از اعتیاد، افراد حاشیه نشین و غیره برنامه تهیه شده و 15 دستورالعمل برای دهه کرامت، دهه ولایت، مناسبت های هفته تربیت بدنی، جاده ولایت، هفته پارالمپیک، هفته جوان و ازدواج در اداره کل ورزش و جوانان استان تهیه شد.وی گفت: در ساختار اداری این اداره کل بازبینی شده و همه کمیته ها و کمیسیون هایی که محل تصمیم گیری داخل سیستم بوده به روز شده است، ما 50 کمیته و کمیسیون داخل سازمان داریم که جریان کار را داخل اداره کل ورزش و جوانان تعریف می کند و همه کارشناسان اداره کل در این حوزه مسئولیت دارند.سرپرست افزود: در حوزه شهرستان ها همه 300 هیات ورزشی فعال باید تقویم ورزشی داشته باشند و بدانیم برنامه و چارچوب کاری آنها چگونه است.وی اظهار داشت: سند توسعه بخش ورزش استان مراحل پایانی است و 11 برش شهرستانی دارد که تا سال 1400 برنامه جامع و کامل در همه حوزه ها داریم.مدیرکل ورزش و جوانان خراسان جنوبی گفت: برنامه برای اجرا به ابزار، نیروی انسانی و سایر موارد نیاز دارد و برنامه ای به نام سفر و حضور در شهرستان ها را دنبال می کنیم که در این برنامه با همه افراد و شخصیت ها که در توسعه ورزش شهرستان نقش دارند، نشست برگزار می کنیم.وی تصریح کرد: تاکنون پنج سفر به شهرستان های طبس، خوسف، نهبندان، قاینات و سرایان انجام شد و این سفرها دستاوردهای خاص خود را دارد.سرپرست گفت: مسائل مالی و اداری هیات های ورزشی باید براساس مستندات مشخص شود و برنامه جامع و کامل و مخاطب دیده شده که نیاز به عوامل محرک و شتاب دهنده دارد تا نیازهای ضروری استان را فراهم کنیم.وی اظهار داشت: هفته آینده دفتر هیات های ورزشی افتتاح می شود و سالن بنیاد مستضعفان انقلاب اسلامی که با اعتبار 65 میلیارد ریال ساخته شده  را به عنوان مرکز آماده سازی هیات های ورزشی آماده می کنیم و سالن 2 هزار و 500 نفره بیرجند در اختیار معاونت ورزشی برای آماده سازی و میزبانی مسابقات استانی و کشوری است.وی گفت: سال 1398 باید چندین مسابقه قهرمانی کشور در خراسان جنوبی برگزار شود و تا ماه آینده خوابگاه ورزشکاران در مجموعه غدیر به بهره برداری می رسد.مدیرکل ورزش و جوانان خراسان جنوبی افزود: 53 پروژه خیرساز فعال در استان داریم و 30 پروژه چمن مصنوعی با بنیاد مستضعفان داریم که امسال انجام می شود و پروژه های عمرانی و ملی متعددی داریم که همه فعال است و وضعیت اعتبارات سال جاری مطلوب است.وی افزود: از هفته آینده کار تزریق اعتبارات جدید انجام می شود و 10 پروژه را در دهه فجر امسال افتتاح می کنیم که شامل سالن های ورزشی، چند استخر و ... است.وی تصریح کرد: پول هیات های ورزشی را در اختیار رئیس اداره ورزش و جوانان شهرستان قرار می دهیم و به هیات های استانی پولی بابت توزیع شهرستانی نمی دهیم، طبق یک فرمول ترسیم شده بخشی از اعتبارات در اختیار اداره کل، درصدی به هیات های استان و درصدی هم به اداره ورزش  شهرستان ها قرار می گیرد. سرپرست گفت: 131 مکان ورزشی 2 هفته آینده حوزه بهره برداری آن با اولویت واگذاری به هیات های ورزشی در چارچوب ضوابط  و مقررات مشخص می شود.وی تصریح کرد: در مرکز خراسان جنوبی برای اینکه هیات های ورزشی بیرجند فعال شود اماکن ورزشی را به هیات های استان واگذار نمی کنیم و هیات های استانی باید از حوزه سالن داری، کار اجرایی و غیره خارج شوند و کار ستادی و سیاست گذاری انجام دهند.مدیرکل ورزش و جوانان خراسان جنوبی گفت: بخشی از هیات های ورزشی در بیرجند نقش هیات بیرجند را انجام می دهند و سالن داری می کنند، هیاتی از استان 2 سال است که از هیات شهرستانی خود بازدید نداشته لذا سیاست ما این است که سالن های ورزشی خود را به هیات های ورزشی شهرستان بیرجند واگذار کنیم.وی اظهار داشت: وقتی تعداد ورزشکاران سازمان یافته استان افزایش پیدا کند آن وقت می توانیم ادعا کنیم در کار خود توفیق داشته ایم و در حال حاضر نسبت به مدت مشابه سال قبل تعداد ورزشکاران سازمان یافته خراسان جنوبی 20 درصد افزایش داشته است.سرپرست افزود: اگر میزان مشارکت مردم در برنامه های ورزش همگانی افزایش یابد آن وقت توفیق پیدا می کنیم و امسال نسبت به سال قبل در این حوزه رشد بیشتری به دست می آید.وی گفت: دولت به توسعه ورزش همگانی نگاه ویژه داشته است و ایستگاه های جدیدی در استان برای ورزش همگانی ایجاد می شود.وی اضافه کرد: ایجاد پارک ویژه بانوان از برنامه های ما است که در همه جلسه ها با شورای اسلامی شهر و شهرداری در حال پیگیری هستیم و ایجاد جاده تندرستی در سند توسعه ورزش استان آمده است.مدیرکل ورزش و جوانان استان بیان کرد: میزان نشاط و شادی در استان پایین است که با ترغیب مردم به ورزش افزایش می یابد.وی افزود: فراخوان عمومی طرح ارائه مشاوره به سنین پایه را داریم که طرح پایه و فراگیر استانی است و با همکاری آموزش و پرورش مشاوره علمی و پزشکی، روانشناسی به دختران و پسران ارائه می شود.سرپرست گفت: نتیجه اجرای طرح یادشده برداشت استعدادهای اولیه است که در سالن های ورزشی تست مهارتی می دهند و جامعه مخاطب برجسته از بین آنها بیرون می آید که مسیر تمرین و رشد را انجام می دهند.وی گفت: ورزشکارانی که شناسایی می شوند در المپیاد می توانند خود را نشان دهند و وزارت ورزش و جوانان برنامه المپیاد نخبگان را با هدف تامین نیروی انسانی برای المپیک ها و بازی های آسیایی در دستور کار دارد.وی یادآور شد: نگاه وزارت ورزش در المپیاد نخبگان المپیک جوانان است که هر 2 سال انجام می شود و در بخش دختران 29 رشته و در بخش پسران 41 رشته در سن 12 تا 15 سال مسابقاتی انجام می دهند که 31 استان کشور در آن شرکت می کنند و یک بازه 10 تا 12 روز مسابقات در سطح کشور در 30 آبان تا 10 آذر ماه برگزار می شود و همه استان های کشور در میزبانی این مسابقات دخیل هستند.سرپرست گفت: خراسان جنوبی در رشته والیبال میزبان مسابقات دختران والیبال کشور در سنین 12 تا 15 سال است و پیش بینی می شود که 30 استان کشور شرکت کنند.وی ادامه داد: 286 خانه ورزشی در استان داریم که امسال هم 100 خانه ورزشی روستایی دیگر افتتاح می شود.7559*3028            "}