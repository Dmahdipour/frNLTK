{"onTitr":"","titr":" دختران مجرد مشمول بیمه زنان خانه دار هستند","describe":" تهران- ایرنا- سازمان تامین اجتماعی اعلام کرد: دختران مجرد هم می توانند به عنوان مشمولان بیمه زنان خانه‌دار از خدمات این سازمان بهره مند شوند.", "text":"به گزارش روز سه شنبه ایرنا از اداره کل روابط عمومی سازمان تأمین اجتماعی، تمام زنان 18 تا 50 سال می توانند با مراجعه به شعب تأمین اجتماعی سراسر کشور از حمایت های مقرر در قانون بیمه صاحبان حرف و مشاغل آزاد بهره مند شوند و برخورداری از این حمایت ها نیازمند تأهل و سابقه بیمه پردازی نیست.بیمه زنان خانه دار از جمله حمایت‏هایی است که به آسانی به زنان ارائه می شود و فرآیند ورود به جمع بیمه شدگان تأمین اجتماعی بر اساس این قانون به سادگی انجام می شود.مشمولان این قانون تمام زنان 18 تا 50 ساله هستند و در مورد افراد بالای 50 سال نیز میزان سابقه بیمه پردازی قبلی به حداکثر سن مورد نظر اضافه می شود.از دیگر ویژگی های خاص بیمه زنان خانه دار امکان انتخاب نرخ پرداخت حق بیمه و دستمزد مبنای پرداخت حق بیمه است. متقاضیانی که کمتر از پنج سال دارای سابقه پرداخت حق بیمه هستند، می توانند دستمزد مبنای پرداخت حق بیمه خود را بین حداقل دستمزد مصوب شورای عالی کار تا حداکثر دستمزد مصوب انتخاب کنند. در سال جاری حداقل دستمزد روزانه مبنای پرداخت حق بیمه معادل 370 هزار و 423 ریال و حداکثر آن نیز هفت برابر حداقل دستمزد است.نرخ پرداخت حق بیمه زنان خانه دار برای برخورداری از حمایت های بازنشستگی 14 درصد، بازنشستگی و فوت (پرداخت مستمری به بازماندگان واجد شرایط) 16 درصد و بازنشستگی، فوت و از کارافتادگی 20 درصد است. ضمناً 2 درصد نرخ های مذکور سهم دولت است.انتخابی بودن استفاده از خدمات درمانی از دیگر مزایای طرح بیمه زنان خانه دار است. به عبارت دیگر در صورتی که زنان متقاضی استفاده از این نوع بیمه تحت تکفل پدر، مادر یا همسر خود بوده و از این طریق از مزایای درمانی سازمان تأمین اجتماعی برخوردار باشند، نیازی به پرداخت سرانه درمان نیست و در غیر این صورت می توانند با پرداخت سرانه درمان مصوب از خدمات درمانی سازمان تأمین اجتماعی نیز برخوردار شوند.حق سرانه درمان هر سال به تصویب هیأت وزیران می رسد و در سال جاری 44 هزار تومان برای هر نفر تعیین شده است.اجتمام* ٧٢6٨*1834            "}