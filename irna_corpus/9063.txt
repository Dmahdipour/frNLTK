{"onTitr":"","titr":" شبکه برق بازار سنندجی ایمن شد","describe":" سنندج - ایرنا - مدیر توزیع برق شهرستان سنندج از اصلاح، ایمن سازی شبکه، رفع ضعف ولتاژ، رفع حریم و ساماندهی انشعابات بازار سنندجی خبر داد.", "text":"به گزارش روز پنجشنبه روابط عمومی شرکت توزیع نیروی برق استان کردستان، محمد سعید سلطانی گفت: این عملیات شامل نصب یک دستگاه پست ترانسفورماتور هوایی 315 کیلوولت آمپر، احداث 193 متر شبکه فشار متوسط زمینی و 220 متر شبکه فشار ضعیف زمینی و اصلاح   800 متر شبکه فشار ضعیف هوایی (با تبدیل شبکه مسی به کابل خود نگهدار) است.وی به اصلاح 275 فقره انشعاب تکفاز تجاری نیز اشاره کرد و افزود: اصلاح این تعداد انشعاب با هدف کاهش تلفات و اصلاح لوازم اندازه گیری صورت گرفت که در این راستا بیش از 2 میلیارد ریال از محل اعتبارات داخلی هزینه شده است.مدیر توزیع برق شهرستان سنندج همچنین از نصب 21 دستگاه چراغ به منظور تامین روشنایی بازار و احداث کابل خود نگهدار در محدوده یاد شده با استفاده از تکیه گاه های موجود بدون استفاده از تیر خبر داد.سلطانی هدف از انجام این اقدامات را ارتقا کیفی شبکه های توزیع برق، افزایش ایمنی، مناسب سازی و همچنین بهبود شرایط خدمت رسانی به کسبه و بازاریان این گذر قدیمی و سنتی اعلام کرد.وی اضافه کرد: در جریان اجرای پروژه اصلاح و ساماندهی شبکه برق بازار سنندجی با توجه به شاخصه های فرهنگی و تاریخی، محدودیت هایی وجود داشت و از طرفی بدلیل قدمت و بهسازی شبکه فرسوده احتمال وقوع اتصالی و آتش سوزی در محل چند برابر شده بود که با هماهنگی های انجام شده با دستگاه های ذیربط این موانع برطرف شد.بازار سنندجی در ضلع شمالی خیابان انقلاب سنندج قرار داشته و این شهر حدود 500 هزار نفر جمعیت دارد. 7355/9102            "}