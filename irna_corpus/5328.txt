{"onTitr":" نماینده ولی فقیه در خراسان شمالی:    ","titr":" همراهی اخلاق و قانون می تواند دشمنی ها را به دوستی بدل کند","describe":" بجنورد- ایرنا- نماینده ولی فقیه در خراسان شمالی گفت: هر چند قانون خشک است ولی اگر اخلاق چاشنی آن شود بسیار تحول آفرین و تاثیرگذار شده و حتی می تواند دشمن را به دوست تبدیل کند.", "text":"به گزارش ایرنا حجت الاسلام و المسلمین ابوالقاسم یعقوبی روز یکشنبه در دیدار با فرمانده و کارکنان نیروی انتظامی خراسان شمالی افزود: ناجا نیرویی فعال و مثبت است و باید با رعایت قانون، اخلاق و ارزش های اسلامی، اجازه ندهد که خاطره خوش مردم از این نهاد خدشه دار شود. امام جمعه بجنورد از نیروی انتظامی به عنوان دیوار امت و زینت رهبری یاد کرد که راه های تامین امنیت جامعه به او سپرده شده است.یعقوبی با تاکید بر رعایت نظم و به روز بودن در نیروی انتظامی، اظهار داشت: نیروی انتظامی از بازوان مهم ولایت است که با مردم محشور است و باید در انجام وظیفه خود و تعامل با مردم، با رعایت همه جوانب، سنجیده عمل کند تا غافلگیر نشود.وی افزود: هم اکنون دشمنان در داخل و خارج کشور بیدار هستند و کشور ما را رصد می کنند بنابراین باید رخنه ها را دریافته و به گونه ای رفتار کنیم که دشمن نتواند وارد نظام شده و ضربه بزند.فرمانده انتظامی خراسان شمالی نیز در این دیدار گفت: این نیرو امسال با راه اندازی قرارگاه، کاهش 41 درصدی در تلفات سوانح درون شهری و 17 درصدی در تلفات برون شهری داشته است.سردار علیرضا مظاهری افزود: در حوزه جرائم خشن نیز 100 درصد کاهش داشته ایم در حالی که جرائم و سرقت های خرد افزایش یافته که در تحلیل های انجام شده بیکاری، گرانی، اعتیاد و اقتصاد جامعه مهمترین عامل وقوع آن بوده است.14 تا 21 مهرماه در تقویم رسمی کشور به عنوان هفته نیروی انتظامی نامگذاری شده است.ط/5132            "}