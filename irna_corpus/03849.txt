{"onTitr":"","titr":" معاون ورزشی استقلال: حسینی از رقابت با رحمتی نترسد","describe":" تهران - ایرنا - معاون ورزشی باشگاه استقلال به «سید حسین حسینی» دروازه بان این تیم پیشنهاد کرد از رقابت با «سید مهدی رحمتی» نترسد و علاوه بر تحکیم دوستی با وی، به فکر نشان دادن توانایی‌هایش باشد.", "text":"«علی خطیر» روز سه‎شنبه در گفت وگو با خبرنگار ایرنا یادآور شد: در حال حاضر رحمتی بهترین شرایط را دارد و تصمیم «وینفرد شفر» سرمربی تیم، بر حضور او در درون دروازه است. او به هر دو دروازه بان تیمش علاقه دارد.خطیر در پایان یادآور شد: با حرف هایی که حسینی با شفر زد سوء‌تفاهمات برطرف شد. اطمینان داشته باشید باشگاه استقلال به دنبال استعدادسوزی نیست.وی تصریح کرد که حسینی نباید از رقابت با سید مهدی رحمتی بترسد و باید علاوه بر رفاقتی که میان آنان است رقابت هم باشد تا توانایی هایش را نشان دهد. خطیر با بیان این نکته که «سید حسین حسینی» بابت مصاحبه ای که پس از پایان بازی با نفت مسجد سلیمان انجام داد از مسولان و مربیان استقلال عذرخواهی کرد، یادآور شد: این بازیکن به اشتباهش پی برد و بابت حرف هایی که بر زبان آورد عذرخواهی کرد، البته او باید در کمیته انضباطی باشگاه استقلال حاضر شود تا پاسخگوی اظهاراتش باشد.او اعلام کرد: بازیکنی همچون «سید حسین حسینی» که ملی پوش و با استعداد است نباید بلافاصله پس از پایان بازی مصاحبه احساساتی انجام دهد و اصول و قواعد حاکم بر باشگاه بزرگی مانند استقلال را زیر سئوال ببرد.خطیر در بخش دیگری از سخنان خود با تاکید بر این نکته که شکایت باشگاه استقلال به رای سوپرجام باشگاه های ایران همچنان با قدرت پیگیری می شود، اظهار داشت: باشگاه استقلال تا 18 اکتبر وقت دارد لایحه خود را به دادگاه عالی ورزش «cas» ارسال کند و به طور حتم زودتر از تاریخ مقرر این اتفاق خواهد افتاد.او درباره اتفاقاتی که پس از پایان بازی استقلال و نفت مسجد سلیمان رخ داد افزود: باشگاه استقلال اتفاقات و حوادث حاشیه ای که ناخوشایند بود و در مسجد سلیمان به وقوع پیوست را از طریق فدراسیون فوتبال و سازمان لیگ برتر پیگیری کرده و امیدواریم از این پس شاهد چنین مسائلی نباشیم.معاون ورزشی استقلال یادآور شد: این که استقلال 11 بازیکن در تیم های ملی در اختیار دارد بدان معناست که کیفیت فنی تیم بالا است و یک حسن بزرگ برای استقلال محسوب می شود، اما از سوی دیگر این موضوع در برنامه های تمرینی استقلال اختلالاتی را هم به وجود می آورد که نتیجه آن تعطیلی چند روزه تمرین تیم بود.خطیر افزود: استقلال با 2 پیروزی با ارزشی که در جام حذفی و لیگ برتر برابر تیم نفت مسجد سلیمان به دست آورد، نشان داد مسیر موفقیت و پیشرفت این تیم در حال طی شدن است و روز به روز بهتر می شود. این پیروزی ها به لحاظ روحی و روانی نیز تاثیرات مثبت زیادی در روند تیمی استقلال خواهد داشت.او خاطرنشان ساخت: «وینفرد شفر» سرمربی استقلال به خوبی کارش را بلد است و باشگاه استقلال با قدرت از او حمایت کرده و خواهد کرد، به طور حتم روزهای خوبی در انتظار این مربی بزرگ است که در فصل گذشته توانایی های فنی اش را ثابت کرده است.خطیر خاطرنشان کرد: وضعیت ترکیب استقلال دیر مشخص شد و برخی از بازیکنان دیر به تیم اضافه شدند. همچنین ما تعدادی مصدوم داشتیم که همه این عوامل باعث شد در چند هفته اول مسابقات لیگ برتر از نظر هماهنگی با مشکل روبرو شویم که خوشبختانه با تدابیر کادر فنی و تلاش بازیکنان این موانع در حال برطرف شدن است و هواداران عزیز  استقلال مطمئن باشند بهترین روزهای این تیم از راه خواهد رسید.او درباره انتقاداتی که از کیفیت پایین بازیکنان خارجی استقلال می شود، گفت: بازیکنان خارجی نیاز به زمان دارند تا با شرایط تیم هماهنگ شوند، فکر می کنم بازیکنان خارجی استقلال به زودی کیفیت بالای فنی شان را نشان دهند. «گرو حاجی» در لیگ قهرمانان اروپا بازی کرده است و به طور حتم بازیکنی که در این سطح به میدان برود بسیار ممتاز است.معاون ورزشی استقلال افزود: «مامه تیام» بازیکن بسیار خوبی برای استقلال بود اما می بینیم در لیگ امارات و در شش هفته گذشته فقط یک گل زده است، حال باید بگوییم او بازیکن ضعیفی است؟. باید به این نکته توجه کنیم که شرایط هر بازیکن خارجی که برای فوتبال به یک کشور دیگر می رود، متفاوت است.ورزشی **م.ت**1597            "}