{"onTitr":"","titr":" مدیرعامل پست: نیمی از اماکن و معابر کشور فاقد نام هستند","describe":" تهران- ایرنا- مدیرعامل شرکت ملی پست گفت: فاقد پلاک و بدون نام بودن نیمی از اماکن و معابر کشور سبب شده تا طرح ملی نشانی یکسان و استاندارد ایرانیان (جی.نف) با کندی اجرا شود.", "text":"به گزارش ایرنا، طرح ملی جی.نف شامل شاخص معتبری از نشانی های مکانی است که از طریق ایجاد ارتباط بین داده های متنی و مکانی معتبر، دوباره کاری و خطای مرتبط با نشانی های جعلی و باطل را حذف کرده یا به نوعی کاهش می دهد.این طرح امکان صحت سنجی یک نشانی فیزیکی به همراه موقعیت و مختصات جغرافیایی آن را مقدور می سازد و هر نشانی که در این پایگاه ایجاد شود، بین چند نشانی همسان مقایسه می شود.این طرح در سه لایه استانداردسازی نشانی، بازنمایی مکان مرجع نشانی روی نقشه و تولید سرویس های نشانی مکان - محور تهیه شده است.اجرای طرح ملی جی.نف از سال 1395 آغاز شد و قرار است تا پایان سال 1399، همه اطلاعات مربوط به اماکن شهری و روستایی کشور به روز رسانی و نشانی استاندارد و مکان-محور آنها تهیه شود. در همین پیوند «حسین نعمتی» رئیس هیات مدیره شرکت ملی پست در نشست خبری به مناسبت 17 مهرماه روز جهانی پست در پاسخ خبرنگار اقتصادی ایرنا افزود: مشکل نداشتن پلاک و نام معابر و اماکن همچنان در اجرای طرح ملی نشانی استاندارد و یکسان ایرانیان(جی.نف) به رغم همکاری برخی شهرداری ها کندی طرح را سبب شده است که انتظار می رود وزارت کشور اقدامی در این زمینه انجام دهد.وی، نیاز به نقشه های پارسل بندی شده (دسته بندی شده) را یکی دیگر از الزام های اجرای طرح جی.نف برشمرد که اکنون در این باره هماهنگی هایی با سازمان نقشه برداری کشور و شهرداری ها صورت گرفته است تا هرچه زودتر این نقشه ها تهیه ودر اختیار طرح قرارگیرند.مدیرعامل شرکت ملی پست دوم خردادماه امسال فاقد نام و پلاک بودن نیمی از معابرکشور را عامل کندی اجرای طرح جی.نف برشمرده بود.معاون وزیرارتباطات و فناوری اطلاعات خاطرنشان ساخت: 52 میلیون رکورد پستی در کشور وجود دارد که همواره باید به روز رسانی شوند که تلاش شده این امر انجام شود.نعمتی ادامه داد: امکان دارد این میزان رکورد پستی با ساخت و سازهای جدید افزایش یابد که باید برای آنها نیز برنامه ریزی کرد.مدیرعامل شرکت ملی پست از اجرای طرح «ژئوکد» کردن اماکن کشور در 6 مرکز استان کشور خبرداد که در آن نشانی روی نقشه جغرافیایی کددار می شود.به گفته وی، طرح ژئوکد اکنون در پنج مرکز استان عملیاتی شده و در 2 شهر تهران و قم نیز به ارائه سرویس رسیده است.نعمتی ادامه داد: 76 شهر برای به روز رسانی کدپستی و انطباق آنها با طرح ژئوکد که 60 درصد نقاط شهری را شامل می شود در دستور کار قرار گرفته اند.رئیس هیات مدیره شرکت ملی پست گفت: اکنون امکانی فراهم شده است که شهروندان می توانند از طریق سامانه الکترونیکی برای دریافت کدپستی بدون نیاز به مراجعه فیزیکی اقدام کنند.** افزایش حجم مبادلات پستی ایران در منطقه به گفته وی، هرساله براساس شاخص های اتحادیه جهانی پست باید یک هزار و 800 تن مبادله پستی در منطقه انجام شود که کشورمان در این بخش موفقیت چشم گیری داشته است.نعمتی، ارائه خدمات ارزان، سریع، مطلوب و با دسترسی بالا را از اهداف شرکت ملی پست برشمرد که امسال در این زمینه ها توفیق های خوبی حاصل شده است.معاون وزیر ارتباطات و فناوری اطلاعات ادامه داد: اکنون شرکت ملی پست مجهز به سامانه هوشمند مدیریت حمل و نقل مرسوله های پستی شده که رضایت مشتریان را به دنبال داشته است.وی به همکاری هفت هزار فروشگاه با شرکت ملی پست اشاره کرد و افزود: علاوه بر آن 30 شرکت نیز خدمات را به صورت ویژه به مشتریان ارائه می دهند.مدیرعامل شرکت ملی پست یادآور شد: اکنون سرویس پست آسان خدمات مطلوبی در اختیار شهروندان قرار می دهد و ارسال صنایع دستی و سوغات نیز از این طریق انجام می شود.به گفته نعمتی اجرای خدمت پست آسان صرفه جویی 10 میلیارد ریالی در مصرف کاغذ را رقم زده است.وی از راه اندازی سرویس بسته و بار و واحد حمایت از مشتریان خبر داد و افزود: علاوه بر آنها سرویس پرداخت الکترونیک غرامت پستی به صورت لحظه ای می تواند غرامت شهروندان را پرداخت کند.** رشد نرخ ارز در پست مدیریت شدرئیس هیات مدیره شرکت ملی پست درباره نوسان های ارزی و اثر آن بر فعالیت های پست گفت: رشد نرخ ها مدیریت شد و به رغم همه فشارها افزایشی رخ نداد.نعمتی خاطرنشان ساخت: شرکت ملی پست با گذشت 2 سال از تعیین تعرفه های قبلی خود، ریالی به تعرفه های داخلی و خارجی اضافه نکرده است اما در مجموع همه سرویس های پستی با رشدی 9درصدی مواجه شده اند.معاون وزیر ارتباطات و فناوری اطلاعات در باره زیان انباشته پست ادامه داد: رایزنی در این زمینه ادامه دارد گرچه تراز مالی امسال آن با 10 درصد سود مواجه شده است.** سه چرخه پستی برای حمل مرسوله در نظر گرفته شده استوی افزود: برخی مواقع حمل مرسوله ها از روش هایی انجام می شود که خطرآفرین هستند و با هدف کاهش این امر مذاکره هایی با نیروی انتظامی و شهرداری تهران تا پس از موافقت آنها سه چرخه های طراحی شده برای حمل مرسوله استفاده شود.نعمتی در پاسخ به اینکه آیا فعالیت برنامه های نرم افزاری تلفن همراه (اپلیکیشن‌های) حمل و نقل و فروشگاه‌های اینترنتی که مستقیم کالا را به دست مشتری می‌رسانند درآمد پست را کاهش داده، گفت: امسال تاکنون با 10درصد افزایش سود عملیاتی مواجه بودایم و شرکت ملی به دلیل برخورداری از شبکه گسترده توزیع در سراسر کشور، در بحث توزیع کالا در سراسر کشور به ویژه استان‌ها به فروشگاه‌های اینترنتی کمک می‌کند به طوری که برای مثال در نتیجه همکاری پست و دیجی کالا ترافیک مرسولات پستی 100 درصد رشد داشته است.هفدهم مهرماه از سوی اتحادیه جهانی پست به نام روزجهانی پست نام گذاری شده است.اقتصام**2078**2025            "}