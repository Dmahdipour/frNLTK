{"onTitr":"","titr":" ایستگاه بین المللی فضایی در آستانه تعطیلی قرار گرفت","describe":" مسکو - ایرنا - رسانه های روسی از احتمال خالی شدن ایستگاه فضایی بین المللی از فضانوردان پس از بروز سانحه برای فضاپیمای سایوز خبر دادند.", "text":"به گزارش روز جمعه ایرنا، روز گذشته پس از بروز حادثه برای فضاپیمای حامل فضانوردان روس و آمریکایی با هواپیمای سایوز، روسیه اعلام کرد که فعلا اعزام فضانوردان به فضا را به مدت نامشخصی به حالت تعلیق درآورده است.فعالیت ایستگاه بین المللی فضایی در صورتی که خدمه کنونی آن ایستگاه را ترک و به کره زمین بازگردند و خدمه جدیدی جایگزین نشوند، عملا متوقف خواهد شد.سردبیر نشریه روسی «اخبار فضایی» در این باره گفت: ایستگاه فضایی بین المللی تاکنون هیچگاه فعالیت خود را متوقف نکرده است اما در صورت ترک فضانوردان، برق و سیستم حرارتی مرکز فضایی از کار می افتد.«ایگور مارینین» اضافه کرده است: این وضعیت (توقف فعالیت ایستگاه) پیشتر برای ایستگاه فضایی میر و ایستگاه «سالیوت-7» شوروی رخ داده و از کنترل خارج شدند، بنابراین ممکن است این اتفاق این بار برای ایستگاه بین المللی فضایی نیز رخ دهد.به گزارش ایرنا، روز گذشته یک فروند فضاپیمای سایوز حامل یک فضانورد روس و یک آمریکایی از بایکانور قزاقستان پرتاب شد اما پس از 165 ثانیه دچار سانحه شد و فضانوردان داخل آن با محفظه ویژه به زمین بازگشتند.ایستگاه فضایی بین المللی سازه ای فضایی به ارزش حدود 100 میلیارد دلار است که در آن چند کشور ازجمله روسیه و آمریکا مشارکت دارند و اکنون سه فضانورد در آن مستقر هستند.ایستگاه فضایی میر نیز نخستین ایستگاه پژوهشی بشر در فضا بود که انسان به طور طولانی مدت در آن استقرار داشت که طراحی آن به اوسط دهه 70 میلادی باز می گردد.ساخت ایستگاه فضایی میر در سال 1986 آغاز شد و در مدت 10 سال به تدریج تبدیل به بزرگترین سازه فضایی ساخت بشر شد و این رکورد را تا سال 2001 در اختیار داشت.این ایستگاه فضایی برای تحقیق در حوزه های گوناگون مانند زیست شناسی، فیزیک، ستاره شناسی و هواشناسی مورد استفاده قرار گرفت و سرانجام در سال 2001 پس از اینکه در فعالیت این ایستگاه اختلالاتی ایجاد شد، از سوی روسیه نابود شد.شبد**اروپام*391* 1346**1379            "}