{"onTitr":" آیت الله نوری همدانی:    ","titr":" کار نیروی انتظامی حفظ ارزش های اسلامی است","describe":" قم - ایرنا - آیت الله حسین نوری همدانی از مراجع تقلید گفت: حقیقت کار نیروی انتظامی عمل به امر به معروف و نهی از منکر و تلاش برای حفظ ارزش های اسلامی در جامعه است.", "text":"به گزارش ایرنا، وی روز یکشنبه در دیدار سردار حسین اشتری، فرمانده نیروی انتظامی افزود: بر اساس روایات، ارزش عمل امر به معروف و نهی از منکر که مصداق کار نیروی انتظامی است با هیچ یک از اعمال دینی و حتی جهاد قابل مقایسه نیست.وی بیان کرد: نیروی انتظامی با غیرت، شجاعت و معنویت در صحنه دفاع از ارزش های اسلامی حاضر است و با اخلالگران برخورد می کند.وی با تشکر از اقدام های نیروی انتظامی در برخورد با مظاهر بی حجابی، ادامه داد: مساله حجاب از جمله ارزش های مهم دینی است که باید مورد توجه همه مردم و دستگاه های مختلف کشور قرار گیرد.آیت الله نوری همدانی با بیان این که امنیت نعمتی بسیار مهمی و بستر پیشرفت های کشور است، گفت: نخستین نیاز مردم امنیت است و سپس آنان به عدالت و مبارزه با فساد نیاز دارند که همه این موارد جزو وظایف مهم نیروی انتظامی است.وی بیان کرد: امروز نیروهای نظامی و انتظامی کشور بسیار مقتدر هستند و به دشمنان و ضد انقلاب به هنگام، گوش مالی می دهند.وی همچنین گفت: مساله رانندگی از جمله موضوع های مهم کشور است که باید با تلاش مردم و نیروی انتظامی مدیریت شود تا مشکلی در زمینه حوادث جاده ای برای خانواده ها به وجود نیاید.سردار حسین اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید دیدار و گفت و گو کرد.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 1175            "}