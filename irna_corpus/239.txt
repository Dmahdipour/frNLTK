به گزارش روز جمعه ایرنا، «الکساندر یاکوونکو» در جمع خبرنگاران اظهار داشت: طی ماه های اخیر دولت انگلیس از طریق نقض توافق های بین المللی و دوجانبه به نحو کاملا غیر سازنده ای رفتار کرده است.وی ابراز تأسف کرد که مقام‌های انگلیس طی هفت ماه گذشته در رابطه با حادثه سالزبری و مرگ یک تبعه روس در لندن به نام نیکلا گوشکوف هیچ تماسی با مسکو ندارند.سفیر روسیه بابیان اینکه دولت انگلیس پرونده افرادی مانند بوریس برزوفسکی سرمایه‌دار روس را در زمره جرائم مشکوک در این کشور قلمداد می‌کند، افزود: این در حالی است که آن‌ها از استرداد افزون بر60 تبعه روس که از سوی دستگاه قضایی روسیه به کلاه‌برداری و پول‌شویی متهم هستند، استنکاف می‌کنند.وی تصریح کرد: روابط دوجانبه انگلیس و روسیه در حال حاضر متوقف‌شده است. این ابتکار دولت انگلیس است و حتی نشست دوجانبه میان وزرای دو کشور امسال برگزار نشد.  یاکوونکو با اشاره به تصمیم دولت انگلیس برای اخراج 23 دیپلمات روس از این کشور، افزود: اقدام مشابهی صورت دادیم و 23 دیپلمات انگلیس را از روسیه اخراج کردیم. هم‌زمان دولت انگلیس از طریق اتخاذ تصمیمات سیاسی، فعالیت سفارت این کشور را با مشکل مواجه کرده است. سفارت انگلیس در روسیه نیز با شرایط مشابهی مواجه شده است که درنتیجه رویکرد غیر سازنده دولت محافظه‌کار انگلیس است.وی با یادآوری اینکه روابط تجاری و اقتصادی میان دو کشور در اواخر سال گذشته و اوایل سال جاری میلادی افزایش داشته است، گفت: مراودات تجاری انگلیس و روسیه در سال 2017 با 25 درصد افزایش به 13 میلیارد دلار رسیده و از ژانویه تا ژوئن امسال نیز 19 درصد دیگر افزایش داشته است.سفیر روسیه بابیان این مطلب اضافه کرد: ما شاهد هستیم که شرکت‌های انگلیسی خواهان گسترش روابط تجاری خود با روسیه هستند و این مساله می‌تواند به نفع مردمان دو کشور است. روابط لندن و مسکو طی هفت ماه گذشته پس از مسمومیت جاسوس اسبق روس به نام سرگئی اسکریپال و دخترش در شهر سالزبری انگلیس تیره شده است.شش ماه پس از وقوع این حادثه، نخست‌وزیر انگلیس ادعای تازه‌ای را مطرح می‌کند مبنی بر اینکه تحقیقات دستگاه‌های امنیتی این کشور نشان می‌دهد دو مأمور اطلاعات ارتش روسیه موسوم به &#39;جی.آر.یو&#39;، در این حادثه دست داشته‌اند.وی بابیان این مطالب بار دیگر مسکو را مقصر اصلی این حادثه قلمداد و تأکید کرد که لندن از طریق رایزنی با سران اتحادیه اروپا تحریم‌های تازه‌ای را علیه مسکو اعمال خواهد کرد.تارنمای &#39;بلینگ کت&#39; به‌تازگی هویت اصلی مظنونان این پرونده را فاش و آن‌ها را سرهنگ &#39;آناتولی ولادیمیرویچ چپیگا&#39; و &#39;الکساندر یوگنیوویچ میشکین&#39; پزشک سازمان اطلاعات ارتش روسیه معرفی کرده است.این در حالی است که مسکو هرگونه دخالت در این حادثه را رد و انگلیس را به تخریب عامدانه روابط دو کشور متهم می‌کند.شبد**اروپام ** هـ ن **1485**1379
      
      