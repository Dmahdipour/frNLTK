{"onTitr":"","titr":" نوقلمان در جشنواره ششم شعر خراسان شمالی بیشتر دیده می شوند","describe":" بجنورد- ایرنا- رئیس اداره فرهنگ و ارشاد اسلامی فاروج گفت: اختصاص بخش نوقلمان در ششمین جشنواره شعر خراسان شمالی، مجالی برای دیده شدن نسل جدید شاعران و جاری شدن خون تازه در رگ های شعر استان است.", "text":"جواد نظری روز دوشنبه در گفت و گو با خبرنگار ایرنا اظهار داشت: ششمین جشنواره شعر خراسان شمالی، آبانماه امسال به میزبانی شهرستان فاروج برگزار می شود. وی با بیان اینکه این جشنواره در سه بخش اصلی، ویژه و نوقلمان برپا می‌شود، گفت: بخش نوقلمان ویژه شاعران زیر 15 سال است که افزودن آن به جشنواره می تواند گام موثری در جذب نوشاعران به جریان های شعری و ادبی استان باشد.وی افزود: در بخش اصلی جشنواره موضوع اشعار آزاد است و در بخش ویژه، شاعران می‌توانند آثار خود با موضوعات قرآن و عترت، نماز، ادبیات دفاع مقدس و ادبیات انقلاب را به دبیرخانه جشنواره ارسال کنند.نظری، آخرین مهلت ارسال آثار شعری به این جشنواره را، 14 آبان عنوان کرد و افزود: در 2 بخش شعر آزاد و کلاسیک، از شاعران برتر شهرستانی به صورت جداگانه قدردانی خواهد شد.وی با بیان اینکه هر شاعر، امکان ارسال سه اثر در هر بخش را دارد، افزود: دبیرخانه جشنواره در فاروج فعال شده و تاکنون جلسات منظمی را برای برپایی هرچه بهتر ششمین جشنواره شعر استان برگزار کرده است.وی یادآور شد: زمان برگزاری اختتامیه ششمین جشنواره شعر استان در سی ام آبان ماه است.فاروج هشت انجمن ادبی و هنری فعال دارد و سابقه فعالیت سازمان یافته انجمن های شعری این شهرستان به دهه 70 می رسد.5132/7187            "}