{"onTitr":"","titr":" بیش از 720 میلیارد ریال کالای قاچاق در آذربایجان غربی کشف شد","describe":" ارومیه- ایرنا- رییس پلیس آگاهی فرماندهی انتظامی آذربایجان غربی گفت: در 6 ماهه نخست امسال، کالای قاچاق به ارزش 724 میلیارد و 199 میلیون ریال در این استان کشف و ضبط شد.", "text":"سرهنگ سامان غنی زاده روز چهارشنبه در گفت و گو با خبرنگار ایرنا افزود: در این مدت حدود 641 هزار پاکت سیگار، نزدیک به 55 هزار ثوب البسه، 59 هزار قلم لوازم بهداشتی و آرایشی، بیش از  192 هزار لیتر فرآورده نفتی، 153 هزار قلم داروی غیر مجاز و 69 هزار و 315 عدد قطعات یدکی خودرو در آذربایجان غربی کشف شد.وی اضافه کرد: کشف بیش از هفت هزار متر پارچه، افزون بر پنج هزار کیلوگرم کود شیمیایی، نزدیک به چهار هزار کیلوگرم چای، حدود 11 هزار کیلوگرم برنج، سه کیلوگرم طلا، بیش از پنج هزار دلار، نزدیک به 100 هزار یورو، 58 دستگاه خودرو، بیش از هفت هزار دستگاه کولر گازی و نزدیک 17 تن بذر چغندرقند از دیگر کشفیات فرماندهی انتظامی استان در نیمه نخست امسال است.وی بیان کرد: در این مدت، یک هزار و 283 عملیات کشف کالای قاچاق در آذربایجان غربی انجام شد که سه درصد کمتر از مدت مشابه سال گذشته بود.رییس پلیس آگاهی فرماندهی انتظامی آذربایجان غربی ادامه داد: در این عملیات ها یکهزار و 225 نفر متهم قاچاق دستگیر شد.وی گفت: در این راستا 517 دستگاه انواع خودرو که در قاچاق کالا مورد استفاده قرار می گرفت، توقیف شده است.به گزارش ایرنا، آذربایجان غربی از جمله استان های درگیر با معضل قاچاق است و سالانه هزاران پرونده در این خصوص تشکیل و رسیدگی می شود.6009/2093            "}