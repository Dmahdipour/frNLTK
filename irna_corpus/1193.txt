{"onTitr":"","titr":" گام سوم بین المللی فیلمساز گیلانی به آلمان رسید","describe":" رشت- ایرنا - فیلم «بازگشت» جدیدترین اثر شهریار پورسیدیان فیلمساز موفق گیلانی در سومین گام بین‌المللی خود، این‌بار در آلمان اکران می‌شود.", "text":"مدیر روابط عمومی اداره‌کل فرهنگ و ارشاد اسلامی گیلان ضمن اعلام این خبر اظهار داشت: همچنین این  فیلم علاوه بر این موفقیت نامزد دریافت جایزه بهترین فیلم از نوزدهمین جشنواره بین‌المللی فیلم کوتاه ازمیر ترکیه شد.وی افزود: فیلم «بازگشت» به نویسندگی، تهیه‌کنندگی و کارگردانی شهریار پورسیدیان، محصول انجمن سینمای جوانان ایران در سومین حضور بین‌المللی خود به سی و یکمین دوره  جشنواره فیلم سرزنده (Exground) آلمان راه پیدا کرد.وی تصریح کرد:فیلم «بازگشت» روز چهارشنبه سی‌ام آبان‌ماه سال-جاری در ساعت ١٧:٣٠ در تماشاخانه مورنو این شهر نمایش داده خواهد شد.مصفا اضافه کرد:جشنواره مذکور که مجالی برای اکران فیلم‌های مستقل و نوگراست، سی و یکمین سالگرد تأسیس خود را با نمایش فیلمی از «میخائیل رد» فیلمساز موفق و مطرح فیلیپینی جشن خواهد گرفت.فیلم «بازگشت» جدیدترین اثر شهریار پورسیدیان، فیلمساز موفق گیلانی چندی پیش برای حضور در سومین جشنواره بین‌المللی فیلم کوتاه هندوستان (٣rd international short film festival pune India - ٢٠١٨) انتخاب شد.به گزارش خبرنگار ایرنا ، این اثر پیش از این برای حضور در بیست و یکمین جشنواره بین‌المللی فیلم دین امروز ایتالیا که از ٤ تا ١١ اکتبر ٢٠١٨ (١٢ تا ١٩ مهر ٩٧) در تورنتو برگزار خواهد شد، انتخاب شده بود. پورسیدیان  در گفت و گو با خبرنگار ایرنا اظهار داشت: جشنواره یادشده با موضوعات معنوی برگزار می شود و فیلم بازگشت با لایه های مذهبی ، در ارتباط با مردی است که پس از 23 سال زندان به زادگاهش بازگشته تا فاجعه ای را با برادرش واکاوی کند. وی توضیح داد: موضوع این فیلم بیشتر حول مقوله زنان و ظلم برآنان به سبب افکار غلط و سنتی در خاورمیانه است؛ بدون اینکه زنی در فیلم حضور داشته باشد. پورسیدیان فیلمسازی در گیلان را نیازمند حمایت دانست و گفت: متاسفانه حمایت از فیلمسازان در استان ضعیف است و مجموعه ای که بتواند این شاخه از هنر را اسپانسر شده و حمایت کند، وجود ندارد. در خلاصه داستان فیلم کوتاه «بازگشت» با نقش‌آفرینی علی اصغر کهن‌قنبریان، مجید پتکی، مهرناز نوروزی و پرنا اصغری، آمده است: رحیم بعد از تحمل ٢٣ سال زندان به زادگاهش باز می‌گردد تا برادرش را ملاقات کند ... دیگر عوامل این فیلم که محصول انجمن سینمای جوانان ایران است عبارتند از مدیر فیلمبرداری: حمید مهرافروز - تدوین: شهریار پورسیدیان - تصحیح رنگ و نور: نیما دبیرزاده - صدابردار: جاوید حسینی - طراحی و ترکیب صدا: حسین قورچیان - منشی صحنه و برنامه ریز: فریبا خرسند - مجری طرح: مهرداد محب علیزاده - موسیقی: سهند نیک نژاد - مدیر تولید: مهرزاد فکری - طراح صحنه: رسول دژاگاه - گریم: آرمین حسن زاده - تهیه کننده، نویسنده و کارگردان: شهریار پورسیدیان. فیلم &#39;وقتی نور می تابد &#39; از شهریار سیدیان در سال 2010 نیز جایزه هیات داوران جشنواره دین امروز را بدست آورد.1881 /6030            "}