{"onTitr":"","titr":" 787 حلقه چاه کشاورزی کنارک 13 سال در انتظار پروانه هستند","describe":" چابهار- ایرنا - مدیر جهاد کشاورزی کنارک در جنوب سیستان و بلوچستان گفت: 787 حلقه چاه کشاورزی این شهرستان از سال 1384 تاکنون با گذشت 13 سال در انتظار پروانه بهره برداری هستند.", "text":"محمد سعید اولیایی روز چهارشنبه در گفت و گو با خبرنگار ایرنا اظهار داشت: در مجموع هزار و 200 حلقه چاه کشاورزی در بخش زرآباد و دهستان کهیر کنارک وجود دارد که 413 حلقه آن پروانه دار هستند.وی تصریح کرد: تعیین تکلیف این چاهها سبب می شود تا کشاورزان از خدمات دولتی بهره مند شوند و رغبت آنان به کشاورزی دوچندان شود.مدیر جهاد کشاورزی کنارک افزود: منابع آبی برای کشاورزی این شهرستان چاههای طول مسیر رودخانه های کهیر، رابچ و سرگان است که نیازمند توجه بیشتر برای صدور پروانه بهره برداری و برقدار شدن هستند.وی بیان کرد: با تلاش های صورت گرفته تا کنون 191 حلقه چاه پروانه دار برقی شده اند و 60 پرونده دیگر در حال تکمیل برای برقدار کردن است.اولیایی اظهار داشت: در مجموع 10 هزار و 500 هکتار زمین کشاورزی شامل سه هزار و 250 هکتار باغی و هفت هزار و 250 هکتار زراعی در شهرستان کنارک وجود دارد.وی ادامه داد: مسئولان ذیربط برای صدور پروانه بهره برداری چاههای کنارک بیشتر همت و تلاش کنند تا پس از صدور پروانه نسبت به اجرای آبیاری تحت فشار و برقی کردن چاهها اقدام شود.مدیر جهاد کشاورزی کنارک با بیان اینکه کشاورزان بخش زرآباد و دهستان کهیر تمایل زیادی برای برقی کردن چاهها دارند، خاطرنشان کرد: در صورت همکاری مسئولان برای صدور پروانه بهره برداری کشاورزان در مدت کوتاه با هزینه های شخصی برای برقدار کردن چاهها اقدام می کنند.وی گفت: برقدار شدن چاههای کشاورزی از هدر رفت سوخت و مسائل زیست محیطی جلوگیری می کند و کشاورزان با هزینه اندک می توانند کشاورزی خود را توسعه و تولید خود را بالا ببرند.اولیایی ادامه داد: هم اینک کشاورزان برای حمل و نقل سوخت مصرفی چاههای کشاورزی با مشکلات زیادی مواجه هستند.به گزارش ایرنا شهرستان کنارک با 2 بخش مرکزی و زرآباد دارای چهار دهستان کهیر، زرآباد غربی، جهلیان و زرآباد شرقی است.این شهرستان ساحلی با 11هزار و 567 کیلومتر مربع وسعت، 98 هزار و 212 نفر جمعیت در 640 کیلومتری جنوب زاهدان مرکز سیستان و بلوچستان و در ساحل دریای عمان (مکران) واقع شده است.3043**3213            "}