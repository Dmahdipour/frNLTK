{"onTitr":"","titr":" دستگاه های اجرایی آمادگی مقابله با حوادث را داشته باشند","describe":" بوشهر- ایرنا- سرپرست فرمانداری تنگستان استان بوشهر گفت: با توجه به احتمال وقوع بارندگی در فصل پائیز دستگاه های اجرایی با تدابیر و تمهیدات لازم آمادگی مقابله با حوادث احتمالی را داشته باشند.", "text":"به گزارش ایرنا، احمد دشتی روز چهارشنبه در شورای هماهنگی مدیریت بحران شهرستان تنگستان افزود: ارتقای سطح آمادگی و کسب مهارت با هدف کاهش آثار بلایای طبیعی، برگزاری مانور و دوره‌های آموزشی مدیریت بحران به صورت مستمر باید در دستور کار مدیریت بحران قرارگیرد.وی ادامه داد: هریک از اعضای مدیریت بحران شهرستان باید به وظایف مربوط آگاه باشند تا در زمان وقوع بحران در کوتاه ترین زمان ممکن اقدامات لازم را اجرا کنند.دشتی یادآور شد: نقاط حادثه ‌خیز شهرستان تنگستان با توجه به حوادث سال های گذشته شناسایی و اقدامات و راهکار مناسب برای برطرف کردن آن با همکاری همه اعضا اجرا شود.سرپرست فرمانداری تنگستان گفت: به روز رسانی بانک اطلاعاتی مدیریت بحران از ضرورت هایی است که باید مورد توجه باشد تا در زمان وقوع حادثه همه امکانات، تجهیزات و نیروی انسانی متخصص دستگاه‌های دولتی و بخش خصوصی وارد میدان شوند.دبیر ستاد بحران مانورهایی را با سناریوهایی مختلف از قبیل سیل و زلزله به منظور آمادگی بیشتر اعضا در طول سال در دستور کار خود داشته باشد.6047/6043            "}