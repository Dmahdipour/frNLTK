{"onTitr":"","titr":" کارشناسان دامپزشکی در سه هزار روستا خدمات ارائه می کنند","describe":" ارومیه- ایرنا- مدیرکل دامپزشکی آذربایجان غربی گفت: به ازای سه هزار روستا در استان سه هزار کارشناس دامپزشکی و به ازای هر چهار روستا، یک واحد مرکز خدمات درمانی دامپزشکی وجود دارد که به روستاییان خدمات ارائه می کنند.", "text":"کامران داهیم روز سه شنبه در آیین گرامیداشت هفته دامپزشکی در ارومیه افزود: 800 واحد دامپزشکی توسط بخش خصوصی در استان فعالیت می کنند و پوشش خدمات بهداشتی دامپزشکی در سطح روستاهای استان به صورت 100 درصد انجام می شود.وی بیان کرد: در کنترل و مهار بیماری ها نیز به طور میانگین 65 تا 80 درصد پوشش خدمات بهداشتی دامپزشکی در سطح استان انجام می شود.وی اضافه کرد: از لحاظ مهار بیماری های مشترک بین انسان و دام در استان هیچ گونه مشکلی وجود ندارد و به طور مستمر پایش می شود.داهیم بیان کرد: سرعت دسترسی به مراکز خدمات درمانی دامی در سطح استان در حال حاضر به طور میانگین کمتر از یک ساعت است که در مقایسه با زمان قبل از پیروزی انقلاب اسلامی که بیش از 2 روز طول می کشید، شتاب بیشتری به خود گرفته است.رئیس سازمان جهاد کشاورزی آذربایجان غربی نیز در این آیین با اشاره به سنتی بودن 85 درصد دامداری های استان افزود: حرکت به سمت توسعه دامداری های صنعتی در دستور کار است.اسمعیل کریم زاده ادامه داد: توسعه دامداری های صنعتی در استان به تامین سلامت دام ها و گوشت تولیدی منجر می شود.وی اضافه کرد: اگر تامین امنیت غذایی و سلامت محصولات کشاورزی و دامی در جامعه جدی گرفته نشود، امنیت دفاعی و نظامی جامعه نیز در معرض آسیب و تهدید قرار می گیرد.کریم زاده گفت: ۵۰ درصد تامین امنیت غذایی در جامعه بر عهده بخش کشاورزی است.وی افزود: آذربایجان‌غربی به لحاظ شرایط جعرافیایی و هم مرز بودن با کشورهای همسایه دارای شرایط ویژه ای در ورود، مهار و کنترل بیماری های احتمالی از کشورهای همسایه است.وی بیان کرد: اداره کل دامپزشکی با مشارکت بخش خصوصی توانسته در این زمینه کارنامه درخشانی داشته باشد و این استان از نظر سلامت و بهداشت محصولات دامی و موادغذایی جزو استان های برتر در کشور است.به گزارش ایرنا در ادامه این آیین از فعالان عرصه سلامت و دامپزشکی استان با اهدای لوح و هدایایی تجلیل شد؛ آذربایجان غربی دارای 9 میلیون واحد دامی اعم از بزرگ و کوچک و مرغ و ماکیان است.7125/7129/2093            "}