{"onTitr":" فرمانده نیروی انتظامی جمهوری اسلامی ایران:    ","titr":" امنیت مردم و کشور از خطوط قرمز نیروهای انتظامی است","describe":" تهران- ایرنا- فرمانده نیروی انتظامی جمهوری اسلامی ایران گفت: امنیت مردم و کشور از جمله خطوط قرمز خدمتگزاران در نیروهای انتظامی جمهوری اسلامی ایران است.", "text":"به گزارش خبرنگار گروه اجتماعی ایرنا، سردار حسین اشتری به مناسبت هفته نیروی انتظامی در سخنرانی پیش از خطبه های نماز جمعه تهران، گفت: امروز نیروی انتظامی در برخورد با جرائم و پیشگیری از آنها توفیقات زیادی را کسب کرده است و چه در حوزه فضای حقیقی و یا مجازی، آمار و گزارش‌های ارائه شده از رشد اقدامات و کاهش جرائم در برخی از حوزه‌ها حکایت دارد. وی ابراز امیدواری کرد که نیروی انتظامی با « همت مضاعف و عظمی راسخ» به نقطه مطلوب رسیده و رضایت مردم را بدست آورد.سردار اشتری اظهار داشت: نیروی انتظامی این هفته را برای ارائه خدمات و ارتباط بیشتر با مردم و نخبگان و همچنین رشد بیشتر در کار در نظر گرفته است؛ ارتباط بیشتر نخبگان و آحاد مردم با نیروی انتظامی در پیشرفت ماموریت‌ها موثر خواهد بود.وی از مردم خواست تا راهنمایی‌ها، پیشنهادات و انتقادات خود را از طریق مبادی اعلام شده به دست نیروی انتظامی برسانند چرا که « این راهکارها می تواند مشکلات را از سر راه بردارد».فرمانده نیروی انتظامی اظهار داشت: ارتباط مردم با پلیس امروز بهترین سرمایه نیروی انتظامی است ونتیجه افکارسنجی چند ماه گذشته توسط سازمان‌های مرتبط از افزایش اعتماد مردم به نیروی انتظامی نسبت به سالهای گذشته حکایت دارد که این موجب افتخار برای خدمتگزاران در نیروهای انتظامی است.سردار اشتری یکی از اولویت‌های نیروی انتظامی را ارتقاء امنیت در جامعه دانست و افزود: امنیتی بی نظیر و مثال زدنی در کشور حاکم است. امنیت در مرزهای دریایی، خشکی، روستاها و شهرها و جاده‌ها به دلیل حضور رزمندگان اسلام و اقتدار نیروهای مسلح اعم از ارتش، سپاه و نیروهای خدوم انتظامی برقرار است.وی تاکید کرد: امنیت مردم از خطوط قرمز نیروی انتظامی و نیروهای مسلح است و کسانی که در صدد ایجاد اخلال در نظم و امنیت کشور هستند این را بدانند هر کجا و در هرگوشه ای از کشور برای برهم زدن نظم و امنیت کشور اقدام کنند با پنجه فولادین نیروهای مسلح و انتظامی مواجه خواهند شد.فرمانده نیروی انتظامی در مورد ابعاد مختلف امنیت، اظهار داشت: امنیت اقتصادی یکی از این ابعاد است و به فرموده مقام معظم رهبری و فرمانده معظم کل قوا امروز دشمن در جنگ اقتصادی با مردم ایران است و در این عرصه نیروی انتظامی اقدامات خوب و شایسته‌ای را صورت داده است.وی گفت: در چندماه گذشته برخی افراد در اقتصاد کشور اخلال بوجود آوردند و نیروی انتظامی با هوشیاری و اشراف و نیز با هماهنگی با قوه قضائیه توانست افراد مخل نظم در حوزه اقتصاد را شناسایی کرده و به دست قانون بسپارد؛ این روزها در محاکم قضایی با افرادی برخورد می شود که در نتیجه همکاری نیروی انتظامی با دستگاه قضایی برای شناسایی و معرفی متخلفان اقتصادی در برابر قانون قرار گرفته اند.سردار اشتری افزود: نیروی انتظامی توان و ظرفیت آن را دارد که در هر حوزه‌ای که امنیت کشور به مخاطره افتد بایستد و برای امنیت مردم فداری کند. امروز نیروی انتظامی حافظ جان و ناموس مردم است و با رشادت‌های خود و شهدایی که تقدیم مردم کرده این حرف را به اثبات رسانده است.وی افزود: امروز با هدایت‌، تدابیر و حمایت‌های مقام معظم رهبری و فرمانده کل قوا و با همکاری مردم و برکت شهدا، امنیت بسیار خوبی در کشور حاکم است.سردار اشتری عنوان کرد: نیروی انتظامی آمادگی کامل دارد برای امنیت مردم و با استفاده از نیروهای متدین، مجاهد و تلاشگر هر روز این امنیت را ارتقاء بخشد و از مسئولان می خواهیم در اجرای این ماموریت ها نیروهای انتظامی را یاری کنند. وی همکاری همه دستگاه‌ها  را برای ارتقای امنیت اجتماعی، اخلاقی، اقتصادی و فضای مجازی خواستار شد و افزود: براساس مصوبات شورای عالی انقلاب فرهنگی 26 دستگاه مسئول امنیت فرهنگی و اجتماعی در جامعه هستند که متاسفانه برخی از دستگاه‌ها مسئولیت خود را انجام نمی دهند و نیروی انتظامی به تنهایی در این عرصه فعالیت می‌کند.فرمانده نیروی انتظامی گفت: امید است با همکاری مردم و مسئولان بتوان در آینده در عرصه های اجتماعی و فرهنگی بیشتر از گذشته توفیق بدست آوریم.اجتمام 1417** 9053            "}