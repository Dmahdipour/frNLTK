{"onTitr":"","titr":" 7 میلیارد دلار کالا از گمرک های استان بوشهر صادرشد","describe":" بوشهر- ایرنا- ناظر گمرکهای استان بوشهر گفت: در 6 ماه امسال 15میلیون و 379هزارتن کالا به ارزش هفت میلیارد دلار از طریق گمرک های این استان به خارج کشور صادر شد.", "text":"به گزارش ایرنا، منصور بازیار روز شنبه در جمع خبرنگاران افزود: این میزان صادرات نسبت به مدت مشابه سال گذشته از نظر ارزش 5 درصد افزایش  و از لحاظ وزن کاهش 18 درصدی داشته است. وی اظهار داشت: از میزان صادرات 10 میلیون و 417 هزار تن به ارزش چهار میلیارد و 952 میلیون دلار کالاهای غیر  نفتی و مابقی میعانات گازی بوده که کالای های غیر نفتی صادراتی جدای از میعانات گازی در مقایسه با مدت مشابه سال گذشته از نظر وزن 4 درصد و از لحاظ ارزش 34 درصد افزایش یافته است. بازیار اظهارداشت: عمده کالاهای صادراتی از گمرک های استان بوشهر میعانات گازی، محصولات پتروشیمی، کودهای معدنی، جکت و متعلقات آن، سیمان و کلینکر، گوگرد، لوازم حفاری، گوجه فرنگی، بادمجان و کدو، سنگ گچ و گچ بنایی، هندوانه و خربزه است. وی گفت: این کالاها به کشورهای چین، امارات متحده عربی، کره جنوبی، هند، مناطق ویژه، ژاپن، اندونزی، تایوان، کویت و تایلند صادرشده است. بازیار با اشاره به واردات بیان کرد: در 6 ماه نخست امسال 331 هزار تن کالا به ارزش 912 میلیون دلار از گمرک های استان بوشهر وارد کشور وارد شد که نسبت به مدت مشابه سال گذشته از نظر وزنی 45 و از لحاظ ارزش 29 درصد کاهش نشان می دهد. بازیار گفت: عمده کالاهای وارداتی از گمرک های استان بوشهر شامل لوازم و تجهیزات نیروگاهی، موز، کره حیوانی، اجزا و قطعات خودروی سواری، لاستیک خودرو، اجزا و قطعات موتورسیکلت، برنج، خودروی سواری، چای سیاه و حبوبات است. وی بیان کرد: مبدا عمده این کالاها کشورهای روسیه، چین، فیلیپین، نیوزیلند، امارات متحده عربی، اکوادور، هند، کره جنوبی، ژاپن و فرانسه است. 7212/6043            "}