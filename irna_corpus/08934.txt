{"onTitr":" معاون قرارگاه خاتم الانبیا(ص):    ","titr":" بسیج به معنای لبیک به رهبری و قوای سه گانه است","describe":" همدان- ایرنا- معاون هماهنگ کننده قرارگاه خاتم الانبیا(ص) گفت: بسیج به معنای لبیک به مقتدا و ولی امر مسلمین رهبر معظم انقلاب و لبیک به قوای سه گانه مجریه، مقننه و قضائیه کشور است.", "text":"به گزارش ایرنا، سردار علی شادمانی روز پنجشنبه در رزمایش بزرگ محمد رسول الله در ورزشگاه قدس همدان افزود: گردهمایی 20 هزار نفری بسیجیان اقتدار دشمن شکن و قوت قلبی برای مسولان است. معاون هماهنگ کننده قرارگاه خاتم الانبیا(ص) تاکید کرد: بسیجیان سرمایه ارزشمند و ماندگاری هستند که اتصال انقلاب اسلامی را به انقلاب مهدی موعود (عج) تضمین کردند. وی با بیان اینکه بسیجیان با حضور حماسی خود جلوه هایی از عشق به خدا و پیامبر(ص)، قرآن و ائمه اطهار(ع) را به تصویر کشیدند، اظهار داشت: بسیجیان عشق به شهیدان و راه شهیدان و عشق به جهاد و همه دستاوردهای ارزشی نظام را به نمایش گذاشتند. سردار شادمانی یادآوری کرد: این حماسه بزرگ در لحظه نبرد بی امان بدخواهان با انقلاب اسلامی قوت قلبی برای همه مسولان کشور است. معاون هماهنگ کننده قرارگاه خاتم الانبیا(ص) با بیان اینکه بسیج به معنای انقلابی ماندن و انقلابی عمل کردن است، افزود: بسیج پایداری، مقاومت، عزت، عدالت و سرفرازی برای نظام مقدس جمهوری اسلامی است. سردار شادمانی ادامه داد: دشمن می خواهد که ریشه مردم ایران خشکانده شود، اما رهبر معظم انقلاب با تیزبینی و درایت، جهان اسلام را به راه اندازی جبهه مقاومت دعوت کردند. وی با بیان اینکه متخصصان و خبرگان آمریکایی برای بررسی طرحی با هدف تجزیه غرب آسیا و خاورمیانه از جمله ایران اسلامی نشست برگزار کردند، افزود: رهبر معظم انقلاب با درک این توطیه فرمان راه اندازی هسته مقاومت را صادر کردند و این آینده نگری، باعث افشای طرح آمریکایی ها شد. سردار شادمانی اضافه کرد: تجزیه خاورمیانه به 2 روش راه اندازی انقلاب مخملی یا جنگ، در زمان رئیس جمهوری جنگ طلب بوش دوم طرح ریزی شد. وی با بیان اینکه عده ای در داخل کشور در برابر انقلاب مخملی دشمن ندای سازش سر دادند، خاطر نشان کرد: فرمان رهبر معظم انقلاب موجب شد که میلیون ها انسان آزاده با تفکر جهادی، بسیجی و عاشورایی لباس رزم بر تن کرده و با بصیرت انقلابی اهداف امام راحل را پیش ببرند. معاون هماهنگ کننده قرارگاه خاتم الانبیاء اظهار داشت: بسیج مردمی عراق یا حشد الشعبی با فرمان مراجع این کشور و با هدایت رهبر فرزانه انقلاب و فرماندهی فرماندهان نیروی زمینی شکل گرفت و دشمنان را در عراق به ستوه آورد. سردار شادمانی عنوان کرد: بسیج مردمی سوریه در قالب نیروی زمینی با پیروری از منویات رهبر معظم انقلاب شکل گرفت و در برابر دسیسه ها و دلارهای دشمن ایستادند. وی اضافه کرد: در یمن نیز هسته های مقاومت شکل گرفته و در تقابل با صعودی ها، رژیم صهیونیستی و آمریکا، حماسه ماندگار به ثبت رساندند. معاون هماهنگ کننده قرارگاه خاتم الانبیاء گفت: لبنانی ها هم با تشکیل هسته های مقاومت در برابر رژیم نژاد پرست و آدم کش صهیونیزم قد علم کرده و هیمنه دشمن را در هم شکستند. سردار شادمانی ادامه داد: نبرد بی امان با دشمن در راه است و رزمندگان حاضر در رزمایش محمد رسول الله با شور و حماسه، شکست مفتضحانه ای را به آنها تحمیل می کنند. وی گفت: دشمن در برابر قدرت نظامی ملت ایران آشفته، عاجز و ناتوان است بنابراین راه ناجوانمردانه ای برای تقابل یا این ملت در پیش گرفته و حملات را متوجه اقتصاد و معیشت مردم کرده است. معاون هماهنگ کننده قرارگاه خاتم الانبیاء تاکید کرد: بفرموده رهبر معظم انقلاب امروز ایران در میدان نبرد با دشمن قرار دارد و هر گونه احتکار کالا، سستی و کم کاری به معنی دزدی مهمات مورد نیاز برای جنگ با دشمن است. سردار شادمانی تاکید کرد: قوای سه گانه کمر همت برای رفع مشکلات کشور بسته اند با این وجود لازمه رفع نارسایی ها بازگشت مسئولان به روحیه انقلابی زمان آغازین پیروزی انقلاب است. وی تاکید کرد: مسئولان باید امید به خارج از کشور و برون نگری را کنار گذاشته و با تکیه بر توان داخلی برای رفع مشکلات چاره اندیشی کنند. معاون هماهنگ کننده قرارگاه خاتم الانبیاء گفت: ایران اسلامی ظرفیت های زیادی به ویژه نیروی انسانی جوان و ماهر، دانش و تجربه دارد که می تواند در خدمت مسئولان باشد. سردار شادمانی افزود: در صورت استفاده صحیح از ظرفیت های موجود می توان با این سرمایه حتی چهار تا پنج کشور را مدیریت کرد. 7526/7523/2090            "}