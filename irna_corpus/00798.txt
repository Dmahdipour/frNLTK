{"onTitr":"","titr":" دانشگاه علم و فرهنگ نسل چهارمی می شود","describe":" تهران- ایرنا- رئیس دانشگاه علم و فرهنگ گفت: دانشگاه علم و فرهنگ، بزرگترین دانشگاه غیر انتفاعی کشور است که تلاش دارد پس از نهادینه سازی کارآفرینی به سمت دانشگاه نسل چهارم حرکت کند.", "text":"به گزارش گروه دانشگاه ایرنا،سیدسعید هاشمی روز پنجشنبه در آیین معارفه نو دانشجویان این دانشگاه افزود: دانشگاه علم و فرهنگ مدعی دانشگاه نسل سوم یا دانشگاه کارآفرین است. دانشگاه‌های نسل سوم در راستای ارتقاء مسئولیت اجتماعی ماموریت دارند تا در توسعه اقتصادی و اجتماعی جامعه خود موثر باشند و در خلق ثروت و کاربردی کردن علوم مختلف نقش موثری ایفا کنند.وی افزود: دانشگاه علم و فرهنگ با درک ضرورت حرکت به سوی الگوهای تقاضا محور تلاش دارد تا پس از تکمیل فرآیند کارآفرینی به سمت و سوی دانشگاه نسل چهارم حرکت کند.هاشمی درباره دانشگاه های نسل چهارم توضیح داد: دانشگاه ‌های نسل چهارم ماهیتی کارآفرین، فرصت‌ ساز، خلاق و پیشرو دارند و در حل مشکلات اجتماعی نقش موثری ایفا می کنند. دانشگاه‌های نسل چهارم از یک‌سو تاثیر قابل توجهی بر محیط پیرامون و توسعه محلی و منطقه‌ای دارند و از سوی دیگر موجبات تحول و توسعه خود را فراهم می‌کنند و در واقع فراتر از آموزش، پژوهش و کارآفرینی، ایجادکننده و فرصت ساز توسعه محلی و منطقه ای هستند.رئیس دانشگاه علم و فرهنگ گفت: این دانشگاه وابسته به نهاد بزرگ جهاد دانشگاهی است و پژوهشگاه‌ها و پژوهشکده‌های جهاد دانشگاهی و همچنین مراکز فرهنگی این نهاد ظرفیت ‌های بالایی برای دانشگاه محسوب می‌شوند.وی عنوان کرد: به طور کلی دانشگاه‌ ها از بدو تاسیس، سه نسل مشخص را تجربه کرده‌اند. دانشگاه ‌های نسل اول در حقیقت دانشگاه ‌های آموزش‌ محور بودند که صرفا مبتنی بر آموزش دانشجویان بودند و دانشگاه‌های نسل دوم که فرآیندهای آموزشی را به عنوان شاخه‌ای از پژوهش علمی تعریف می‌کردند و در یک حوزه خاص از علم هدایت می‌کردند که پژوهش محور نامیده می‌شوند.هاشمی با اشاره به نسل سوم دانشگاه‌ ها گفت: در این دانشگاه‌ها علاوه بر رسالت ‌های آموزش و پژوهش، رویکرد کارآفرینی و کاربردی کردن دانش نیز مدنظر قرار دارد. وی افزود: در حال حاضر دانشگاه علم و فرهنگ به مثابه نسل تکامل یافته دانشگاه‌ های نسل اول و دوم، با ایجاد محیط یادگیرنده که در آن تطبیق با تغییر و استفاده از فرصت‌های نوآور حرف اول را می‌زند و بادغدغه اقتصاد دانش بنیان، ایجاد اشتغال برای دانشجویان و توسعه دانش محور، «بنیاد کسب و کار»، «پارک ملی علوم و فناوری‌های نرم و صنایع فرهنگی»، «مرکز آموزش‌های تخصصی و فوق تخصصی»، «موسسه توسعه پایدار گردشگری» و «مرکز هدایت شغلی دانشجویان» ایجاد کرده و از این رو ادعای دانشگاه نسل سوم و کارآفرین را در عمل تحقق بخشیده است.دانشگاه علم و فرهنگ دارای قدمت 25 ساله است که در 80 رشته تحصیلی برای مقاطع دکتری، کارشناسی ارشد، کارشناسی و کارشناسی ناپیوسته دانشجو می پذیرد. این دانشگاه دارای 742 عضو هیات علمی و مدرس است. نهادینه سازی کارآفرینی از اهداف اصلی دانشگاه علم و فرهنگ به شمار می رود.*9283* 3063            "}