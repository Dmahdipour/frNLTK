{"onTitr":"","titr":" یک خانه ویلایی در نقره دشت رشت دچار حریق شد","describe":" رشت - ایرنا - یک خانه ویلایی در نقره دشت رشت صبح امروز (دوشنبه) دچار حریق شد که 33 نفر از نیروهای آتش نشانی و خدمات ایمنی شهرداری رشت برای مهار آتش به محل اعزام شدند.", "text":"معاون عملیات سازمان آتش نشانی و خدمات ایمنی شهرداری رشت روز دوشنبه در این باره به خبرنگار ایرنا گفت: با اعلام یک مورد آتش سوزی به مرکز ستاد فرماندهی 125 آتش نشانی رشت، 33 آتش نشان و افسر ارشد آتش نشانی بهمراه هشت دستگاه خودروی اطفایی به محل حادثه اعزام شدند.شهرام مومنی با اشاره به حجم بالای آتش سوزی و کوچه های تنگ و باریک منتهی به محل آتش سوزی و احتمال سرایت آتش از دو طرف به منازل مسکونی همجوار اظهار داشت: آتش نشانان از چند طرف نسبت به مهار و اطفای آتش اقدام کردند تا با توجه به ایمن سازی محل حادثه نسبت به پیشگیری از گسترش و سرایت آتش اقدام کنند.وی با بیان این که کانون آتش سوزی بهمراه سقف یک باب خانه ویلایی همجوار دچار آسیب دیدگی و سوختگی شد، خاطر نشان کرد: علت آتش سوزی و میزان خسارت وارده در دست بررسی است.به گفته مومنی ، حرارت بالای ناشی از آتش سوزی موجب آسیب دیدگی قسمتی از دامنه یک باب ساختمان سه طبقه همجوار شد که آتش نشانان با انجام عملیات سرد کردن، از سرایت آتش به پشت بام آپارتمان پیشگیری کردند و خوشبختانه در این آتش سوزی به کسی آسیب نرسید.بر اساس آخرین آمار، سازمان آتش نشانی و خدمات ایمنی شهرداری رشت، دارای بیش از 371 نیرو (324 آتش نشان) و 14 ایستگاه آتش نشانی است. 7286/2007            "}