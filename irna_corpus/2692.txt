{"onTitr":"","titr":" حال خوش بازار در تب و تاب ترشی هفت بیجار","describe":" سنندج - ایرنا - اواخر مهر و اوایل آبان هر سال که هوا رو سرد شدن می رود بازار فروش سبزیجات و ملزومات تهیه ترشی نیز در مناطق مختلف کشورمان داغ می شود هر چند این روزها بازار فروش ترشی آماده داغ تر است.", "text":"به گزارش خبرنگار ایرنا، مردمان دیار گروس بویژه زنان خانه دار طبق یک سنت قدیمی و همه ساله در این ایام راهی بازار می شوند تا همچون نیاکان خود مواد لازم برای درست کردن یک چاشنی خوشگوار ویژه همراهی غذاهای گرم زمستان، تهیه کنند.این سنت از دیرباز در میان ایرانیان جاری است چون ترشی، یکی از چاشنی های اصلی همراه غذاهای گرم زمستانی بخصوص آبگوشت و انواع آش به شمار می رود که ریشه این رسم قدیمی در اندیشه زنان با تفکر ذخیره مواد غذایی برای دوران سخت نهفته است.بازار روز میوه و تره بار بیجار در روزهای اخیر میزبان حجم زیادی از مردان و زنانی است که برای تهیه میوه و سبزی مورد نیاز ترشی بر سر قیمت و میزان خرید وسواس دارند و چانه زنی می کنند.بانوان، دیار کهن گروس مانند دیگر زنان ایرانی در همین ایام با ورود انواع سبزیجات و صیفی جات پاییزی به بازار به تکاپو برای تهیه این خوراکی خوشگوار و خوش طعم و بامزه می افتند.ترافیک خودرویی و جمعیتی در بازار روز عرضه میوه و تره بار این شهر به اوج خود رسیده و شور و شوق فراوانی میان خانواده ها جاری شده و حس رقابت برای تهیه ترشی بیش از پیش رونق گرفته است. صحنه آشنایی که هر سال با کاهش دمای هوا و شروع فصل پاییز، در بیجار می بینیم تردد زنانی است که بدنبال تهیه ملزومات درست کردن ترشی در حال رفت و آمد هستند و به راحتی می توان تصمیم آنها برای رنگین کردن سفره غذای خانواده شان در زمستان را در چهره ها دید.تهیه ترشی هفت بیجار که از دستور تهیه خاصی برخوردار است و با اعلام مسابقه ایی با همین عنوان در بیجار، جنب و جوش مضاعفب به بازار داغ ترشی بخشیده و خانواده ها با استفاده از سبزیجات و صیفی جات ویژه این فصل از جمله کلم، هویج، فلفل، خیار، سیر، بادمجان قرمز و سیاه، موسیر، مرزه، ترخون، گشنیز، نعناع، پونه کوهی، آویشن، سیاه دانه، گلپر، زردچوبه، فلفل سیاه، گل سرخ، سیب زمینی، به و سیب درختی و گلابی مخصوص ترشی را تهیه می کنند تا در فصول زمستان و بهار و عید نوروز مورد استفاده قرار دهند.تهیه ترشی در میان زنان ایرانی جایگاه ویژه ای دارد و به نحوی هر یک از آنها دوست دارند هنر خود را در تهیه ترشی جدید تر و با کیفیت برتر به رخ دیگران کشیده و به نمایش بگذارند.هر چند ساخت سنتی و دستی انواع مربا و ترشیجات سنتی حسنه در میان مردمان دیار گروس است اما تهیه آن نیازمند تلاش و زحمت بسیار است و بعضی خانواده ها ترجیح می دهند ترشی و مربای صنعتی و آماده را سر سفره های خود بگذارند و سختی تهیه سنتی آن را متحمل نشوند.گرایش مردم به ترشی های سنتی در مقایسه با ترشی های ساخته شده در کارخانه ها باعث شده تا شماری از مردان بیجاری هم اقدام به تهیه ترشی خانگی کرده و آن را در بازار به فروش برسانند که این امر در چند سال اخیر با استقبال هم مواجه شده است.برخی خانواده ها که به کیفیت و سلامت مواد غذایی اهمیت بیشتری می دهند به این افراد (زن و مرد) که در کار تهیه و تولید ترشی هستند، سفارش داده و بازار مناسبی با اشتغال پایدار در این حوزه برای ایشان ایجاد شده است.بیجاری ها ترشیجات خود را به صورت های مختلف از جمله سنتی و اصیل هفت بیجار، گل کلم، کلم شور، ترشی موسیر، ترشی مخلوط، بادامجان سیاه و شکم پر، ترشی بندری، آلبالو، انگور، زغال لخته، فلفل ریز، درشت و لیته ای تهیه می کنند و در آن از انواع سبزیجات از جمله گل کلم ساده و زعفرانی، کرفس، سیر، هویج، سیب ترشی، فلفل دلمه ای رنگی، گوجه فرنگی، شوید، جعفری و موسیر استفاده می کنند.برخی از شهروندان نیز با توجه به سلیقه و ذائقه خود از سبزیجات متنوع دیگری هم برای این منظور استفاده می کنند که به تنوع و خوش طعمی ترشی می افزاید.خانم خانه داری در خصوص تهیه ترشی گفت: ابتدا باید کیفیت مواد مورد نیاز مرغوب باشد و سبزیجات قبل از استفاده به خوبی شسته شود و پس از خشک شدن به تناسب روی آن سرکه انگور، سیب و هفت میوه ریخت.فاطمه الله یاری افزود: برای نگهداری ترشی باید از ظروف و مکان های مناسب بهره گرفت تا از کیفیت و مرغوبیت بیشتری برخوردار باشد بطوریکه پس از تهیه باید آن را در محیط باز و عمدتا سایه و هوای سرد نگهداری کرد تا آماده شده و به اصطلاح جا بیافتد.فرماندار بیجار از برگزاری نشستی با موضوع برند سازی و برگزاری جشنواره برای معرفی ترشی معروف هفت بیجار خبر داد و گفت: این جشنواره آذر ماه امسال برگزار می شود.علی اکبر ورمقانی در گفت و گو با خبرنگار ایرنا اظهار داشت: این جشنواره در راستای احیای اصول سنتی تهیه این ترشی و همچنین آشنایی خانواده ها با این محصول بومی محلی بیجار با حضور مردم، مسئولان و رسانه های استانی و کشوری برگزار خواهد شد.فرماندار بیجار با اشاره به قدمت تاریخی و شهرت ملی ترشی هفت بیجار تاکید کرد: تهیه این ماده غذایی مغذی چند سالیست در این دیار به دست فراموشی سپرده شده بود که با برگزاری جشنواره می خواهیم بار دیگر مردم با روش های تهیه این ترشی آشنا شده و دستورالعمل های سنتی تهیه آن را باز یادآوری کنیم.وی اضافه کرد: فراخوان اولیه علاقه مندان برای ثبت نام و شرکت در این جشنواره از 15 مهرماه جاری آغاز و شیوه نامه اجرایی آن نیز 20 آبان ماه اعلام خواهد شد تا جشنواره در هفته اول آذر در تیمچه حاج شهباز شهر بیجار برگزار شود.ورمقانی افزود: جهت ایجاد اشتغال برای بانوان خانه دار در تولید این محصول و صنایع تبدیلی، برند سازی، بسته بندی و بازاریابی و صادرات ترشی هفت بیجار نیز اقداماتی در دست اجرا است.رئیس اتاق اصناف بیجار هم با بیان اینکه هر سال در این فصل بسیاری از میوه و سبزی فروشان این شهرستان اقدام به عرضه وسایل و ملزومات تهیه ترشی می کنند، گفت: معمولا در این فصل روزانه حدود 10 تا 12 تن انواع مواد اولیه ترشی شامل میوه،  سبزی و صیفی جات به فروش می رسد.اسدالله حاتم زاده افزود: البته مردم علاقه دارند مواد لازم تهیه ترشی را از بازار روز میوه و تره بار تهیه کنند که بیشتر دست فروشان در آن حضور دارند.وی با اشاره به نظارت اتاق اصناف بر فعالیت این واحدها تاکید کرد: گشت های مشترکی با همکاری شبکه بهداشت و درمان برای نظارت بر قیمت و بهداشت بازار عرضه میوه و سبزیجات ایجاد شده است.رئیس مرکز بهداشت و درمان بیجار هم گفت: تمام عرضه کنندگان میوه و سبزیجات دارای مجوز فعالیت از مرکز بهداشت و پرونده بهداشتی بوده و کارت سلامت دارند.حسن ملکی افزود: از این افراد قبل از دریافت کارت سلامت، آزمایشات لازم گرفته شده و در صورت اطمینان از سلامتی به آنها کارت سلامت و مجوز فعالیت داده می شود.وی از تشکیل یک کارگروه جدید برای بازدید از واحدهای عرضه وسایل تهیه ترشی در واحد بهداشت محیط خبر داد و یادآور شد: این کارگروه به صورت ویژه و با توجه به شرایط محیطی و مواد عرضه شده، این واحدها را بازرسی می کند.ملکی از شهروندان خواست در صورت مشاهده هر گونه تخلف بهداشتی در این واحدها کارشناسان بهداشت محیط را مطلع کنند.شهرستان بیجار با جمعیتی حدود 89 هزار نفر و قدمت تاریخی حدود هشت هزار سال در 142 کیلومتری شرق سنندج مرکز استان کردستان واقع شده است.7350/9102            "}