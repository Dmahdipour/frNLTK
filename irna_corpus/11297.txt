{"onTitr":"","titr":" سوانح رانندگی در آذربایجان شرقی 4 کشته برجاگذاشت","describe":" تبریز- ایرنا- سخنگوی اورژانس استان آذربایجان شرقی گفت: در 24 ساعت گذشته بر اثر سوانح رانندگی در جاده های استان 4 نفر جان خود را از دست دادند و 4 نفر دیگر نیز مصدوم شدند.", "text":"وحید شادی نیا روز سه شنبه در گفت و گو با خبرنگاران اظهار داشت: صبح امروز براثر برخورد یک دستگاه خودروی سواری پراید با سه عابر پیاده در محور تبریز- آذرشهر، یک نفر کشته و 2 نفر دیگر مصدوم شدند.وی افزود: همچنین روز گذشته در محور میانه- تبریز براثر برخورد خودروی سواری پراید با نیسان 2 نفر جان خود را از دست دادند.شادی نیا اظهار داشت: 2 مصدوم این سانحه با اقدامات پیش بیمارستانی توسط کارشناسان این مرکز به بیمارستان برکت امام میانه انتقال یافتند. وی گفت: براثر برخورد نیسان با گاردریل نیز در اتوبان پیامبر اعظم محدوده شهرستان هشترود نیز راننده 60 ساله براثر شدت جراحات وارده در دم جان خود را از دست داد.6120/518            "}