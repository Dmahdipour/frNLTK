{"onTitr":"","titr":" 2975 کیلوگرم مرغ غیربهداشتی در قاینات معدوم شد","describe":" بیرجند - ایرنا - رئیس شبکه دامپزشکی شهرستان قاینات گفت: 2 هزار و 975 کیلوگرم مرغ منجمد غیربهداشتی توسط کارشناسان نظارت دامپزشکی کشف و معدوم شد.", "text":"به گزارش ایرنا رضا محمودی زاوه روز چهارشنبه به خبرنگاران گفت: با نظارت مستمر بازرسان شبکه دامپزشکی و نمونه برداری از محصول نهایی این مقدار مرغ منجمد که پس از انجام آزمایش به باکتری «سالمونلا» آلوده بود، کشف و توقیف و با دستور مقام قضایی معدوم شد.وی افزود: باکتری سالمونلا عامل بیماری بسیار خطرناک سالمونلوز و مشترک بین انسان و دام است که باعث تورم معده و روده، اسهال خونی، حالت تهوع، سردرد و بی حالی و در نهایت زمین گیری می شود.رئیس شبکه دامپزشکی شهرستان قاینات بیان کرد: نظارت های بهداشتی دامپزشکی در تمامی زنجیره های تولید، توزیع و عرضه فرآورده های خام دامی تضمین کننده سلامت، کیفیت و بهداشت غذای مصرفی شهروندان خواهد بود.شهرستان قاینات با جمعیت 116 هزار و 181 نفر و دارای سه بخش، پنج شهر و 8 دهستان در شمال استان خراسان جنوبی واقع شده و شهر قاین مرکز شهرستان قاینات در 100 کیلومتری شمال بیرجند مرکز خراسان جنوبی است.7218*3028            "}