{"onTitr":"","titr":" 8 نفر به اتهام ترویج عقاید سلفی گری در مالزی دستگیر شدند","describe":" کوالالامپور- ایرنا- پلیس مالزی اعلام کرد یگان مقابله با تروریسم این سازمان 8 نفر را در ایالت های مختلف این کشور جنوب شرق آسیا به اتهام تلاش برای ترویج عقاید سلفی گری و افراط گرایی از طریق مدارس مذهبی  بازداشت کرده است.", "text":"به گزارش ایرنا پلیس مالزی روز شنبه با انتشار بیانیه ای اعلام کرد این 8 افراد  در تلاش برای ترویج گسترده عقاید تکفیری- سلفی در مالزی در چارچوب ساخت یا فعالیت مدارس مذهبی در مالزی بودند که همگی دستگیر شدند.براساس بیانیه صادره پلیس مالزی هفت نفر از این افراد از اتباع خارجی بوده و متهم هستند  که فعالیت های آنها نظم و امنیت در فدراسیون مالزی را به خطر انداخته است.این افراد در ایالت های جوهور، پرلیس، کوالالامپور به عنوان دانش آموزان کنونی، سابق یا کادرآموزشی مدارس مذهبی فعالیت داشتند.این افراد پس از آنکه پلیس اطلاعاتی در مورد تلاش های یک مرکز مطالعات اسلامی برای نشر افکار سلفی- تکفیری درجنوب شرق آسیا دریافت کرده بود، بازداشت شدند.طبق این بیانیه مظنونان مرتبط با مدرسه مذهبی در یمن  بودند که 'شیخ مقبل هادی الودیل' یک افراط گرای سلفی  آن را بنیان نهاده است.طبق این گزارش در این مدرسه عقاید بشدت افراطی سلفی ها به جوانان آموزش داده می شد که از جمله آنها مجوز قتل غیرمسلمانان و مسلمانانی  بود که آموزش دیدگان آنها را کافر می دانستند.دراین مدارس عقاید خرافی را تحت عنوان مذهب مانند حرام بودن پوشیدن شلوار به جوانان آموزش داده می شد.براساس گزارش پلیس مالزی، دستگیری این افراد بخشی از برنامه مقابله با گروههای تروریستی و سلفی از جمله گروه داعش ، القاعده ، جماعت اسلامی، ابوسیاف، بوکوحرام و ... است.برخی از کشورهای حوزه جنوب شرق آسیا مانند اندونزی و مالزی اعلام کردند که تعدادی  از شهروندان این دو کشور در جذب گروه تروریستی داعش هستند و صدها نفر از این افراد نیز در عراق و سوریه اقدامات تروریستی داشته اند.علاوه بر این دو کشور، سنگاپور، فیلیپین و میانمار نیز از دیگر کشورهای منطقه هستند که تحت تاثیر پیامدهای تروریسم قرار گرفته و مسئولان آنها در تلاشند تا با تهدیدات تروریستی که به طور جدی ثبات و امنیت منطقه را تهدید می کند، مقابله کنند.مالزی، اندونزی و کشورهای جنوب شرق آسیا در سال های گذشته به ویژه پس از شکست گروه تروریستی داعش درخاورمیانه با تهدیدات تروریستی روز افزون مواجه شدند.کشورهای عضو اتحادیه جنوب شرق آسیا درسال جاری در سنگاپور اعلام کردند که همکاری های مشترک را برای مقابله با اقدامات و تهدیدات تروریستی افزایش می دهند.آساق **1599**1337            "}