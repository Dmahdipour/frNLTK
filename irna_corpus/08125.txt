{"onTitr":"","titr":" آتش سوزی ساختمان مسکونی در تهران یک کشته داشت","describe":" تهران- ایرنا- سخنگوی سازمان آتش نشانی و خدمات ایمنی شهرداری تهران گفت که در حادثه آتش سوزی یک ساختمان مسکونی در مجیدیه شمالی یک مرد 65 ساله کشته و 10 نفر توسط آتش نشانان نجات یافتند.", "text":"جلال ملکی روز جمعه در گفت و گو با خبرنگار ایرنا اظهار داشت: در ساعت هشت و 27 دقیقه صبح امروز حادثه آتش سوزی یک ساختمان مسکونی 6 طبقه 18 واحدی در مجیدیه شمالی حوالی میدان بهشتی به سامانه 125 اعلام و بلافاصله ماموران 2 ایستگاه آتش نشانی به محل حادثه اعزام شدند.وی افزود: یک واحد 70 متری در طبقه دوم یک ساختمان 6 طبقه دچار حریق شده بود و دود حاصل از آن نیز سایر طبقات را فرا گرفت.سخنگوی سازمان آتش نشانی و خدمات ایمنی شهرداری تهران ادامه داد: آتش نشانان همزمان با خاموش کردن آتش وارد عملیات نجات شدند و در همان دقایق اولیه یک مرد 65 ساله که دچار بیهوشی بود را از محل حادثه تحویل عوامل اورژانس دادند که مشخص شد این مرد بدلیل شدت جراحات وارده در این حادثه جان باخت.وی اضافه کرد: آتش نشانان در این حادثه 10 زن و مرد را از داخل این ساختمان نجات دادند که 2 مرد مسن و جوان بدلیل دود گرفتگی تحویل عوامل اورژانس شد.وی علت این آتش سوزی را در دست بررسی کارشناسان آتش نشانی اعلام کرد.تهرام/7243/6003            "}