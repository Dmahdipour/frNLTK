{"onTitr":"","titr":" حوزه علمیه خواهران خاش راه اندازی شد","describe":" زاهدان - ایرنا - حوزه علمیه خواهران خاش سیستان و بلوچستان در راستای ترویج احکام، معارف دینی، رونق بخشیدن به فعالیت های قرآنی و توجه به نیازهای علمی بانوان در این شهرستان راه اندازی شد.", "text":"مدیر حوزه علمیه خواهران الزهرا(س) خاش روز چهارشنبه در گفت با خبرنگار ایرنا اظهار داشت: حوزه علمیه این شهرستان با 75 طلبه دینی و افزون بر 10 مربی فعالیت های آموزشی خود را در سالجاری آغاز کرد.زهرا باقری افزود: حوزه علمیه خواهران خاش با حضور مدیر حوزه های علمیه خواهران سیستان و بلوچستان، امام جمعه، فرماندار، شهردار، مدیر آموزش و پرورش و شماری از مسئولان و فرماندهان  نظامی و انتظامی این شهرستان افتتاح شد.امام جمعه خاش نیز در این مراسم گزارشی از اقدامات انجام شده در راستای ایجاد و راه اندازی حوزه علمیه خواهران این شهرستان ارائه کرد.حجت الاسلام غلامرضا دهقان افزود: توجه به دین و فراگیری علوم دینی سبب رسیدن انسان به کمال می شود.فرماندار شهرستان خاش نیز بیان کرد: فراگیری علم به همراه رعایت اخلاق و اجرای دستورات و احکام الهی انسان مومن را به کامیابی در دنیا و آخرت می رساند.حمیدالدین یوسفی ادامه داد: علم سبب نابود شدن جهل و ناآگاهی و هدایت انسان به سمت کمال و شناخت پروردگار و احترام گذاشتن به هم نوعان می شود.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان واقع شده است.7310**3213            "}