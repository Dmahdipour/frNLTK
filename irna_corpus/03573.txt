{"onTitr":" نماینده فائو:    ","titr":" برنامه های ترویجی مصرف تخم مرغ درایران پیشرفت خوبی دارد","describe":" کرج-ایرنا- نماینده فائو در ایران با بیان اینکه ایران یکی از کشورهای پیشرفته در زمینه ترویج اهمیت مصرف تخم مرغ است افزود : برنامه های ترویجی خوبی در سالهای گذشته برای افزایش مصرف این ماده غذایی انجام شده است .", "text":"به گزارش ایرنا، رائو ماتا روز سه شنبه در همایش روز جهانی تخم مرغ در موسسه تحقیقات علوم دامی کشور مستقر در کرج افزود: تخم مرغ به عنوان یک ماده غذایی مفید است که می بایست اهمیت تغذیه ایی آن بیشتر اطلاع رسانی  شود.وی گفت: ترکیب انواع ویتامین ها ، پروتئین و مواد غذایی در تخم مرغ موجب اهمیت بالای غذایی آن شده است.نماینده فائو درایران اظهار داشت: سازمان بهداشت جهانی تلاش دارد تا فعالانه مردم را  به مصرف بیشتر تخم تشویق کند. ماتا افزود:  اکنون یک میلیارد نفر در جهان دچار سوتغذیه هستند که این رقم در سال های آینده افزایش خواهد یافت.وی ادامه داد: تخم مرغ به عنوان یک قرص ویتامین کامل که علاوه بر مقرون به صرفه بودن به حفظ محیط زیست نیز کمک می کند می تواند راه حل برجسته ای در تامین مواد غذایی انسان ها  باشد.نماینده فائو در ایران اظهار داشت: تخم مرغ امتیاز افزوده بالاتری نسبت به ماده غذایی مانند گوشت دارد و به عبارتی تامین  کننده پروتئین مورد نیاز بدن است.سرانه مصرف سالانه تخم مرغ در ایران 198 عدد اعلام شده است. 17 مهرماه به عنوان روز جهانی تخم مرغ نامگذاری شده است.7414/ 6155            "}