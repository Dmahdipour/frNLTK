به گزارش بامداد شنبه ایرنا به نقل از شبکه خبری روسیا الیوم؛ آویگدور لیبرمن همچنین دستور جلوگیری از کمک های قطر به غزه را در واکنش به اعتراض های اخیر در طول نوار مرزی غزه صادر  کرد.تل آویو سه شنبه گذشته به شماری از تانکرهای حامل سوخت برای نیروگاه غزه اجازه داد تا از گذرگاه کرم ابوسالم در جنوب غزه که از سوی قطر و با نظارت سازمان ملل اهدا شده بود، وارد غزه شود.نوار غزه طی سال های گذشته همواره با تحریم و محاصره از سوی رژیم صهیونیستی و تشکیلات خودگردان فلسطین مواجه بوده است.براساس گزارش سازمان ملل متحد هزاران نفر از مردم غزه در حال حاضر از کمبود مواد غذایی، دارو و آب آشامیدنی رنج می برند.این در حالی است که مذاکرات آشتی ملی میان گروه های فلسطینی از جمله تشکیلات خودگردان فلسطین و حماس از سال گذشته آغاز شده و همچنان ادامه دارد؛ اما این گفت و گوها تاکنون به نتایج عملی برای مردم غزه منجر نشده است.شبد**1480**1379
      
      