{"onTitr":"","titr":" صنف ماهیگیران هندی خواهان آزادی صیادانش در ایران شد","describe":" دهلی نو - ایرنا - صنف ماهیگیران جنوب آسیا از دولت هند درخواست کرده است تا برای آزادی سه صیاد اهل ایالت تامیل نادو که توسط گارد ساحلی ایران بازداشت شده اند ، اقدام کند.", "text":"به گزارش ایرنا، به نقل از روزنامه 'تایمز او ایندیا' در روز چهارشنبه، چرچیل رییس صنف ماهیگیران جنوب آسیا ادعا کرد که این ماهیگیران از مراقبت های پزشکی لازم برخوردار نشده اند و باید پیش از بازگشت به هند در ایران مداوا شوند.وی افزود: این ماهیگیران در 30 ماه سپتامبر (10 مهر) ماهیگیری خود را در آب های عربستان سعودی آغاز کردند اما در تاریخ 2 اکتبر (12 مهر) گارد ساحلی ایران به اتهام ورود غیر قانونی به آب های ایران به سوی آنها تیراندازی کرده است.روزنامه تایمز او ایندیا به نقل از چرچیل توضیح داد: آنها اکنون در ایران زندانی هستند. خانواده های این افراد نگران سلامتی آنها هستند و دولت هند باید هرچه زودتر برای آزادی و بازگشت آنها اقدام کند. چهار روز پیش نیز اداپادی کی پالانیسوامی سروزیر ایالت تامیل نادو در نامه ای به  نخست وزیر هند اظهار کرد که پنج ماهیگیر هندی که توسط یک شرکت ماهیگیری در دبی استخدام شده بودند در تاریخ 1 سپتامبر (10 شهریور) توسط گارد ساحلی ایران بازداشت شده و به جزیره کیش منتقل شده اند.جمهوری اسلامی ایران در ماه جولای (تیر) سال جاری دو ماهیگیر هندی را که در زندان های کشور به سر می بردند ، آزاد کرد.ایران در دی ماه سال گذشته 15 ماهیگیر هندی و سپس در بهمن ماه هشت نفر دیگر را آزاد کرد. یک ماهیگیر دیگر نیز در خردادماه آزاد شد.به گفته مقامات هندی در دو سال گذشته 115 ماهیگیر هندی توسط ایران بازداشت شده اند.در سال های گذشته تعداد زیادی از ماهیگیران هندی برای ماهیگیری در آب های عمیق از سوی شرکت های حاضر در کشورهای حوزه خلیج فارس استخدام شده اند.اما این ماهیگیران در موارد بسیاری به دلیل ورود غیرقانونی به آب های سایر کشورها بازداشت شده اند.روند آزادی این ماهیگیران به دلیل قوانین مختلف کشورها و جریمه های نقدی درنظر گرفته شده گاه تا دو ماه به طول می انجامد.ایران در دو سال گذشته بیش از 50 ماهیگیر هندی را که به دلیل ورود غیرقانونی به آب های کشورمان بازداشت شده بودند ، آزاد کرده است.آساق**267**1424**1663**            "}