{"onTitr":"","titr":" یکهزار تن میگو گلستان روانه بازار شد","describe":" گرگان - ایرنا- با گذشت حدود 20 روز از آغاز برداشت میگو گلستان از 270 هکتار مزارع زیر پوشش در شهرستان گمیشان تاکنون یکهزار تن محصول روانه بازار و مراکز فرآوری برای صادرات شده است.", "text":"به گزارش ایرنا با توجه به کیفیت مطلوب و بالای میگوی گلستان سالانه 80 درصد محصول برداشت شده به خارج صادر می شود.کشورهای اروپایی، حاشیه خلیج فارس و چین از جمله مشتریان میگوی گلستان هستند.هم اینک 5 مرکز در شهرک های صنعتی کردکوی، بندرگز، بندرترکمن و گمیشان فرآوری میگو را انجام می دهند که این محصول پس ازعمل آوری، در انبارها و سردخانه های مراکز نگهداری و آماده صادرات می شود.معاون آبزی پروری اداره کل شیلات گلستان در این پیوند گفت: امسال 830 هکتار مزرعه زیر کشت میگو رفته است که هم اینک محصول 34 درصد این سطح برداشت و انتظار می رود در مجموع بیش از 2هزار و 500تن میگو در استان تولید و روانه بازار داخلی و خارجی شود.محمود سقلی اظهار داشت: تولید استان در سال گذشته یکهزار و 690 تن بود که امسال براساس بچه میگو رها شده در مزارع پیش بینی می شود بالغ بر 60 درصد افزایش تولید را شاهد باشیم.به گزارش ایرنا اردیبهشت ماه سال جاری 2 میلیون قطعه بچه میگو در 830 هکتار از مزارع پرورش این آبزی در گلستان رها شد که به گفته معاون آبزی پروری شیلات استان تا پایان فصل برداشت، 70 درصد این تولیدات قابلیت فرآوری و صادرات خواهد داشت.مهندس سقلی پیش بینی کرد که از هر هکتار مزرعه پرورشی در گلستان 3.5 تن میگو برداشت شود.سایت پرورشی گمیشان واقع در شمال غرب گلستان تنها مجتمع تولید میگو در شمال کشور است.به گفته کارشناسان شیلات، میگوی تکثیری در این مجتمع از نوع وانامی است، این گونه به علت شوری کم آب و اقلیم و خاک مناسب طی 120 روز پرورش یافته و به وزن 15 گرم می رسد. فصل برداشت میگو در گمیشان افزون بر یک ماه ادامه دارد، گلستان پس از هرمزگان و بوشهر در رده سوم استان های تولید کننده این آبزی است.1648            "}