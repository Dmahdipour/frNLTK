{"onTitr":" فرمانده انتظامی:    ","titr":" آذربایجان غربی نماد امنیت پایدار در کشور است","describe":" ارومیه- ایرنا- فرمانده انتظامی آذربایجان غربی گفت: با تلاش شبانه روزی نیروهای مسلح، امنیت  قابل توجهی در استان برقرار بوده و این استان به نماد امنیت پایدار تبدیل شده است.", "text":"به گزارش ایرنا، سردار ناصر اصلانی روز شنبه در مراسم صبحگاه مشترک نیروهای مسلح ارومیه که به مناسبت هفته نیروی انتظامی برگزار شد، با اشاره به اینکه با جامعه محوری و رویکرد پیشگیرانه، تعامل با نهادها و سازمان ها، مردم استان امنیت پایداری را در نقاط صفر مرزی، روستاها و شهرها شاهد هستند، افزود: نیروی انتظامی استان و نیروهای مسلح مستقر توانسته است امنیت را در استان برقرار کند.وی اضافه کرد: اعتماد مردم به نیروی انتظامی بسیار بالا بوده به طوری که بیش از یک میلیون تماس تلفنی توسط مردم آذربایجان غربی با مرکز فوریت های پلیسی 110 به ثبت رسید.وی ادامه داد: نیروی انتظامی آذربایجان غربی طی سال جاری، 6 هزار و 500 عملیات برای مقابله با جرائم اقتصادی اجرا کرده و در این عملیات ها 2 هزار قاچاقچی دستگیر شده اند.فرمانده انتظامی آذربایجان غربی بیان کرد:  کارشناسان ارزش کالاهای کشف شده را یک هزار و 885 میلیارد ریال برآورد کرده اند.وی اضافه کرد: در این عملیات ها 2 هزار و 806 دستگاه انواع خودرو که در امر کالای قاچاق مورد استفاده می شد، توقیف شده است.سردار اصلانی ادامه داد: 332 نفر نیز به عنوان متهم اقتصادی طی سال جاری در آذربایجان غربی دستگیر شده اند.وی گفت: 85 درصد سرقت ها در استان کشف و 26 میلیارد ریال اقلام سرقتی به صاحبانش برگشت داده شده است.وی اضافه کرد: طی سال جاری 109 درصد سرقت مسلحانه، 93 درصد پرونده های مربوط به جعل، 93 درصد پرونده های کلاهبرداری و 9 درصد تصادفات فوتی در این استان کاهش یافته است.نماینده ولی فقیه در آذربایجان غربی و امام جمعه ارومیه نیز در این مراسم گفت: قرار گرفتن در سایه توجه الهی بزرگترین افتخار انسان به شمار می رود که کارکنان نیروی انتظامی و مسلح از جمله این افراد به شمار می رود.حجت الاسلام والمسلمین سید مهدی قریشی افزود: توفیق خدمت در راه اسلام، عنایت الهی است که نصیب هر کسی در دنیای امروز نمی شود.وی با اشاره به اقتدار روزافزون نیروهای مسلح کشورمان بیان کرد: این اقتدار، دشمن را از حمله نظامی ناامید و بسیاری از توطئه های آنان را علیه ملت بزرگ ایران نقش برآب کرده است.به گزارش ایرنا در هفته نیروی انتظامی تعداد 170 برنامه متنوع توسط نیروهای انتظامی استان اجرا می شود.6009/2093            "}