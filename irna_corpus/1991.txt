{"onTitr":"","titr":" اخلاق در رانندگی، بایسته ای که مغفول مانده است","describe":" مشهد- ایرنا- رفتار صحیح و اخلاقمدار در موضوعات مختلف یکی از عوامل زیربنایی در زندگی مدنی است ولی در عصر ماشینی مواردی وجود دارد که در آنها اخلاقیات به بداخلاقی تبدیل می شوند که می توان بداخلاقی در رانندگی را از مصادیق بارز آن و نیازمند اصلاح دانست.", "text":"به گزارش ایرنا، رعایت اخلاق انسانی و متمدنانه در رانندگی تنها منحصر به لحاظ قوانین رانندگی نیست بلکه 'خود پلیسی' در حین رانندگی و رعایت بایدها و نبایدهای اخلاقی نیز شامل آن است. عدم رعایت حق تقدم، بوق زدن بی مورد، آزار دیگران در حین راندن خودرو، پیچیدن بی مورد، بددهانی و فحاشی بی اخلاقیهای رایج در رانندگی و نیازمند توجه جدی هستند. رانندگان به ویژه آن دسته که در روز برای مدت طولانی مجبور به راندن خودرو در معابر و خیابانها هستند گاه به دلیل بی حوصلگی و خستگی ناشی از موارد ترافیکی و شخصی بداخلاقیهایی را در رانندگی رقم می زنند و با این رفتارهای ناشایست هم به خود و هم به دیگران آزار می رسانند.بر اساس آمارهای موجود طی دهه های اخیر 50 میلیون نفر در سطح جهان طی حوادث رانندگی ناشی از بی احتیاطی، رعایت نکردن قانون و غفلت از بایسته های اخلاق در حین رانندگی جان باخته اند. * اخلاق، خلائی در حوزه رانندگیرئیس کمیته پیشگیری و شناسایی رفتارهای رانندگان پرخطر در دادسرای مشهد نیز به خبرنگار ایرنا گفت: اخلاق از ضروریات و در عین حال از خلاء های حوزه رانندگی است. برخی رانندگان فقط قانون را محور می دانند که کافی نیست. سیدهادی شریعت یار افزود: هر جا مجری قانون و پلیس حضور داشته باشد این رانندگان قوانین را رعایت می کنند ولی در مکانهایی که پلیس حضور نداشته باشد تخطی از قانون به راحتی توسط آنها صورت می گیرد. این درحالی است که رانندگان اخلاقمدار در هر شرایطی تابع قانون هستند و به حقوق دیگران احترام می گذارند.وی ادامه داد: رانندگان پرخطر مدام به فکر دور زدن مسیر قانون و از اخلاق رانندگی به دور هستند.معاون دادستان مرکز خراسان رضوی جاده های روستایی و فاقد دوربین نظارتی را از مکانهای حادثه خیر ذکر و بیان کرد: علت این امر فقدان اخلاق رانندگی و قانونگریزی است. در این جاده ها به دلیل نبود مجری قانون، افراد اقدام به رفتارهای پرخطر می کنند که عواقب جبران ناپذیری در پی دارد.وی گفت: راننده ای که با وجدان و اخلاق پشت فرمان می نشیند، بدون اجبار قانونی تخطی از قانون را خلاف اخلاق می داند لذا در هر شرایطی به آن پایبند است.* اخلاقمداری و ایمنی ترافیکرئیس پلیس راه فرماندهی خراسان رضوی خراسان رضوی به خبرنگار ایرنا گفت: آرامش روحی و روانی از اصول اولیه رانندگی در جاده ها و معابر است که حفظ آن از بداخلاقیها در رانندگی پیشگیری می کند. سرهنگ هادی امیدوار افزود: اخلاقمداری رانندگان و رعایت آداب اجتماعی تاثیر مثبتی بر جامعه و موضوعات ترافیکی دارد که نخستین اثر آن را می توان در رعایت حق تقدم ملاحظه نمود. وی ادامه داد: راننده اخلاقمدار به رعایت قانون نیز مقید است و به حقوق عمومی احترام می گذارد لذا اخلاقمداری ارتباط مستقیمی با کاهش تخلفات رانندگی دارد و ایمنی ترافیک را افزایش می دهد. رئیس پلیس راه خراسان رضوی گفت: رعایت آداب صحیح رانندگی منجر به افزایش ایمنی ترافیک می شود و فلسفه رعایت قوانین راهنمایی و رانندگی به رعایت حقوق اجتماعی برمی گردد. وی افزود: تغییر ناگهانی لاین سرعت، پارک دوبل، عبور از چراغ قرمز، عدم رعایت حق تقدم و بوق زدنهای بی مورد از جمله بی اخلاقیها در رانندگی هستند که حوادث رانندگی را نیز رقم می زند. آموزشهای روانشناسانه محور نقش مهمی در ایمنی ترافیک دارد لذا با ارائه موزشهای عمومی در اماکن عمومی، مساجد و ارگانهای مختلف می توان اخلاق رانندگی را نهادینه کرد.سرهنگ امیدوار ادامه داد: پلیس راهور خراسان رضوی در این زمینه اقداماتی انجام داده و ارائه آموزشهای عمومی و چهره به چهره در در این چارچوب در حال انجام است. همچنین در قالب پیامک تلفنی و پیامهای تصویری اقداماتی در خصوص اصلاح رفتار ترافیکی و ارتقاء اخلاق و آداب رانندگی توسط نیروی انتظامی در دست اقدام است.وی گفت: با اصلاح بداخلاقیهای رانندگی در جامعه تا میزان زیادی سوانح و حوادث نیز کاهش می یابد.* شناسایی هزار و 500 راننده پرخطرمعاون دادستان مرکز خراسان رضوی همچنین اظهارداشت: از پارسال به صورت جدی کار شناسایی رانندگان پرخطر در دستور کار پلیس و دادسرا در این استان قرار گرفته و در این چارچوب هزار و 500 راننده پرخطر شناسایی شده اند. وی افزود: بسته به نوع جرم، خودروی این دسته از رانندگان توقیف و دوره های آموزشی برایشان برگزار می شود.شریعت یار ادامه داد: همچنین برای فرهنگسازی اخلاق و قانونمداری در رانندگی، روی خودروهای رانندگان پرخطر بنرهای اطلاع رسانی در خصوص الزام رعایت اخلاق، قوانین رانندگی و عناوین تخلفات مختلف نصب می شود و این افراد با خودروهایشان هفته ای یکبار در سطح شهر رژه می روند. وی گفت: باید فرهنگ رانندگی و رعایت قوانین راهنمایی و رانندگی نهادینه شود زیرا رعایت اخلاق در رانندگی زیربنای توسعه فرهنگ رانندگی و قانونمداری است.رئیس پلیس راهنمایی و رانندگی خراسان رضوی نیز همیاران پلیس را از پرچمداران ترویج اخلاقمداری و رعایت قوانین رانندگی به ویژه در میان آشنایان و اولیاشان ذکر و بیان کرد: امسال  240 هزار دانش آموز در استان در قالب همیار پلیس فعال هستند. سرهنگ محمدباقر سلیمی افزود: فعالیت همیاران پلیس تاثیر قابل توجهی در کاهش حوادث رانندگی و تلفات ناشی از تصادفات دارد. وی بر نهادینه کردن اخلاق رانندگی صحیح در جامعه تاکید و بیان کرد: تاکنون حدود 50 میلیون نفر در حوادث رانندگی سطح جهان کشته شده اند که 60 درصد آن مربوط به کشورهای در حال توسعه است. رئیس پلیس راهنمایی و رانندگی خراسان رضوی ادامه داد: در ایران حوادث رانندگی دومین عامل مرگ و میر است و گروه سنی 15 تا 44 سال بیشترین سهم را در حوادث رانندگی دارند. وی حوادث ترافیکی را در ایران 'جنگ پنهان' توصیف و بیان کرد: با اخلاقمداری، رعایت حقوق دیگران و قانونمداری می توان سوانح ترافیکی و قربانیان حوادث رانندگی را تا حد زیادی کاهش داد.7505/1858            "}