{"onTitr":" وزارت دفاع جمهوری آذربایجان اظهارات مقام روس را تکذیب کرد    ","titr":" آزمایشگاه نظامی خارجی در خاک جمهوری آذربایجان وجود ندارد","describe":" باکو -  ایرنا- وزارت دفاع جمهوری آذربایجان ،روز جمعه با رد اظهارات یک مقام روس مبنی بر بازسازی آزمایشگاه های تحت کنترل پنتاگون در این کشور ، وجود هر گونه آزمایشگاه نظامی خارجی در خاک جمهوری آذربایجان را تکذیب کرد .", "text":"واحد مطبوعاتی وزارت دفاع جمهوری آذربایجان، در پاسخ به اظهارات «ایگور کریلوف» فرمانده  نیروی دفاع بیولوژیکی، شیمیایی و رادیو اکتیو وزارت دفاع روسیه که روز گذشته ادعا کرده بود بازسازی آزمایشگاه تحت کنترل پنتاگون در اوکراین ، جمهوری آذربایجان و ازبکستان ادامه دارد ، تصریح کرد: در خاک جمهوری آذربایجان آزمایشگاهی تحت کنترل کشورهای خارجی وجود ندارد ، بنابر این بحث بازسازی آن قابل طرح نیست.رئیس نیروی دفاع بیولوژیکی، شیمیایی و رادیواکتیو وزارت دفاع روسیه ، همچنین اعلام کرده ،در آزمایش هایی که بر روی اتباع گرجستان در مرکز بیولوژیکی «ریچارد لوگار» آمریکا در گرجستان صورت گرفته، 73 تن جان خود را ازدست دادند.سخنگوی وزارت دفاع آمریکا، اریک پاهون، نیز در پاسخ به اظهارات این مقام روسیه ،به خبرگزاری «ریا نووستی» (RIA Novosti)،  گفت که مرکز بیولژیکی و تحقیقاتی لوگار در گرجستان تحت کنترل ایالات متحده نیست و از آن برای توسعه سلاح های بیولوژیکی استفاده نمی شود.به گفته وی ،ایالات متحده سلاح های بیولوژیکی را در مرکز لوگار توسعه نمی دهد، همچنین این مرکز ایالات متحده نیست. مرکز تحقیقات بهداشت عمومی ریچارد لوگار متعلق به مرکز ملی کنترل بیماری ها و بهداشت عمومی (NCDC) گرجستان است . پاهون افزود: ژنرال ایگور کریلوف، فرمانده نیروی دفاع بیولوژیکی، شیمیایی و رادیو اکتیو وزارت دفاع روسیه گفته،ایالات متحده از آزمایشگاه هایی در گرجستان برای تحقیق در مورد تولید و ارائه عوامل جنگی بیولوژیکی استفاده می کند که این خود نقض قوانین بین المللی است.خاورم ** 337** 1579            "}