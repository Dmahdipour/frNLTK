{"onTitr":" رئیس سازمان شهرداری ها:    ","titr":" تغییر نگاه شهرداران در روش اداره شهرها ضروری است","describe":" تهران- ایرنا- رئیس سازمان شهرداری ها و دهیاری های کشور گفت: تغییر نگاه شهرداران و کارکنان شهرداری ها در روش اداره شهر با توجه به تحولاتی که در سال های اخیر در حوزه مدیریت شهری کشور پیش آمده، ضروری است.", "text":"به گزارش روز پنجشنبه ایرنا از پایگاه اطلاع رسانی وزارت کشور ‌مهدی جمالی نژاد در ششمین دوره انتخابات شهرداران عضو شورای سازمان شهرداری ها و دهیاری ها اظهار داشت: برای ایجاد تحول در فعالیت ها و اقدامات سازمان شهرداری ها و دهیاری ها نیازمند رویکرد جدید و نگاه نو به مسائل و مشکلات مدیریت شهری و روستایی هستیم.وی با بیان اینکه سازمان شهرداری ها و دهیاری های کشور اگر به دنبال تحول در نحوه اداره شهرداری ها و دهیاری ها است، ابتدا باید این تحول را در خود ایجاد کند، تصریح کرد: چاره ای نداریم جز اینکه با نگاه جدید به مشکلات بنگریم.جمالی نژاد در عین حال یادآور شد: با اتکا به ایده های خلاقانه، سازمان شهرداری ها و دهیاری ها را با انگیزه تر از قبل در عرصه مدیریت شهری و روستایی پیش می بریم تا با پیشبرد مناسب اهداف سازمان، زمینه ارتقای سطح خدمت رسانی شهرداری ها و دهیاری ها را فراهم کنیم.وی با اشاره به مشکلات کاری حوزه شهرداری ها خطاب به شهرداران منتخب استان ها گفت: تغییر نگاه شهرداران و کارکنان شهرداری ها  در روش اداره شهر با توجه به تحولاتی که در سال های اخیر در عرصه های مدیریتی و اقتصادی و حوزه مدیریت شهری کشور پیش آمده، ضروری است و شهرداری ها باید از روش های جدید مدیریتی و فناوری های نوین بهره ببرند.رئیس سازمان شهرداری ها و دهیاری های کشور با اشاره به محدودیت های مالی فعلی اظهار داشت: لازم است شهرداران بیش از گذشته قابلیت ها و ظرفیت های شهر و منطقه خود را شناسایی و از آنها برای ایجاد درآمد و تولید ثروت استفاده کنند.جمالی نژاد تصریح کرد: شهرها و مناطق روستایی کشور دارای جاذبه های مناسب و گاه منحصر به فردی برای تولید درآمد هستند ولی این امر با نگاه های مدیریتی سنتی، قدیمی و اداری امکان پذیر نیست و تحقق آن مستلزم میدان دادن شهرداری ها و دهیاری ها به تفکرات جدید و ایده های خلاقانه و صاحبان فکرها و اندیشه های جدید است.وی همچنین با اشاره به محدود بودن منابع و اعتبارات دولتی برای کمک به شهرداری ها، از شهرداران خواست برای اجرای پروژه های شهری از ظرفیت سرمایه گذاران و بخش خصوصی استفاده کنند.رئیس سازمان شهرداری ها و دهیاری های کشور تاکید کرد: شهرداری ها باید در گام اول در جامعه اعتمادسازی کنند. توسعه مدیریت شهری و روستایی بدون مشارکت مستمر شهروندان در برنامه های شهرداری و دهیاری محقق نخواهد شد؛ بنابراین این دو نهاد باید تلاش خود برای ایجاد زمینه رفاه، آسایش و نشاط روزافزون مردم را به جامعه نشان دهند تا آنها هم در برنامه های شهرداری و دهیاری مشارکت فعالی داشته باشند.وی همچنین جلب مشارکت نخبگان در توسعه پایدار شهرداری ها را مهم عنوان کرد و بهره مندی از طرح های مطالعاتی و کاربردی پژوهشگران و بکارگیری و جذب ایده های نوآورانه استفاده بهینه از نظرات آنها را الزامی دانست.رئیس سازمان شهرداری ها و دهیاری های کشور با اشاره به برگزاری ششمین دوره انتخابات شهرداران عضو شورای این سازمان پس از چهار سال ابراز امیدواری کرد که اعضای جدید در دوره کاری خود با همفکری و تعامل با سایر شهرداران و دست اندرکاران عرصه مدیریت شهری و صاحب نظران این حوزه، منشا برنامه ها و اقدامات مناسبی برای برطرف شدن مشکلات شهرداری ها باشند.سیام**9314*1834            "}