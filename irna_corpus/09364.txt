{"onTitr":" معاون نیروی انتظامی فارس:    ","titr":" شایعه ربودن دانش آموزان در شیراز صحت ندارد","describe":" شیراز-ایرنا- معاون اجتماعی نیروی انتظامی استان فارس گفت: موضوع ربوده شدن تعدادی دانش آموز در شیراز که در فضای مجازی مطرح شده، صحت ندارد و این شایعه کذب است.", "text":"سرهنگ کاووس محمدی، چهارشنبه در گفت و گو با خبرنگار ایرنا افزود: در فضای مجازی چنین عنوان شده که سرویس یکی از مدارس شیراز در خیابان عفیف آباد این شهر به همراه دانش آموزان آن ربوده شده که با بررسی های انجام شده مشخص شد، این موضوع کاملا بی پایه و اساس است.محمدی ادامه داد: شهروندان باید دقت داشته باشند که موضوع های بدون منبع رسمی در فضای مجازی را به راحتی نپذیرند و از باز نشر اینگونه مطالب در فضای مجازی خودداری کنند و در جامعه تشویش ایجاد نکنند.همچنین اداره اطلاع رسانی و روابط عمومی آموزش و پرورش فارس نیز عصر چهارشنبه با انتشار بیانیه ای، موضوع ربوده شدن دانش آموزان را در شیراز تکذیب کرد. رئیس اداره اطلاع رسانی و روابط عمومی آموزش و پرورش فارس در این باره، گفت: متاسفانه مطلبی بدون منبع در فضای مجازی مبنی بر ربوده شدن دانش آموزان در سرویس مدرسه ای در عفیف آباد شیراز منتشر شد که بی درنگ مسئولان این اداره کل، انجمن اولیا و سازمان دانش آموزی این استان با حساسیت خاص پیگیر این مطلب شدند.حمیدرضا شعبانی افزود: با بررسی های به عمل آمده، استعلام از مدارس و شرکت های حمل و نقل متولی سرویس مدرسه در شیراز، خوشبختانه این خبر تکذیب شد.وی، با انتقاد از برخی از افراد برای انتشار اینگونه مطالب که باعث تشویش اذهان عمومی و نگرانی خانواده ها می شود از همه هم استانی ها درخواست کرد، ضمن عدم ارسال اینگونه مطالب که فاقد منبع هستند، اخبار صحیح را از رسانه های معتبر و گروهی استان و همچنین سایت اداره کل آموزش وپروش فارس به نشانی http://fars.medu.ir دنبال و پیگیری کنند.9873/ 6118            "}