{"onTitr":"","titr":" شیوع ویروس زیکا نگرانی دولت هند را برانگیخت","describe":" دهلی نو-ایرنا- با افزایش موارد ابتلا به ویروس کشنده زیکا در شهر جیپور واقع در ایالت راجستان، وزارت بهداشت هند تمهیدات کنترلی و نظارتی خود را برای کنترل وضعیت در این ایالت افزایش داده است.", "text":"به گزارش ایرنا در روز سه شنبه به نقل از روزنامه 'تایمز او ایندیا'، دفتر نخست وزیری هند نیز خواهان یک گزارش کامل از وزارت بهداشت هند پس از  ابتلای 22 نفر به ویروس زیکا در این ایالت که در شمالغرب هند قرار دارد، شده است.ایالت بیهار نیز که در همسایگی راجستان از تمام  بخش های این ایالت درخواست کرده است تا به دقت تمام موارد مشکوک  به بیماری زیکا را بررسی کنند. این اخطار دولت بیهار در شمالشرق هند نیز پس از جواب مثبت آزمایش یک دانشجو که در ایالت راجستان مشغول به تحصیل بوده منتشر شد.بر خلاف سال گذشته که ویروس زیکا در فرد آلوده شناسایی می شد، اکنون دانشمندان  توانسته اند، پشه ناقل این ویروس را  در محل آلوده شناسایی کنند که این امر به معنی جلوگیری از امکان گسترش سریع تر این بیماری است.دولت مرکزی هند یک اتاق کنترل در مرکز ملی کنترل بیماری هند جهت نظارت دقیق بر وضعیت ایجاد کرده است. علاوه بر موارد مشکوک، تمام زنان باردار در مناطق آلوده  تحت مراقبت های کنترلی قرار گرفته اند.دولت هند یک تیم از متخصصان پزشکی و کارشناسی را به جیپور اعزام کرده است تا  دلیل انتشار این ویروس را بررسی کنند.وزارت بهداشت هند در بیانیه ای گفت: وزیر بهداشت به صورت روزانه وضعیت سلامتی در راجستان را بررسی می کند.اولین مورد ابتلا  ویروس زیکا در هند در ماه ژانویه سال 2017 در شهر احمد آباد و  چند ماه بعد در ایالت تامیل نادو واقع در جنوب هند شناسایی شد. مقامات هندی از طریق نظارت کامل توانستند از شیوع بیشتر این ویروس جلوگیری کنند.بررسی ها نشان داده است که هند دارای پتانسیل بالایی برای  شیوع ویروس زیکا دارد زیرا این کشور دارای بهترین شرایط جوی برای شیوع گسترده این ویروس است. همچنین تعداد زیادی از شهروندان هندی هر سال  برای کار به مناطقی سفر می کنند که پیش از این ویروس زیکا در آنجا فعال بوده است.این ویروس می تواند در زنان جوان و باردار بسیار خطرناک ظاهر شود. زیکا معمولا سبب ایجاد بیماری های خفیف می شود و این امر تشخیص آن را در میان سایر بیماری ها با مشکل روبرو می کند و این امر می تواند یکی از عوامل عدم تشخیص این ویروس در هند باشد.ویروس «زیکا» از طریق نیش پشه «ادیس» منتقل می شود. افراد مبتلا به ویروس زیکا معمولا دارای نشانه هایی مانند تب خفیف، خارش پوست، ورم ملتحمه، درد عضلات و مفاصل، ضعف و سردرد می شوند.این نشانه ها معمولا 2 تا 7 روز ادامه می یابند.تاکنون روش درمان و یا واکسن خاصی برای مقابله با این بیماری تولید نشده است. ویروس «زیکا» برای نخستین بار در سال 1947 در کشور اوگاندا در گونه ای از میمون ها شناسایی شد و نخستین مورد ابتلای انسان به این ویروس در کشور های اوگاندا و تانزانیا گزارش شده است.شیوع ویروس زیکا در سال 2016  درمناطق مختلف در آفریقا، آمریکا، آسیا و اقیانوسیه گزارش شد و انتشار آن تا اواسط سال 2017 ادامه یافت.  پس از افزایش شدید آمار مبتلایان به ویروس زیکا، سازمان  بهداشت جهانی شیوع این بیماری  را یک حالت اضطراری جهانی اعلام کرد.آساق**267**1424**1337            "}