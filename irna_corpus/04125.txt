{"onTitr":"","titr":" تارنمای فرانسوی: ایران در صدر نگرانی های آمریکا است","describe":" تهران - ایرنا - روزنامه فرانسوی 'لوفیگارو' روز دوشنبه گزارش داد: ایران در راس نگرانی های رئیس جمهور آمریکاست و وی می خواهد ایران را به پذیرش توافق هسته ای جدید پس از توافق سال 2015 که آمریکا به طور یک جانبه از آن خارج شد، وادار کند.", "text":"در گزارش لوفیگارو آمده است: دونالد ترامپ که می خواهد 'فشار حداکثری' بر تهران وارد کند همواره تلاش کرده است برای رسیدن به این هدف جهان را با خود همراه کند. در نشست ویژه شورای امنیت نیز که خود او ریاست آن را بر عهده داشت، وی کوشید به جهانیان بقبولاند که ایران برای امنیت سراسر جهان خطرناک است.ترامپ می خواهد روش کره شمالی را برای ایران پیاده کند اما باید بداند دو کشور هیچ شباهتی به هم ندارند. آغاز برنامه هسته ای ایران به سال های 1950 بر می گردد. رژیم شاه در آن زمان حامی آمریکا بود اما با روی کار آمدن جمهوری اسلامی ایران در سال 1979 این کشور به دشمن واشنگتن تبدیل شد. برنامه هسته ای ایران با روی کار آمدن جمهوری اسلامی ایران متوقف شد اما اوضاع پس از جنگ ایران و عراق (1980-1988) تغییر کرد. اگرچه تهران همچنان تاکید می کرد که انگیزه غیرنظامی دارد.'ونسان فلینگ' محقق و پژوهشگر فرانسوی با اشاره به خروج آمریکا از برجام گفت: رئیس جمهوری آمریکا برای توجیه این خروج یک جانبه سه دلیل متمایز مطرح کرد. نخستین دلیل مربوط به خود توافق هسته ای بود که تاثیر برخی بندهای آن محدود به زمان بود. رئیس جمهور آمریکا می خواهد این تاثیر همیشگی باشد. فلینگ گفت: ایران یکی از امضا کنندگان پیمان منع گسترش سلاح های کشتار جمعی است که طبق آن کشوری که سلاح هسته ای در اختیار ندارد حق دستیابی به انرژی هسته ای غیرنظامی را دارد. در مورد ایران، توافق هسته ای سال 2015 ، محدودیت هایی را برای این حق در نظر گرفته است. ایران پذیرفته است که این مسئله را به روی خود نیاورد تا به این ترتیب به کشوری همانند دیگر کشورها تبدیل شود. اما ترامپ این ایده را با قاطعیت رد می کند. دومین دلیل ترامپ مربوط به موشک های بالستیکی است که ایران در اختیار دارد. ترامپ می خواهد توافقی هم در این زمینه حاصل شود تا تهران در این حوزه بسیار راهبردی هم محدود شود. به گفه فلینگ، ایران موشک های بالستیکی در اختیار دارد که برد آنها حدود 2500 کیلومتر است. وی می گوید این برنامه بالستیکی راهی برای نمایش قدرت در ابعاد منطقه ای است که ضعف نیروی هوایی ایران را جبران می کند و اجازه حمله کردن به پایگاه های نظامی آمریکا در خاورمیانه، عربستان سعودی و اسرائیل را می دهد. فلینگ گفت: در افکار عمومی ایرانی ها، جمهوری اسلامی ایران وارث امپراتوری پارس است و این موضوع موجب نگرانی های بسیاری از کشورها شده است. اروپام**9041**1908            "}