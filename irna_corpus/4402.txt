{"onTitr":"","titr":" نمایشگاه های صنایع دستی و لوازم ورزشی در قزوین گشایش یافت","describe":" قزوین - ایرنا - نمایشگاه های ورزش، سلامتی همزمان با صنایع دستی، گردشگری و تزئینات منزل در محل دائمی نمایشگاه های بین المللی قزوین گشایش یافت.", "text":"مدیرعامل شرکت نمایشگاه های بین المللی قزوین عصر دوشنبه و در حاشیه برگزاری این نمایشگاه ها به خبرنگار ایرنا گفت: هدف از برگزاری نمایشگاه ورزش و گردشگری توجه ویژه به حوزه ورزش کشور، ارتقاء ورزش های همگانی و قهرمانی، توسعه اماکن ورزشی، ایجاد فرصت مناسبی جهت گسترش فرهنگ طبیعت‌ گردی و گردشگری، ارایه آخرین دستاوردها و تکنولوژی های حوزه ورزش و تجهیزات ورزشی، توجه و توسعه ورزش های پایه، توسعه ورزش مدارس، آشنایی با پیشرفت های صورت گرفته در حوزه تجهیزات ورزشی و ایجاد فضای رقابتی به همراه ارتقای سطح کیفی تولیدات و تجهیزات ورزشی بوده است.به گفته وی، 36 غرفه در فضایی به مساحت 2 هزار متر مربع محصولات خود را در این نمایشگاه به معرض دید علاقه مندان می گذارند.طاهرخانی یادآور شد: زمینه فعالیت مشارکت کنندگان در این نمایشگاه هیات های ورزشی، غذاهای ارگانیک، باشگاه های ورزشی، تغذیه، لوازم و وسایل ورزشی، هیات ورزش جانبازان و معلولان، مواد دارویی و پروتئینی به همراه مکمل های غذایی خواهند بود.وی یادآور شد: ورزش به عنوان یکی از مولفه های شادابی و سلامتی، همواره مورد تاکید متخصصان سلامت اجتماعی بوده است.این مسئول نمایشگاهی در ادامه با اشاره به نمایشگاه صنایع دستی و تزئینات منزل، اظهار داشت: 54 غرفه در فضایی به مساحت 2 هزار متر مربع از استان های قزوین، خراسان، اصفهان، تهران، همدان، البرز، کردستان و آذربایجان شرقی محصولات خود را در زمینه وسایل دکوری و تزئینی، چاقو، مس، عروسک های دست ساز، چرم و سفال به نمایش گذاشته اند.طاهرخانی، برقراری ارتباط مستقیم بین تولید کننده و مصرف‌ کننده، آشنایی مردم با آخرین تولیدات صنایع دستی، ایجاد فضاهای رقابتی به منظور افزایش تنوع انتخاب و ایجاد دسترسی بهتر به کالاهای مورد نیاز‌ را از جمله اهداف برپایی این نمایشگاه برشمرد.مدیرعامل شرکت نمایشگاه های بین المللی قزوین در پایان گفت: نمایشگاه ورزش، سلامتی همزمان با نمایشگاه صنایع دستی، گردشگری و تزئینات منزل تا 20 مهرماه جاری از ساعت 15 تا 21 در محل دائمی نمایشگاه های بین المللی قزوین به روی علاقه مندان دایر خواهد بود.8054            "}