{"onTitr":"","titr":" مسابقات ورزشی آتش ‌نشانان و امدادگران خوزستان برگزار شد","describe":" اهواز – ایرنا - رییس کمیته آتش نشانان و امدادگران خوزستان گفت: نخستین دوره مسابقات عملیاتی ورزشی آتش‌ نشانان و امدادگران استان با عنوان یادواره حمله تروریستی اهواز و گرامیداشت هفته تربیت‌ بدنی و ورزش به میزبانی اهواز برگزار شد.", "text":"منصور محمدحسینی روز شنبه در گفت و گو با خبرنگار ایرنا افزود: این مسابقات روز جمعه در قالب 9 تیم عملیاتی از 6 ایستگاه آتش ‌نشانی با حضور 36 نفر از تیم های حاضر در 6 آیتم سرعتی و قدرتی با حضور خانواده ها برگزار شد.وی گفت: این مسابقات باهدف ارتقای سطح آمادگی جسمانی کارکنان سازمان آتش‌ نشانی و عملکرد بهینه در حوادث برگزار شد و در پایان نفرات برتر این رقابت ها شناسایی و به مسابقات کشوری اعزام می شوند.وی ادامه داد: ما هر وقت در مسابقات کشوری شرکت می کردیم به دلیل ناهماهنگی بین ورزشکاران هیچ گونه امتیازی امتیازی نمی گرفتیم و از مسابقات حذف می شدیم لذا تصمیم گرفتیم کمیته این رشته ورزشی را در خوزستان راه اندازی کنیم تا با یک تیم قوی در مسابقات کشوی شرکت کنیم.محمدحسینی گفت: 9 تیم از شهر‌ستان های اهواز، آبادان، کارون و شهر رامین در سه رده سنی 20 تا 29 سال، 30 تا 39 سال، و 40 سال به بالا با یکدیگر به رقابت پرداختند که در پایان تیم آتش‌ نشانی شهرداری آبادان به قهرمانی رسید و تیم ‌های آتش‌ نشانی اهواز الف و نفت و گاز کارون به ترتیب مقام ‌های دوم و سوم را کسب کردند.وی افزود: ایجاد مهارت، دقت و افزایش سرعت عمل، بالا بردن توان عملیاتی و افزایش اعتماد عمومی به توانمندی آتش ‌نشانان و امدادگران و تاثیر مثبت این ‌گونه رقابت‌ ها در ایفای نقش حرفه ‌ای جامعه آتش‌ نشانان از مهمترین اهداف این دوره از مسابقات ورزشی است.وی با بیان اینکه حدود 80 ورزشکار آتش نشان در خوزستان در رشته ورزشی فعالیت می کنند که برای ابتدای کار آمار بسیار خوبی است گفت: تلاش می کنیم با راه اندازی این کمیته ورزشی در تمام شهرستان های استان، فعالیت خود را گسترده تر کنیم.به گزارش ایرنا تیم های شهرداری الف و ب اهواز، نفت و گاز کارون الف و ب، نیروگاه رامین الف و ب، فرودگاه اهواز ، آتش نشانی شهرداری آبادان و نفت و گاز آزادگان شمالی در این رقابت ها حضور داشتند.9879/ 6037            "}