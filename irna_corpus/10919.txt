{"onTitr":"","titr":" هرمزگان قهرمان مسابقات کبدی ساحلی کشور در ارومیه شد","describe":" ارومیه- ایرنا- رییس هیات کبدی آذربایجان غربی گفت: تیم حمل و نقل هرمزگان با غلبه بر تیم دانشگاه آزاد چابهار در دیدار فینال، قهرمان دهمین دوره مسابقات کبدی ساحلی باشگاه‌ها و دسته های آزاد کشور در ارومیه شد.", "text":"عیسی زینالی روز سه شنبه در گفت و گو با خبرنگار ایرنا افزود: این رقابت ها با حضور 26 تیم از شهرهای مختلف کشور به مدت چهار روز /از هفت تا 10 مهر سال جاری/ در زمین ساحلی غدیر ارومیه برگزار شد.وی بیان کرد: امروز در دیدار فینال این دوره از رقابت ها تیم حمل و نقل هرمزگان با نتیجه 40 بر 34 دانشگاه آزاد چابهار را شکست داد.وی ادامه داد: تیم‌های اروم چکاوک آذربایجان‌غربی و فولاد هرمزگان نیز بدون انجام دیدار رده بندی بر سکوی سوم مشترک ایستادند.رییس هیات کبدی آذربایجان غربی گفت: تیم قهرمان 50 میلیون ریال، نایب قهرمان 30 میلیون ریال و تیم های سوم هر کدام 15 میلیون ریال جایزه نقدی دریافت کردند.زینالی اضافه کرد: ارومیه علاوه بر میزبانی مسابقات کشوری، ظرفیت برگزاری مسابقات قهرمانی آسیا را دارد و بر اساس توافق با فدراسیون کبدی کشور در صورتی که سهمیه میزبانی رقابت های آسیایی به ایران داده شود، این مسابقات در ارومیه برگزار می شود. زینالی از برگزاری رقابت های لیگ باشگاه های کبدی کشور در ماه جاری خبر داد و اضافه کرد: این مسابقات در 2 بخش مردان و زنان در صورت موافقت فدراسیون به میزبانی شهر ارومیه برگزار می شود. به گزارش ایرنا کبدی یا همان &#39;زو&#39;، جزو بازی های بومی و محلی ایران است و به قدرت و مهارت نیاز دارد؛ قوانین کبدی با گذشت زمان اصلاح شده و در مسابقات آسیایی سال 1982 به صورت نمایشی و پس از آن جزو مسابقات رسمی بازی های آسیایی برگزار شده است. 7156/7129/2093            "}