{"onTitr":"","titr":" اعضای کتابخانه های سبزوار 20 درصد افزایش یافت","describe":" سبزوار- ایرنا - سرپرست اداره کتابخانه ‌های عمومی سبزوار گفت: در نیمه نخست امسال اعضای کتابخانه های این شهرستان 20 درصد و امانت کتاب 25 درصد افزایش داشته است.", "text":"معصومه فلاحی روز جمعه در گفت و گو با خبرنگار ایرنا افزود: هم اکنون 18 هزار و 500 نفر عضو کتابخانه های عمومی و مشارکتی سبزوار هستند که بیشترین آنها را کودکان، نوجوانان و دانش آموزان تشکیل می دهند.وی اظهار داشت: هم اکنون فضای کتابخانه ‌ای در سبزوار پنج هزار و 100 متر مربع است که تا سه سال آینده باید به بیش از هفت هزار متر مربع برسد.وی گفت: مناطق حاشیه سبزوار با وجود داشتن یک چهارم جمعیت شهری از کتابخانه عمومی محروم است که بر اساس مصوبه شورای شهر زمین رایگان در بوستان های حاشیه شهر به افراد نیکوکار واگذار می شود تا نسبت به ساخت کتابخانه به نام خود اقدام کنند.شهرستان سبزوار دارای 9 کتابخانه عمومی نهادی و هفت کتابخانه مشارکتی است که حدود 240 هزار نسخه کتاب در آنها نگهداری می شود.سبزوار در 230 کیلومتری غرب مشهد قرار دارد.8145/7495 / 6053            "}