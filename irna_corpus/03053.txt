{"onTitr":" در گفت وگو با ایرنا مطرح شد:    ","titr":" ماجرای درگیری 2 پرسپولیسی از زبان خودشان","describe":" تهران- ایرنا- 2 بازیکن جوان پرسپولیس در واکنش به خبر درگیری شان در تمرین سرخپوشان تاکید کردند که اختلاف در تمامی تیم ها بین مدافعین و دروازه بان ها به وجود می آید ولی اختلاف آنها مهم نبوده و حل شده است.", "text":"به گزارش ایرنا، درگیری ابوالفضل درویشوند و سعید کریمی 2 بازیکن جوان پرسپولیس در تمرین روز یکشنبه پرسپولیس خبر ساز شد.این 2 بازیکن در گفت‌وگو با ایرنا در رابطه با خبر درگیری توضیحاتی را ارائه دادند.**درویشوند: چالش بین دفاع و دروازه بان در فوتبال طبیعی استابوالفضل درویشوند در گفت‌وگو با ایرنا با اشاره به خبر درگیری‌اش در تمرین روز یکشنبه سرخپوشان با سعید کریمی گفت: من وقتی این خبر را شنیدم متعجب شدم. من یک دروازه بان هستم و در فوتبال طبیعی است که دفاع و دروازه بان با هم بلند صحبت کنند و شاید هم در این میان دچار چالش شوند اما درگیری چندانی نبود.وی افزود: سعید کریمی دوست خوب من است و وقتی این خبر را شنیدیم، با هم تماس گرفتیم و هر 2 از این موضوع شوکه شدیم. من نمی‌گویم که درگیری نبود اما این نوع چالش ها میان دروازه بان و دفاع طبیعی است. این بازیکن جوان خاطرنشان کرد: سیدجلال حسینی و شجاع خلیل زاده و دیگر بزرگترهای تیم همیشه حواسشان به جوان ترها هست و آنها کوچکترین مسائل را هم به ما گوشزد می‌کنند. در حضور آنها ما اصلا این اجازه را به خودمان نخواهیم داد که بخواهیم مشکلی ایجاد کنیم.دروازه بان تیم فوتبال پرسپولیس تصریح کرد: پرسپولیس تیم بزرگی است و در حال حاضر در آستانه حضور در فینال آسیا قرار دارد. الان همه چیزهای کوچک در پرسپولیس بزرگ جلوه داده می‌شود. سعید دوست نزدیک من است و هر چه اتفاق افتاد، فوتبالی بود.وی در مورد شرایطش در پرسپولیس هم گفت: الان زمینه برای جوان ها فراهم است تا خودشان را نشان دهند. من هم شرایط خوبی دارم و از ایگور پانادیچ بابت تمام زحماتی که برای من کشیده ممنونم. وی ادامه داد: پانادیچ به خوبی تمام تکنیک های دروازه بانی را به من یاد داد و تاثیر زیادی روی من داشت و من هم تلاش می‌کنم تا در تمرینات بهترین فرم خودم قرار داشته باشم و آمادگی‌ام را حفظ کنم.درویشوند در خصوص حضورش در تیم ملی هم تصریح کرد: من سال گذشته برای اینکه در شرایط بازی قرار بگیرم برای تیم امیدهای پرسپولیس به میدان می‌رفتم و بهترین گلر تهران انتخاب شدم. در حال حاضر هم در شرایط خوبی قرار دارم و امیدوارم بتوانم برای تیم امید هم مفید باشم چرا که کاملا آماده ام.وی در پاسخ به این پرسش که آیا  این تیم امید توانایی شکستن طلسم عدم راهیابی به المپیک را دارد یا خبر، گفت: امروز اولین روزی بود که در اردوی تیم امید حاضر شدم و از زلاتکو کرانچار بابت دعوت به تیم تشکر می‌کنم. واقعا تیم ما از حضور کادر فنی خوب و بازیکنان با کیفیتی بهره می‌برد و امیدوارم با حمایت هایی که صورت می‌گیرد بتوانیم به المپیک راه پیدا کنیم.**کریمی: اختلاف نظر بین دفاع و دروازه بان چیز عجیبی نیستسعید کریمی هم در گفت‌وگو با ایرنا با اشاره به خبر درگیری‌اش در تمرین گفت: در هر تیمی مطمئنا بازیکنان در برخی موارد اختلاف نظر و سلیقه دارند و درباره آن بحث و گفت وگو می کنند که طبیعتا این موضوع در فوتبال و اختلاف نظر بین دفاع و دروازه بان چیز عجیبی نیست. من و ابوالفضل درویشوند با هم هیچ مشکلی نداشتیم و سر اختلاف نظری که داشتیم، با هم دچار چالش شدیم و بعد هم خیلی سریع این مشکل بین ما رفع شد و درگیری خاصی نبود. وی افزود: نه من و نه ابوالفضل درویشوند هیچ وقت از دستورات بزرگان تیم سرپیچی نکردیم و احترام به بزرگ ها در پرسپولیس برای ما واجب است. این بازیکن جوان خاطرنشان کرد: من و درویشوند به هیچ عنوان درگیری فیزیکی نداشتیم و فقط یک اختلاف بود که حل شد. ورزشی**ع.ک**9129            "}