{"onTitr":"","titr":" اورژانس مازندران تعداد کشته شدگان سیل را چهار نفر اعلام کرد","describe":" ساری - ایرنا - رئیس مرکز مدیریت حوادث و فوریتهای پزشکی استان مازندران گفت: براثر بارندگی شدید و سیلاب اخیر در این استان، چهار نفر کشته شدند.", "text":"یحیی صالح طبری در گزارشی به خبرنگاران افزود: جوان 33 ساله براثر برخورد صاعقه در ساری جان خود را از دست داد و راننده 73 ساله تاکسی در شهر چالوس براثر خفگی در آب کشته شد. وی از 2 بچه پنج ماهه و 2 ساله به عنوان دیگر کشته شدگان سیل اخیر در مازندران نام برد و افزود: این 2 کودک در منطقه سه هزار تنکابن و در ویلایشان در کنار رودخانه، بر اثر سیل جان باختند.رئیس اورژانس مازندران از آماده باش 88 پایگاه اورژانس استان برای امدادرسانی به حادثه دیدگان خبر داد و افزود: مردم می توانند با شماره تلفن 115 تماس گرفته و حوادث را اطلاع دهند.علاوه بر این برخورد صاعقه با جوان 30 ساله خرم آبادی در فریدونکنار باعث شد تا این فرد به کما رود که بنا به اظهار نظر رئیس بیمارستان امام خمینی این شهرستان احتمال دارد این فرد مرگ مغزی شود. بنا به اعلام و اخطاریه های هواشناسی مازندران که از روزهای قبل منتشر شد بارندگی روز گذشته جمعه از غرب مازندران آغاز شد و ظرف مدت چند ساعت این بارندگی تمامی شهرهای استان را در بر گرفت. میزان و شدت بارندگی های اخیر به اندازه ای بود که براساس اعلام هواشناسی مازندران در 17 سال اخیرسابقه نداشته است. تاکنون برآوردی از میزان خسارت های باران اخیر از سوی مدیریت بحران استان مازندران اعلام نشده است اما گزارش ها نشان می دهد که خسارت در مناطق غربی استان بیشتر از دیگر مناطق است .  2096/1899            "}