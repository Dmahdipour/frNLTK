{"onTitr":"","titr":" خشکسالی در یزد از دید رسانه ها سراب است!","describe":" یزد - ایرنا - آمارهایی به تازگی در تعدادی از خبرگزاری ها و تارنماها  درباره استان های درگیر خشکسالی شدید منتشر شد که در آن نامی از یزد به عنوان کم بارش ترین استان ایران دیده نمی شود و یا شاید آن را سراب می دانند.", "text":"به گزارش ایرنا ، آمار بارش ها حکایت از کاهش بارندگی  طی 2 دهه خشکسالی مستمر و کاهش 53 سانتیمتری سطح آب سفره‌های زیرزمینی ، خشک شدن بخشی از منابع داخلی و کسری حدود 300 میلیون مترمکعبی مخزن آب های زیرزمینی یزد دارد.در اینفوگرافیکی که در کانال های مجازی منتشر شد، نام استان های قم، بوشهر، کرمان، خراسان شمالی، هرمزگان و سیستان و بلوچستان دیده می شود که در طول سال زراعی گذشته با خشکسالی شدید مواجه بودند. این در حالی است،در سال زراعی 97- 96 حدود 10 هزار میلیارد ریال خسارت از حوادث طبیعی همچون خشکسالی و سرمازدگی به بخش کشاورزی یزد وارد شد.از سوی دیگر برخی منابع داخلی تأمین آب یزد به دلیل  کاهش بارندگی خشک و همین امر موجب شد تا 70 درصد آب شرب مورد نیاز استان با یک میلیون و 138 هزار نفر جمعیت از خط انتقالی آب کوهرنگ و مابقی از 6 هزار و 733 منبع آبی استان تأمین شود.اگر نگاهی به آمار بارش های اخیر در کشور بیندازیم هرچند که به اعتقاد عده ای ، قیاس 2 اقلیم متفاوت با هم نادرست است اما به عنوان یک تلنگر بیان می کنم.در حالی که میزان بارش یزد به عنوان کم بارش ترین استان کشور در سال زراعی گذشته (ابتدای مهر96 تا انتهای شهریور 97 ) تنها 69.1 میلیمتر بود، بارندگی یک شهر شمالی در 24 ساعت 13 مهر ماه 4.3 برابر یکسال یا به عبارتی به اندازه بیش از چهار سال بارش استان یزد گزارش شد.به گفته مسئول اداره پیش بینی و هشدار سریع اداره کل هواشناسی گیلان، در بازه زمانی 9:30 جمعه 13 مهرماه تا 9:30 شنبه ، 301 میلیمتر باران در رودسر باریده است.نکته جالب تر اینکه در یک و نیم تا 2 ساعت بارندگی در رودسر ، 147 میلیمتر یعنی بیش از 2 برابر یکسال بارندگی یزد، باران باریده است.البته بارندگی های شهر رامسر در مازندران نیز قابل توجه بوده به گونه ای که مدیرکل هواشناسی مازندران روز یکشنبه 15 مهرماه گفته بود که بارندگی ۲۴ ساعته در رامسر ۷۰ میلی‌متر بالاتر از میانگین یک سال کشور، سه سال یزد و 2 سال اصفهان بود.هرچند که بارندگی های روز و شب گذشته (شنبه 14 مهرماه) در برخی مناطق استان ، امید تازه ای را در دل مردم و کشاورزان برای شروع ترسالی زنده کرد ولی توجه مسئولان به ارائه آمار دقیق تر ضروری است.شنبه شب پنج میلی‌متر باران در ایستگاه 'خود سفلی' تفت ثبت شد و در ایستگاه‌های هامانه، کذاب، نصرآباد، اسلامیه، اشکذر و خضرآباد میزان بارندگی به ترتیب سه، 2، 1.4، یک ، هفت دهم و 6 دهم میلی‌متر گزارش شد.همچنین  عصر و شب گذشته ، ابتدا منازل یزدی ها شاهد گرد و خاک و سپس بارندگی بود تا اولین باران پاییزی این خطه ، با غبار همراه باشد.باید باور کنیم ، مسئولان کشور هم باور داشته باشند که اقلیم یزد به شدت خشک و کم آب است و زمین های آن ترک خورد، پس در آمار خشکسالی و بودجه های تخصیصی به آن توجه کنید.از سوی دیگر مردم مناطقی که خط انتقال آب یزد - که امسال هر 11 روز یکبار به دلیل حمله عده ای ناشناس قطع شده - از آن  عبور می کند بدانند 70 درصد آب شرب منطقه از این طریق تامین می شود و حداقل در این خصوص همراه و کمک همدیگر باشیم و اجازه ندهیم تشنگی بر عده ای تحمیل شود. همچنین به نظر می رسد برخی رسانه ها ، اتفاق آب و پدیده  خشکسالی استان را نمی بینند و یا آن را سراب می دانند که هر از چندگاهی به هر دلیل ، نام یزد را در آمارها حذف می کنند.تحلیل از : محمودرضا رحمانی1968/ 2047/            "}