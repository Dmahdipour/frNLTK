{"onTitr":"","titr":" تاکید سفیر هلند در ایران، بر تقویت مبادلات فرهنگی دو کشور","describe":" تهران- ایرنا- سفیر  هلند در تهران گفت: سفارت هلند روی مشترکات با ایران متمرکز است و تقویت مبادلات فرهنگی را سودمند می داند.", "text":"به  گزارش عصر سه شنبه خبرنگار ایرنا، «یاپ ورنر» در مراسم گشایش نمایشگاه درنتس هلند در موزه ملی ایران اظهار داشت: ما تقویت مبادلات فرهنگی را مفید می دانیم چون به درک بهتر ملت ها منتهی می شود.وی افزود: در این مقطع حساس زیباست که توجه بیشتر به موضوعاتی داشته باشیم که به تعمیق روابط دو کشور کمک می کند.سفیر هلند ادامه داد: همکاری بین دو موزه درنتس هلند و ملی ایران نمونه ای از دیپلماسی موفق بین دو کشور است که می تواند هزاران بازدیدکننده را از تاریخ و تمدن دو کشور آگاه کند.ورنر بیان کرد: در ماه می امسال سفارت ما نمایشگاهی از عکس های مطبوعاتی را در کاخ نیاوران برگزار کرد.وی افزود: برگزاری این نمایشگاه عکس، توجه عکاس – خبرنگاران ایرانی را به پدیده های جهانی مثل تغییر اقلیم و مهاجرت جلب کرد.ورنر تصریح کرد: در ماه فوریه سال آینده نمایشگاهی مربوط به موسیقی در موزه هنرهای معاصر ایران خواهیم داشت و اجراهایی توسط گروه های موسیقی هلندی و کرمانشاهی برگزار خواهد شد.سفیر هلند در تهران یادآور شد: هلند قوای خود را برای همسویی و هماهنگی و همکاری با فرهنگ و هنر ایران بکار می گیرد.ورنر گفت: موزه درنتس به دلیل رویکردهای نوآورانه اش شناخته شده است و موزه ملی ایران نیز در نوع خود جالب و کم نظیر است.فراهنگ*3061*3079 ** 1418            "}