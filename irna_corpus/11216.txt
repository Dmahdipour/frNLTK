{"onTitr":"","titr":" برندگان جایزه نوبل فیزیک 2018 معرفی شدند","describe":" تهران– ایرنا- در دومین روز معرفی برندگان جوایز نوبل 2018، جایزه  فیزیک به آرتور اشکین Arthur Ashkinآمریکایی، جرارد مورو G&#233;rard Mourou فرانسوی و دونا استریکلند Donna Strickland کانادایی به دلیل نوآوری های پیشگامانه در حوزه فیزیک لیزر تعلق گرفت.", "text":"به گزارش گروه اخبار علمی ایرنا، از سال 1901 تاسال 2017 میلادی، جایزه نوبل فیزیک 111 بار و به  206  دانشمند تعلق گرفته و یک دانشمند موفق شده است دوبار این جایزه را دریافت کند. فیزیک اولین جایزه ای است که در وصیت نامه نوبل ذکر شده است که این موضوع نشان می دهد فیزیک محبوب ترین حوزه آلفرد نوبل بوده است. در اواخر قرن نوزدهم، اغلب افراد فیزیک را به عنوان علم پیشرو قبول داشتند و وصیت نامه نوبل نشان می دهد که باور خود او نیز چنین بوده است. زمینه تحقیقاتی نوبل هم  به فیزیک گره خورده است. فیزیک اساسی ترین علم طبیعی محسوب می شود. این علم با اجزای بنیادی ماده و اثر متقابل آنان  سرو کار دارد و قادر به توصیف ریزترین ساختار مواد است. اگرچه فیزیک و شیمی دو رشته کاملا مستقل هستند؛ ولی در برخی از زمینه ها، تفکیک این دو علم با سختی انجام می شود. گاهی اوقات تفکیک حوزه های فیزیک و شیمی برای بنیاد نوبل دشوار است و به سختی می توانند جوایز را به یکی از این دو رشته اختصاص دهند. جایزه نوبل فیزیک توسط آکادمی سلطنتی علوم سوئد در استکهلم سوئد اهدا می شود.****حقایقی درباره جایزه نوبل فیزیک -از سال 1901 تا 2017 میلادی، 111 جایزه نوبل فیزیک اهدا شده است.-47 جایزه نوبل فیزیک فقط به یک برنده تعلق گرفته است (مشترک نبوده است). 32 جایزه به دو نفر تعلق گرفته است و 32 جایزه بین سه نفر مشترک بوده است.-تاکنون سه محقق زن موفق به دریافت جایزه نوبل فیزیک شده اند.-یک دانشمند آمریکایی به نام جان باردین، دوبار موفق به دریافت جایزه نوبل فیزیک شده است.-جوانترین برنده جایزه نوبل لورنس براگ نام دارد. این دانشمند استرالیایی هنگام دریافت جایزه فقط 25 سال سن داشت و در سال 1915 به همراه پدر خود موفق به دریافت جایزه نوبل فیزیک شد.-میانگین سنی دریافت کنندگان جایزه نوبل فیزیک 55 سال است.-سالخورده ترین برنده جایزه نوبل فیزیک ریموند دیویس جونیور نام دارد که در زمان دریافت جایزه در سال 2002 میلادی 88 سال سن داشت.دستاوردهای دانشمندان برنده جایزه نوبل تا اندازه ای تاثیر گذار است که می تواند فیزیک را در جهت دیگری سوق دهد.جایزه نوبل فیزیک به جایزه خانوادگی معروف است؛ ماری کوری و پیر کوری، زوج موفقی بودند که در سال 1903 میلادی موفق به دریافت جایزه نوبل فیزیک شدند. ماری کوری در سال 1911 میلادی برای دومین بار موفق به دریافت جایزه نوبل، ولی این بار در حوزه شیمی شد. یکی از دختران خانواده کوری، به نام Ir&#232;ne Joliot-Curie، در سال 1935 به همراه همسر خود موفق به دریافت جایزه نوبل شیمی شد.لورنس براگ به همراه پدر خود ویلیام براگ در سال 1915 موفق به دریافت جایزه نوبل فیزیک شدند. نیلز بور در سال 1922 موفق به دریافت نوبل فیزیک شد و پسرش ای جی بور در سال 1975 جایزه نوبل فیزیک را از آن خود کرد. مان سیگبن در سال 1924 و پسرش کای سیگبن در سال 1981 موفق به دریافت نوبل فیزیک شدند. جی جی تامسون در سال 1906 و پسرش جورج تامسون در سال 1937 جایزه نوبل فیزیک را دریافت کردند.**** آلفرد نوبل شیمیدان سوئدی  21 اکتبر سال 1833 در شهر استکهلم به دنیا آمد. خانواده او از نوادگان اولاف رودبک، یک‏ نابغه مشهور سوئدی بودند که در قرن هفدهم، دوران پرشکوه قدرت نمایی سوئد در اروپای شمالی، می زیستند. نوبل در 17 سالگی به پنج زبان زنده دنیا کاملا مسلط بود و اشعار و داستان هایی از وی به جای مانده است. وی همچنین به موضوعات اجتماعی و صلح علاقمند بود. بنیاد نوبل نهادی است که در سال 1900 در پی تنظیم وصیت نامه آلفرد نوبل، شکل گرفت. نوبل بخش عمده ثروتش را برای جایزه ای درنظر گرفت که با نام خود او به برجسته ترین تلاش ها در پنج زمینه  فیزیک‏، شیمی، علوم‏ پزشکی‏ یا فیزیولوژی، ادبیات و برقراری صلح اهدا می شود. علمی (6) ** 9259*2017            "}