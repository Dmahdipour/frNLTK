{"onTitr":"","titr":" مهمترین رخدادهای هرمزگان در هفته ای که گذشت","describe":" بندرعباس- ایرنا- تودیع و معارفه فرمانده سپاه امام سجاد(ع) هرمزگان، صدور رأی بزرگترین پرونده قاچاق، اجرای بیش از 500 برنامه در هفته ملی کودک و وارد شدن نیروگاه سیکل ترکیبی هرمز به مدار تولید از جمله مهمترین اخبار هرمزگان در هفته گذشته است.", "text":"به گزارش ایرنا، هرمزگان در هفته گذشته ( 14 تا 20 مهرماه) شاهد رخدادها و اخبار مختلفی در حوزه های اقتصادی، سیاسی، اجتماعی، فرهنگی و دیگر حوزه ها بود که برخی از این اخبار و رویدادها در این گزارش مرور می شود.**اقتصادمعاون وزیر نفت و مدیرعامل شرکت ملی صنایع پتروشیمی ایران سه شنبه هفته گذشته با حضور در قشم از طرح های در حال ساخت این جزیره در حوزه نفت و پتروشیمی بازدید کرد.رضا نوروز زاده به همراه حمیدرضا مومنی، مدیرعامل سازمان منطقه آزاد قشم از طرح های در حال احداث در حوزه انرژی بازدید و به بررسی میزان پیشرفت آن پرداختند.استاندار هرمزگان گفت: تمام منابع برای اجرای مطلوب و سریع طرح نوسازی بافت های فرسوده به خصوص در محله چاهستانی های بندرعباس بکار گرفته شود.فریدون همتی پنجشنبه شب گذشته در نشست ستاد بازآفرینی شهری هرمزگان اظهار داشت: اقدام های مهمی برای اجرای طرح نوسازی بافت های فرسوده در محله چاهستانی های بندرعباس صورت گرفته که می توان به بازگشایی معبر خیابان 24 متری در این محله اشاره کرد و باید ساخت و ساز خانه های جدید در این محله به سرعت آغاز شود.نخستین نمایشگاه انرژی و مدیریت سبز هرمزگان عصر سه شنبه هفته گذشته با حضور استاندار و جمعی دیگر از مسوولان در محل دائمی نمایشگاه های بندرعباس گشایش یافت.این نمایشگاه که در 30 غرفه و با حضور شرکت های موفق داخلی و خارجی در زمینه صنایع برپا شده بود، تا روز جمعه 20 مهرماه ادامه داشت.مدیرعامل منطقه ویژه صنایع معدنی و فلزی خلیج فارس گفت: نیروگاه 235 مگاواتی سیکل ترکیبی هرمز واقع در بندرعباس بطور آزمایشی وارد مدار شد.حسن خلج طهرانی عصر شنبه هفته گذشته در گفت و گو با ایرنا اظهار کرد: این نیروگاه از 2 واحد بخار و گاز تشکیل شده که ظرفیت واحد گازی آن 160 مگاوات و واحد بخار نیز 75 مگاوات است.مدیر قرض الحسنه امداد ولایت هرمزگان گفت: 17 میلیارد و 200 میلیون ریال تسهیلات قرض الحسنه اشتعال طی 6 ماه نخست امسال به نیازمندان این استان پرداخت شد.کرامت ملایی روز یکشنبه هفته گذشته در جمع خبرنگاران افزود: 56 میلیارد و 800 میلیون ریال از این تسهیلات در زمینه اشتغال و خودکفایی، 45 میلیارد و 680 میلیون ریال در زمینه کارگشایی و چهار میلیارد و 720 میلیون ریال تسهیلات مسکن به متقاضیان پرداخت شد.معاون امور دریایی اداره کل بنادر و دریانوردی هرمزگان گفت: یکهزار و 497 فقره شناسنامه دریانوردی در نیمه نخست سال جاری در این استان صادر شد. اسماعیل مکی زاده روز دوشنبه هفته گذشته در جمع خبرنگاران افزود: 3 هزار و 491 فقره گواهینامه دریانوردی در 6 ماهه امسال صادر شد که از این تعداد 2 هزار و 363 فقره به گواهینامه تعیین سمت در شناور اختصاص داشت.**قضایی، نظامی، انتظامیفرمانده انتظامی هرمزگان گفت: اعضای یک باند 14 نفره جعل اسناد و مدارک هویتی و قاچاق انسان توسط پلیس امنیت عمومی استان دستگیر شدند.سردار عزیزالله ملکی روز چهارشنبه هفته گذشته در جمع خبرنگاران افزود: این افراد که شماری از آنان از کارکنان ادارات دولتی یکی از شهرستان های استان هستند، پس از یک ماه عملیات پلیسی و اطلاعاتی دستگیر شدند.رییس پلیس استان ادامه داد: دستگیرشدگان که 3 نفر از آنان زن هستند، به صورت سازمان یافته و با استفاده از مدارک فوت شدگانی که فوتشان به ثبت نرسیده با تبانی برخی کارکنان ادارات متولی، نسبت به تهیه اسناد هویتی جعلی به صورت کاملا حرفه ای اقدام می کردند.رییس کل دادگستری هرمزگان از صدور رأی قطعی برای پرونده یک هزار و 128 دستگاه کانتینر کالای قاچاق (ظروف شیشه ای) به عنوان بزرگترین پرونده قاچاق کشور در دادگاه تجدید نظر استان خبر داد.حجت الاسلام محمدصادق اکبری روز یکشنبه هفته گذشته در جمع خبرنگاران اظهار داشت: براساس رأی قطعی صادر شده متهمان این پرونده به پنج سال و نیم حبس، پرداخت بیش از 475 میلیارد تومان جزای نقدی، توقیف اموال و محرومیت از هرگونه فعالیت بازرگانی و ممنوعیت خروج از کشور محکوم شده اند.وی خاطرنشان کرد: براساس رأی صادر شده برای پرونده 68 کانتینر باتری قاچاق در استان نیز، متهمان این پرونده به پرداخت 750میلیارد ریال جریمه و زندان محکوم شدند.حجت الاسلام اکبری تصریح کرد: پرونده 68 کانتینر باتری قاچاق از جمله پرونده های مهم فسادی اقتصادی در هرمزگان بود که رأی آن از سوی شعبه دادگاه انقلاب بندرعباس صادر شده است.مراسم معارفه فرمانده سپاه امام سجاد (ع) هرمزگان دوشنبه هفته گذشته با حضور فرمانده کل سپاه پاسداران انقلاب اسلامی سرلشکر محمدعلی جعفری در بندرعباس برگزار شد.در این مراسم از تلاش های سردار رضا ترابی تقدیر و سرهنگ اباذر سالاری به عنوان فرمانده سپاه امام سجاد(ع) هرمزگان معرفی شد.فرمانده مرزبانی استان هرمزگان از افزایش 55 درصدی کشف مشروب الکلی در 6 ماهه اول امسال در آب های این استان در مقایسه با مدت مشابه سال قبل خبرداد .سرهنگ پاسدار علی اصغر خرم روی روز یکشنبه هفته گذشته در نشست خبری ورود و افزایش مشروب الکلی به کشور را یک نوع جنگ روانی مخرب دانست و اظهار داشت: به دلیل تاثیرهای منفی و مخرب مشروب الکلی درعرصه‎ های فردی، خانوادگی و اجتماعی، خانواده ها باید نسبت به این موضوع حساس و آگاه باشند.**فرهنگیمسوول سازمان اردوی راهیان نور سپاه امام سجاد (ع) هرمزگان گفت: با هدف آشنایی و بیان واقعیت های دوران دفاع مقدس، 230 دانش آموز این استان به اردوی راهیای نور دریایی اعزام شدند.رسول جهانداری روز دوشنبه هفته گذشته درمراسم اعزام این دانش آموزان در گفت و گو با ایرنا اظهار داشت: این عده درقالب 2 گروه از مناطق عملیاتی خلیج فارس و جنوب کشور دیدن می کنند.معاون سیاسی، امنیتی و اجتماعی استانداری هرمزگان با بیان اینکه آخرین مهلت ثبت نام برای سفر اربعین پنجم آبان ماه است، گفت: سفر میلیونی زائران به عتبات عالیات در اربعین حسینی، نشانه بالندگی نهضت بزرگ عاشورا است.بهروز اکرمی شامگاه دوشنبه هفته گذشته در نشست ستاد اربعین حسینی هرمزگان اظهار داشت: تاکنون هفت هزار نفر از مردم استان برای شرکت در سفر اربعین ثبت نام کرده اند که احتمال افزایش این تعداد با توجه به زمان باقی مانده برای ثبت نام وجود دارد.هفته ملی کودک در هرمزگان با اجرای 530 برنامه فرهنگی و ادبی و با مشارکت 30 ارگان دولتی و غیردولتی و با شعار آینده را باید ساخت برگزار شد.مستند &#39;خلیل&#39; روایتی از زندگی شهید خلیل تختی نژاد، دومین شهید مدافع حرم سه شنبه شب هفته گذشته در تالار شهید آوینی بندرعباس رونمایی و اکران شد.استاندارهرمزگان سه شنبه شب هفته گذشته نشستی با هنرمندان استان برگزار کرد.فریدون همتی در این نشست  زبان هنر را نافذ در رفع مشکلات فرهنگی و هنری دانست و گفت: براساس این زبان مولفه ها و شاخصه های فرهنگی و هنری این استان را برجسته و در سطح وسیع معرفی کنید.وی بیان داشت: این استان از فرهنگ و هنر با قدمت و هنرمندان دلسوز و فهیم برخوردار است و در هرکدام از رشته های هنری از جمله موسیقی، نمایش، فیلم، عکس، شعر و داستان هنرمندان مستعدی آثار فاخری را تولید کرده اند.مسابقه استند آپ کمدی شرجی از یکشنبه هفته گذشته با هدف ترویج فرهنگ شهروندی در بندرعباس آغاز شد.در قالب این برنامه سعی بر آن است، موضوعاتی همچون پرداخت عوارض شهری در جهت ساختن شهری ایده آل، اخلاق شهروندی، ترافیک، ایمنی، حفظ فضای سبز و برخی دیگر از موضوع شهروندی در قالب طنز به شهروندان آموزش داده شود.مرحله استانی بیست و نهمین دوره مسابقه رفاقت مهر جمعیت هلال احمر هرمزگان با برتری شهرستانهای بندرعباس، میناب و رودان هفته گذشته به پایان رسید.**اجتماعی400 دستگاه آمبولانس پیشرفته و مجهز به دستگاه های درمانی سه شنبه هفته گذشته طی مراسمی که به صورت ویدیو کنفرانس و با حضور وزیر بهداشت ، درمان و آموزش پزشکی برگزار شد، در گمرک شهید باهنر بندرعباس رونمایی و توزیع آن آغاز شد.از این شمار دو دستگاه آمبولانس به هرمزگان اختصاص یافته است.یک بیمار مرگ مغزی بستری در بیمارستان شهید محمدی بندرعباس با اهدا عضو، به 3 بیمار در انتظار پیوند زندگی دوباره بخشید.این بیمار مرگ مغزی یک جوان 29 ساله بود که عمل برداشت عضو جهت پیوند بر روی این بیمار توسط فلوشیپ اعزامی پیوند از شیراز انجام شد.**ورزشتیم فوتبال ساحلی شهرداری بندرعباس در آخرین دیدار خود در برابر شهرداری چابهار جشنواره گل به راه انداخت و با نتیجه 17 بر یک به پیروزی رسید.با پایان رقابتهای لیگ برتر فوتبال ساحلی، نماینده هرمزگان با 44 امتیاز در جایگاه چهارم جدول رده بندی جای گرفت و نسبت به فصل گذشته چهار پله صعود کرد.با نظر کادر فنی تیم ملی فوتبال ساحلی کشورمان، دو نفر از ورزشکاران این رشته از هرمزگان در اردوی آمادگی این تیم حضور یافتند.به مناسبت هفته دامپزشکی با شعار (دامپزشکی ،امنیت غذایی واقتصاد مقاومتی )همایش دوچرخه سواری صبح جمعه از بوستان سورو تا پشت استانداری قدیم هرمزگان برگزار شد.فرزانه حیدری بانوی والیبالیست استان هرمزگان در رقابتهای پارا آسیایی جاکارتا به همراه تیم ملی والیبال نشسته بانوان کشورمان نایب قهرمان شد.7198/6048            "}