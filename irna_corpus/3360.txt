{"onTitr":"","titr":" سازمان استاندارد با بسته حمایتی از پیله وران حمایت می کند","describe":" سنندج - ایرنا - مدیرکل استاندارد کردستان از ارائه بسته حمایتی به پیله وران خبر داد و گفت: این بسته شامل حذف هزینه نمونه برداری کالاهایی است که در قالب پیله وری وارد کشور می شود.", "text":"به گزارش خبرنگار ایرنا، منصور لهونیان روز سه شنبه در نشست خبری اظهار داشت: مطابق بند 24 سیاست اقتصاد مقاومتی تمامی کالاها باید زیر چتر استاندارد قرار گیرند.وی افزود: سازمان استاندارد امسال دو بسته حمایتی را با توجه به وضعیت اقتصادی کشور و تحریم ها و همچنین برای تحقق شعار حمایت از کالای ایرانی در نظر گرفته و ارائه می دهد.مدیرکل استاندارد کردستان اضافه کرد: یکی از بسته های حمایتی مربوط به کاهش هزینه های نمونه برداری و آزمون از محصولات واحدهای تولیدی است که در طول سال امتیاز منفی نداشته اند.وی یادآور شد: واحدهای تولیدی که نمونه استانی و ملی شوند از تولیدات آنها نمونه برداری و آزمون گرفته نمی شود و هزینه ای نیز از این بابت دیگر نخواهند داشت.لهونیان گفت: بسته حمایتی دیگر مربوط به کالاهایی است که در قالب پیله وری وارد کشور می شوند و از این به بعد هزینه ای بابت نمونه برداری این کالاها از واردکنندگان اخذ نخواهد شد.مدیرکل استاندارد کردستان افزود: هزینه نمونه برداری از کالاهای که توسط پیله وران وارد می شود در قالب طرح طاها توسط سازمان استاندارد تامین و آزمون و نمونه برداری از آنها از این به بعد در سطح بازار انجام می شود.وی اضافه کرد: طی 6 ماهه نخست امسال 25 پروانه و پنج مجوز استاندارد در استان کردستان برای متقاضیان صادر و 40 پروانه هم تمدید و رفع تعلیق شده است.لهونیان با اشاره به اینکه در این مدت، 49 پروانه استاندارد هم تعلیق و 12 پروانه هم باطل شد، گفت: 648 مورد بازدید از واحدهای تولیدی نیز انجام و 471 نمونه از تولیدات این واحدها گرفته شد.مدیرکل استاندارد کردستان یادآور شد: در قالب طرح طاها هم سه هزار و 992 مورد بازرسی از مراکز عرضه در 6 ماهه نخست امسال انجام شده است.21 تا 27 مهر ماه به نام هفته ملی استاندارد در تقویم کشورما نامگذاری شده و شعار امسال روز جهانی استاندارد، استاندارد بین المللی و انقلاب چهارم صنعتی تعیین شده است.مراسم روز گرامیداشت استاندارد در کردستان 24 مهر در مجتمع فرهنگی هنری فجر سنندج برگزار می شود و در آن از 9 واحد نمونه استانی و تعدادی از مدیران نمونه کنترل کیفیت واحدهای تولیدی تجلیل به عمل می آید.7348/9102            "}