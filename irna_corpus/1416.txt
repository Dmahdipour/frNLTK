{"onTitr":"","titr":" پروازهای فرودگاه ماکو از سر گرفته شد","describe":" ارومیه- ایرنا- مدیر شمال غرب هواپیمایی آتا گفت: پروازهای فرودگاه ماکو به اهتمام این شرکت و در راستای ارتقای ارتباطات منطقه آزاد ماکو با دیگر استان های کشور به ویژه پایتخت، از سر گرفته شده است.", "text":"خلیل محمدزاد روز پنجشنبه در گفت و گو با خبرنگار ایرنا افزود: هر هفته سه پرواز در روزهای شنبه، دوشنبه و چهارشنبه با هواپیمای 737 شرکت هواپیمایی آتا از فرودگاه ماکو به تهران و بالعکس انجام می شود.وی اضافه کرد: علاوه بر آن قرار است در صورت ایجاد مقدمات لازم، پروازهای ماکو به کیش و مشهد نیز انجام شود.وی ابراز امیدواری کرد این خدمت که در راستای توسعه روز افزون منطقه آزاد ماکو تحقق یافت،ه زمینه رضایت بیش از پیش شهروندان را فراهم کند و سرمایه گذاری بیشتر در این منطقه را موجب شود.به گزارش ایرنا، فرودگاه ماکو از سال گذشته فعالیت خود را آغاز کرده است؛ ماکو بزرگترین منطقه آزاد کشور به شمار می رود و بیش از پنج هزار کیلومتر مربع مساحت دارد.هواپیمایی آتا از جمله شرکت های هواپیمایی خصوصی است که خدمات ویژه ای را در منطقه شمال غرب انجام می دهد.2093/7129/3072            "}