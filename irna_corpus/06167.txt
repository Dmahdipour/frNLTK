{"onTitr":"","titr":" تنیسور آذربایجان غربی نخستین گام پاراآسیایی را با پیروزی برداشت","describe":" ارومیه- ایرنا- رییس هیات جانبازان و معلولان آذربایجان غربی گفت: 'حسن جانفشان' تنیسور ملی پوش اشنویه ای نخستین گام خود در بازی های پاراآسیایی 2018 جاکارتا را با پیروزی ارزشمند مقابل ورزشکاری از کشور میزبان برداشت.", "text":"علی امان زاده روز یکشنبه در گفت و گو با خبرنگار ایرنا افزود: جانفشان با کسب نتیجه سه بر صفر مقابل «ناگانگین آیودی» /Nakankin aiudi/ از کشور اندونزی تیم ملی تنیس روی میز ایران را صاحب یک پیروزی ارزشمند کرد.وی بیان کرد: به طور یقین این تنیسور جانباز و ملی پوش با کسب این موفقیت روحیه بالایی برای دیدارهای بعدی در مقابل حریفان آسیایی به دست آورد.وی ادامه داد: حسن جانفشان برای حضور قدرتمند در بازی های پاراآسیایی جاکارتا تمرین های سخت و اردوهای فراوانی را پشت سر گذاشته و مصمم به کسب مدال در این کارزار آسیایی است.رییس هیات جانبازان و معلولان آذربایجان غربی گفت: حسن جانفشان به همراه مجید عربی از تهران، مهدی معصومی از یزد و جواد فولادی از آذربایجان‌شرقی پینگ پنگ بازان اعزامی به رقابت های پاراآسیایی جاکارتا 2018 هستند.امان زاده اضافه کرد: جانفشان در دومین دیدار خود با نتیجه سه بر یک مقابل 'پارک جین چئول' /Park jin seuol/ از کره جنوبی شکست خورد و در سومین دیدار خود به مصاف 'ماتسو میتسوهیرو' /Matso mitso hiro/ از کشور ژاپن می رود.وی اضافه کرد: 'سیامند رحمان' قویترین وزنه بردار معلول جهان دیگر ورزشکار اعزامی آذربایجان غربی است و به طور یقین یکی از شانس های مسلم کاروان ایران در بازی های آسیایی جاکارتا به شمار می رود که طی چند روز آینده به مصاف حریفان می رود.به گزارش ایرنا حسن جانفشان جانباز جنگ تحمیلی از سال 1385 عضو تیم ملی تنیس روی میز ایران بوده و تاکنون 18 مدال آسیایی، جهانی و بین المللی برای ایران اسلامی به ارمغان آورده است.این ورزشکار ملی پوش جانباز با توجه به درخشش در مسابقات جهانی اوپن تایوان و کسب مدال طلای این رشته در بخش انفرادی و همچنین کسب عنوان چهارمی مسابقات آسیایی و اقیانوسیه و بالا بردن رنکینگ جهانی خود از سوی فدراسیون، موفق به کسب سهمیه پاراالمپیک 2012 لندن شده بود.وی با شایستگی به فینال بازی های پاراآسیایی 2014 اینچئون کره جنوبی رسیده بود ولی در رقابت فینال نتوانست &#39;کیم مینجیو&#39;، حریف کره ای خود را شکست دهد و با قبول شکست سه بر صفر به نایب قهرمانی و مدال نقره رسید.حسن جانفشان در جریان مسابقات جهانی 2016 اندونزی مدال نقره تیمی و برنز انفرادی را بر گردن آویخت.سومین دوره بازی های پاراآسیایی از 14 تا 23 مهر ماه با حضور 2 هزار و 880 ورزشکار از 41 کشور در 18رشته ورزشی در شهر جاکارتا اندونزی آغاز شده است.7156/3072            "}