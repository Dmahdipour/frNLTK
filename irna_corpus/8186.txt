{"onTitr":"","titr":" شگردهای دلالان ارز برای افزایش قیمت دلار","describe":" تهران- ایرنا- با نگاه به شگردهای دلالان ارز می توان دریافت که دلایل افزایش بی رویه و بدون ضابطه قیمت دلار و سکه در ماههای گذشته چه بوده و انتشار و تولید هدفمند و برنامه ریزی شده اخبار جعلی چه میزان در افزایش آن تاثیرگذار بوده است.", "text":"به گزارش جمعه ایرنا، «دلالان ارز» فقط کسانی نیستند که در پیاده رو خیابان فردوسی ایستاده اند و ارز خرید و فروش می کنند؛ اغلب آنها کارگزاران دلالان اصلی اند که در دفترهای تهران، هرات، سلیمانیه و دوبی نشسته اند و با ارتباطات خارجی، زد و بند با برخی عوامل داخلی و تعریف منافع میلیاردی برای خود، رسماً با سرنوشت 80 میلیون ایرانی بازی می کنند.برای دلالان ارز مهم نیست چه تعداد بیمار بر اثر گرانی ناشی از قیمت ارز و عدم توان تهیه دارو، جان خود را از دست خواهند داد یا چند دختر دم بخت در تهیه جهیزیه درمانده می شوند و چند پدر، در برابر فرزندانش شرمنده خواهند بود.کاهش بهای ارز در روزهای اخیر ضربه مهمی به دلال های بزرگ ارز وارد کرده است و اگر اوضاع به همین گونه پیش برود، هزاران میلیارد تومان ضرر یا بهتر است بگوییم عدم النفع بر آنان تحمیل خواهد شد. البته طبیعی است که آنان نیز مانند هر تاجری در صدد جلوگیری از زیان برآیند و دست به هر کاری برای بیچاره کردن مردم و تخریب معیشتشان بزنند.بنابراین از روز چهارشنبه یازدهم مهرماه ضدحمله خود را با چند شگرد آغاز کرده اند؛ اولین و مهم ترین حربه آنها، افزایش قیمت در فضای مجازی است. این روش پیشتر نیز جواب داده است. بنابراین در سایت ها و کانال هایشان قیمت هایی بیش از آنچه در عمل، خرید و فروش می شود اعلام می کنند و عوامل شان در بازار نیز به این قیمت های ساختگی استناد می کنند.روش دوم دلالان ارز این است که برخی عوامل خود را به بازار می فرستند و در جاهایی که تجمع زیادی وجود دارد اعلام می کنند که مقدار محدودی دلار مثلا تا سقف 10 هزار دلار را به قیمت بالایی می خرند. مثلا اگر قیمت معاملاتی در آن ساعت 11 هزار تومان باشد با صدای بلند می گویند که 13 هزار و 500 تومان می خرند و واقعا هم 10 هزار دلار را با همین قیمت می خرند.همین رقم، جو بازار را تحت الشعاع قرار می دهد، حال آن که تنها یک یا چند معامله محدود و هدفمند انجام شده است. شاهدان این معامله همه جا می گویند که به چشم خود دیده اند که دلار به فلان قیمت خریداری شد.همچنین برخی عوامل آنها ماموریت دارند دلارهایی را به قیمت بالاتر از بهای واقعی روز و در میان جمع به همتایان هماهنگ شده خود بفروشند و در بازار جوی حاکم شود که چند معامله مثلا به قیمت 15 هزار تومان انجام شد. مشاهدات خبرنگاران در خیابان فردوسی نیز حاکی از آن است که شبکه ای از این نوچه دلال ها از طریق گروه های اختصاصی تلگرامی با یکدیگر در ارتباط و هماهنگی اند و دلالان اصلی در هر لحظه آنان را خط دهی می کنند که مثلا الان برو سر فلان کوچه و مقابل چشم مردم از فلانی دلار بخر به فلان قیمت و نظایر این.این ضعف غیرقابل اغماض نهادهای مسئول است که طی سال ها نتوانسته اند ریشه این دلالان و نوچه هایشان را بخشکانند.یکی دیگر ازشگردهای اصلی دلالان اصلی دلار و حامیان پرنفوذ آنان، جعل خبر است‌، به عنوان مثال یک کانال آن طرف آبی که مدام بر طبل افزایش قیمت دلار می کوبد، تصویری از تجمع مردم برای فروش دلار را به عنوان عکسی از هجوم مردم برای خرید دلار منتشر کرد.یا کانالی که پیش از این در ساعت 12 نیمه شب خبر می زد که دلار هم اکنون 1000 تومان دیگر گران تر شد، در اولین شبی که مردم برای فروش دلارهای خانگی در خیابان های محل استقرار دلالان تجمع کرده بودند و قیمت دلار به خاطر همین مازاد عرضه پایین آمده بود نوشت: در کجای دنیا بازار ارز ساعت 10 شب باز است که قیمت پایین بیاید؟ و فراموش کرد که خود در ماه های گذشته در هر ساعتی از شبانه روز که اراده می کرد، برای دلار قیمت جعل می کرد.البته آنچه گفته شد، لایه آشکار اقدامات جریان ضد مردمی ارز است و وجود زد و بند در برخی لایه های پنهان و نیز برنامه های پردامنه کشورهای معاند منطقه در تقویت دلالان جهت خارج کردن ارز از کشور و... ابعاد دیگر این سناریوی جنایتکارانه علیه مردم ایران است.ترکیدن حباب غیر واقعی ارز طی روزهای گذشته نشان داد که با هوشیار شدن مردم و تفوق نگاه بلند مدت به منافع ناپایدار لحظه ای می توان همه این طرح ها و تلاش ها را به سادگی شکست داد.قیمت هایی که برخی سایت ها و کانال ها جعل می کنند را باور نکنیم و به آنها استناد نکرده و از خرید ارز مگر در صورت ضرورتی مانند سفر خودداری کنیم. فریب شوهای دلالان را نخوریم و صد البته هیچکدام از اینها منافی مسئولیت دولت و سایر نهادهای حکومتی، به ویژه دستگاه های امنیتی و قضایی نیست چرا که مردم انتظار دارند با دلالانی که به نیابت از دشمن به سمت مردم ایران تیراندازی می کنند، قاطعانه و بی رحمانه برخورد شود.قطعا با هوشیاری مردم و توجه به منافع ومصالح ملی و از سوی دیگر برنامه ریزی دقیق دولتمردان از این جنگ اقتصادی که دشمنان به وجود آورده اند، پیروز خواهیم شد.سیام** 1053** 1055            "}