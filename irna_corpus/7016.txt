{"onTitr":" سرپرست فرمانداری رودسر:    ","titr":" عوامل امدادی در حال تخلیه آب از معابر و منازل مردم هستند","describe":" لاهیحان - ایرنا - سرپرست فرمانداری رودسر گفت: عوامل امدادی در حال تخلیه آب ناشی از بارندگی شدید از معابر، خیابان ها و منازل مردم این شهرستان هستند.", "text":"علی وارسته بهمدانی روز شنبه درگفت وگو با خبرنگار ایرنا افزود: ورودی و خروجی شهر رودسر، روستاهای احمدآباد، میان پشته، گواسرا و چاف جیر در بخش مرکزی و خیابان 72تن رودسر، کوچه شهید عباس پور، منطقه باقرآباد، حسین آباد و خیابان گلسار در شهر رودسر دچار آبگرفتگی شده و رفت و آمد در برخی از روستاهای کوهستانی رحیم آباد مانند گذربان به کندی صورت می گیرد.وی اظهار داشت: شهر چابکسر هم به علت طغیان رودخانه ها ازجمله رودخانه آچین رود دچار آبگرفتگی منازل و خیابان ها شده و ریزش دیواره رودحانه های سیاهکلرود، اوشیان و میانده نیز مشکلاتی برای رفت و آمد اهالی ایجاد کرده که این ریزش ها تردد روستاییان این مناطق را با کندی مواجه کرده است.به گفته وارسته ، جاده شیرمحله که کریدور اصلی مسیر رودسر به کلاچای است و همیشه هنگام بارندگی ها دچارآبگرفتگی می شد، به دلیل لایروبی سه روز قبل، دچار آبگرفتگی نشد و با توجه به برنامه ریزی های اخیر ستاد مدیریت بحران شهرستان و اقدامات پیشگیرانه ای که به موقع انجام شد؛ برغم بیشترین بارندگی در رودسر، میزان خسارت آبگرفتگی و طغیان رودخانه ها به حداقل رسیده است.سرپرست فرمانداری رودسر اضافه کرد: طی عصر روز گذشته تا ظهر امروز، 300میلیمتر باران در شهر رودسر باریده که این بارندگی طی 50سال اخیر بی سابقه بوده و از شهر انزلی که شهر باران خیز گیلان بوده و بیشترین بارندگی را دارد نیز پیشی گرفته است.شهرستان رودسر با 147 هزار و 399 نفر جمعیت و چهار بخش مرکزی، رحیم آباد، چابکسر و کلاچای در 75 کیلومتری شرق مرکز استان گیلان واقع است.6029/2007            "}