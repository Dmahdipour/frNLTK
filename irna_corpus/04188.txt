{"onTitr":" رئیس مرکز برنج آسیای مرکزی و غربی:    ","titr":" هدف مرکز برنج آسیای مرکزی و غربی تامین امنیت غذایی منطقه است","describe":" باکو – یرنا – رئیس مرکز برنج آسیای مرکزی و غربی،گفت: فعالیت این مرکز از نظر تامین امنیت غذایی منطقه ،درشرایط افزایش تقاضا به برنج از اهمیت ویژه ای برخوردار است.", "text":"«عباس شهدی» روز دوشنبه طی سخنانی در ششمین اجلاس کمیته مدیریت فنی مرکز برنج آسیای مرکزی و غربی در باکو ، با اشاره به اینکه مصرف برنج در منطقه از 9 میلیون تن فعلی به 12 میلیون تن برای سال 2020میلادی و 16.6 میلیون تن تا سال  2035 میلادی ،افزایش خواهد یافت افزود: بالاترین تقاضا به برنج در منطقه آسیای مرکزی و غربی وجود دارد . وی افزود: این افزایش تقاضا در بین کشورهایی از خاورمیانه رخ می‌‌دهد که به تنهایی قادر به تولید برنج خود نبوده و به طور کامل وابسته به واردات برنج هستند. شهدی با بیان اینکه ، دفتر اصلی مرکز برنج آسیای مرکزی و غربی، در رشت برای توسعه و به کارگیری فناوری های جدید و آموزش پرسنل در حوزه برنج کاری در منطقه فعال است .وی افزود: مرکز برنج آسیای مرکزی و  غرب با تقویت همکاری های علمی و فنی میان کشورهای این منطقه برای بهبود کیفیت تحقیقات انجام گرفته در حوزه برنج کاری تلاش می کند. وی اظهار داشت: همکاری، هماهنگی فعالیت و تعاملات میان کشورهای منطقه می تواند برای رسیدن به اهداف این مرکز کمک کند. رئیس مرکز برنج آسیای مرکزی و غربی با اشاره به میزبانی جمهوری اسلامی ایران ، ترکیه و قزاقستان در اجلاس های قبلی کمیته مدیریت فنی این مرکز گفت: برنامه پنج ساله 2018 تا 2022 میلادی این مرکز که از سوی موسسه بین المللی مطالعاتی برنج  تایید شده ،یکی از موضوعات عمده مورد بررسی در ششمین اجلاس این کمیته در باکو  است .ششمین اجلاس کمیته مدیریت فنی مرکز بین المللی برنج آسیای مرکزی و غربی امروز با حضور 11 کشور عضو این مرکز و هیات جمهوری اسلامی ایران در باکو آغاز شد .نمایندگان کشورهای عضو مرکز برنج آسیای مرکزی و غربی، شامل ایران ، جمهوری آذربایجان، عراق، قزاقستان، قرقیزستان، ازبکستان،ترکیه ،افغانستان، هند، تاجیکستان و ترکمنستان دراین اجلاس حضور دارند.دومین و سومین روز این اجلاس در شهر لنکران واقع در 270 کیلومتری جنوب باکو ادامه خواهد داشت و حاضران همچنین از واحد های تولید برنج این منطقه بازدید خواهند کرد . خاورم ** 337**1579            "}