{"onTitr":"","titr":" بیمار مرگ مغزی در بندرعباس به 3 نفر زندگی دوباره بخشید","describe":" بندرعباس- ایرنا- مدیر روابط عمومی و امور بین الملل دانشگاه علوم پزشکی هرمزگان گفت: یک بیمار مرگ مغزی بستری در بیمارستان شهید محمدی بندرعباس با اهدا عضو، به 3 بیمار در انتظار پیوند زندگی دوباره بخشید.", "text":"دکتر فاطمه نوروزیان شامگاه شنبه در گفت و گو با ایرنا اظهار داشت: این بیمار مرگ مغزی یک جوان 29 ساله بود که عمل برداشت عضو جهت پیوند بر روی این بیمار امروز توسط فلوشیپ اعزامی پیوند از شیراز انجام شد.وی بیان داشت: در این جراحی کبد و کلیه های این بیمار با موفقیت خارج و جهت پیوند به 3 بیمار در نوبت دریافت عضو در شیراز ارسال شد.وی خاطر نشان کرد: این برای نخستین بار است که عمل برداشت عضو جهت پیوند در هرمزگان انجام می شود.7198/6048            "}