{"onTitr":"","titr":" استاندار قزوین درگذشت استاد دبیر سیاقی را تسلیت گفت","describe":" قزوین – ایرنا - استاندار قزوین در پیامی ضایعه درگذشت استاد دبیرسیاقی را به جامعه علمی و فرهنگی ایران به ویژه استان قزوین تسلیت گفت.", "text":"به گزارش ایرنا به نقل از روابط عمومی استانداری قزوین، در پیام عبدالمحمد زاهدی چنین آمده است:به نام خداوند جان و خردخبر تاسف انگیز درگذشت استاد ارجمند زبان و ادبیات فارسی،  شاعر و نویسنده نامدار، وصی و یادگار علامه علی اکبر دهخدا، پژوهشگر پرتلاش تاریخ و فرهنگ ایران و اسلام، مصحح و مترجم برجسته شعر و نثر کهن، زنده یاد دکتر سید محمد دبیرسیاقی موجب اندوه فراوان شد.این فرزند شایسته سرزمین قزوین که عمری را با پاکی و نیکنامی در خدمت به ترویج و گسترش ادب و فرهنگ شکوهمند ایران و پاسداری از آثار و بناهای تاریخی زادگاهش گذراند، نمونه کم نظیری از دانشی مردان فرهیخته ای است که با ایمان راستین و دانش فراوان، یک لحظه نیز از آموختن و آموزش باز نایستاد و با تالیف بیش از یکصد جلد کتاب و صدها مقاله علمی و تربیت شاگردانی فاضل در دانشگاه های  ایران، اروپا، مصر و چین برای ماندگاری و استواری درخت پربار فرهنگ ایران زمین در جای جای جهان از جان شریفش مایه گذاشت و با عزت و سعادت به جهان ابدی کوچید.اینجانب این مصیبت بزرگ را به خانواده محترم دبیر سیاقی، جامعه فرهنگی ایران، شهروندان استان قزوین و انبوه علاقمندان آن استاد فرهیخته صمیمانه تسلیت گفته و برای روح تابناک وی، علوّ درجات و همنشینی با اولیا و صالحان را آرزومندم.6101            "}