{"onTitr":"","titr":" ایران و روسیه برای گشایش کنسولگری جدید مذاکره می کنند","describe":" مسکو - ایرنا - سفارت جمهوری اسلامی ایران در روسیه اعلام کرد: مقامات دو کشور در ششمین نشست مشترک کنسولی، در خصوص گشایش کنسولگری های جدید تبادل نظر خواهند کرد.", "text":"به گزارش روز جمعه ایرنا به نقل از بخش رسانه ای سفارت ایران در روسیه، ششمین نشست مشترک کنسولی ایران و روسیه هفته آینده به ریاست مدیر کل کنسولی وزارت امورخارجه ایران و رئیس دپارتمان کنسولی وزارت امور خارجه روسیه در مسکو برگزار خواهد شد.  در این نشست موضوعات و مسائل مختلف کنسولی از جمله تسریع و تسهیل در صدور روادید، چگونگی اجرای توافقات و تفاهم های کنسولی بین دو کشور و همکاری در زمینه دسترسی های کنسولی جهت رسیدگی به مشکلات ایرانیان مقیم مطرح خواهد شد.شبد** 1346 **9122            "}