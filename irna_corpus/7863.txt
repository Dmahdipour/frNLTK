{"onTitr":"","titr":" نتایج هشتمین انتخابات هیات مدیره سازمان نظام مهندسی تهران اعلام شد","describe":" تهران - ایرنا- اسامی منتخبان هشتمین دوره انتخابات هیات مدیره سازمان نظام مهندسی استان تهران که پنجشنبه 12 مهرماه در 36 شعبه اخذ رای برگزار شده بود، اعلام شد.", "text":"به گزارش روز جمعه ایرنا از اداره کل راه و شهرسازی استان تهران، آمار ماخوذه از همه شعب اخذ رای هشتمین انتخابات هیات مدیره سازمان نظام مهندسی استان تهران، 9 هزار و 751 عدد بود که نسبت به دوره هفتم انتخاب نظام مهندسی ساختمان تهران 519 رای بیشتر گزارش شده است.بر اساس این گزارش، منتخبان رشته عمران این دوره از انتخابات هیات مدیره سازمان نظام مهندسی استان تهران شامل «حمزه شکیب» با دو هزار و 130 رای، مهیار فرنیا با 2 هزار و 107 رای، بیژن خطیبی با دو هزار و 82 رای، سیامک الهی فر با دو هزار و 9 رای، مجید گودرزی با یک هزار و 855 رای، احمد خرم با یک هزار و 732 رای، جهانگیر رستم زاده با یک هزار و 639 رای، مجتبی آمری نیا با یک هزار و 527 رای، بیتا جمالی با یک هزار و 499 رای، مجتبی صابر با یک هزار و 459 رای و اباصلت اصغری با یک هزار و 440 رای بودند.در رشته معماری نیز محمد طاهری، دو هزار و 691 رای، الهه رادمهر دو هزار و 242 رای، سعید سعیدیان دو هزار و 37 رای، حسام الدین راقی یک هزار و 762 رای، علی اکبر نبی یی یک هزار و 742 رای و حسین یگانگی یک هزار و 443 رای کسب کردند.همچنین در رشته برق، علی کریمی آنچه سه هزار و 646 رای، کامران تیموری دو هزار و 538 رای و سیدمحمد هاشمی یک هزار و 923 رای کسب کردند.منتخب رشته نقشه برداری نیز «بهمن مومنی مقدم» با سه هزار و 183 رای بود، در رشته مکانیک، سیدعلیرضا میرجعفری، دو هزار و 946 رای و حسین اکبریان راد، دو هزار و 905 رای را به خود اختصاص دادند؛ در رشته شهرسازی، غلامرضا آزاد منجیری یک هزار و 609 رای داشت و در رشته ترافیک، کامبیز رضوی توانست یک هزار و 269 رای کسب کند.به گزارش ایرنا، هیات اجرایی انتخابات هیات مدیره سازمان نظام مهندسی ساختمان استان تهران، زمان مراجعه داوطلبان حائز شرایط نامزدی در هشتمین دوره انتخابات را ششم تا بیست و یکم تیرماه امسال اعلام کرده بود.داوطلبان دارای پروانه اشتغال به کار معتبر مهندسی در یکی از رشته های اصلی معماری، عمران، تاسیسات مکانیکی، تاسیسات برقی، شهرسازی، ترافیک و نقشه برداری و واجد شرایط مندرج در ماده 11 قانون نظام مهندسی و کنترل ساختمان و ماده 59 اصلاحیه آئین نامه اجرایی (مصوب اسفند 94) در صورت علاقه مندی به عضویت در هیات مدیره سازمان نظام مهندسی ساختمان استان تهران، می توانستند با حضور در محل هیات اجرایی انتخابات، ثبت نام کنند.اقتصام **1070** 1055            "}