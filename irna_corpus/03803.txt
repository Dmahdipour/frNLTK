{"onTitr":"","titr":" طرح استیضاح وزیر صنعت به هیات رییسه مجلس ارائه شد","describe":" تهران - ایرنا - یک عضو فراکسیون ولایی مجلس گفت که به دلیل حضور نیافتن شریعتمداری در نشست کمیسیون صنایع، طرح استیضاح او امروز به هیات رئیسه مجلس ارائه شده است.", "text":"اکبر ترکی روز سه شنبه در گفت وگو با خبرنگار پارلمانی ایرنا افزود: قرار بود جلسه امروز کمیسیون صنایع و معادن در مورد تقاضای استیضاح محمد شریعتمداری وزیر صنعت، معدن و تجارت با حضور وی برگزار شود، ولی شریعتمداری در جلسه امروز حضور نیافت.وی افزود: به دلیل این که محمد شریعتمداری در جلسه امروز کمیسیون حاضر نشد، طراحان استیضاح به این جمع‌بندی رسیدند که نامه استیضاح وزیر برای رسیدگی به هیات رییسه مجلس تقدیم شود.نماینده مردم فریدن در مجلس ادامه داد: برخی ها می گویند شریعتمداری از سمت خود استعفا داده و دولت می خواهد وی را به عنوان وزیر تعاون، کار و رفاه اجتماعی به مجلس معرفی کند، در این صورت تقاضای استیضاح شریعتمداری منتفی می شود ولی اگر وی به عنوان وزیر کار معرفی نشود، استیضاح روند قانونی خود را طی می‌کند.به گزارش ایرنا، تقاضای استیضاح وزیر صنعت، معدن و تجارت دوشنبه آینده (16 مهر) در کمیسیون صنایع و معادن مجلس بررسی شود؛ این طرح استیضاح  ششم شهریور با 50 امضا تقدیم هیات رییسه مجلس شده است.نبود کنترل و مدیریت بازار که منجر به افزایش بی رویه قیمت ها شده، حمایت نکردن از تولید داخلی که باعث تعطیلی یک هزار واحد صنعتی و صنفی تولیدی شده، اجرا نشدن مصوبه دولت در فروردین 97 برای اجرای کامل شناسه رهگیری کالا در فرصت دو ماهه که موجب هدر رفت میلیاردها دلار ارز 4200 تومانی شده، وجود فساد و رانت در واردات خودرو، ثبت سفارش برای دریافت ارز، نبود نظارت بر نحوه ثبت نام، خرید خودرو در داخل و بهم ریختگی بازار خودروی داخلی از محورهای این استیضاح است. سیام**9121**1553            "}