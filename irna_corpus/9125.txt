{"onTitr":"","titr":" 60 درصد زایمان های خمین طبیعی است","describe":" خمین - ایرنا - سرپرست بیمارستان امام خمینی (ره) خمین گفت:  60 درصد زایمان ها در تنها بیمارستان این شهرستان به صورت طبیعی انجام می شود و سیاست ترغیب به زایمان طبیعی از اولویت های این مرکز درمانی است.", "text":"«محمد رضا امیر بیگلو» روز پنجشنبه در گفت وگو با ایرنا افزود: 619 زایمان در نیمه نخست امسال در بیمارستان امام خمینی (ره) این شهرستان انجام شده که 365 مورد آن طبیعی و 254 مورد آن سزارین بوده است.وی اظهارداشت: مجموع زایمان های طبیعی در این مدت در مقایسه با پارسال 6 درصد بیشتر شده است.سرپرست بیمارستان امام خمینی (ره) خمین بیان کرد: رایگان بودن بهای خدمات در بیمارستان های دولتی از مزایای زایمان رایگان است.امیر بیگلو یادآور شد: ترویج زایمان طبیعی از شاخص های مهم در توسعه نظام سلامت است و با اجرای برنامه تحول سلامت و برنامه ترویج زایمان طبیعی اقبال عمومی به زایمان طبیعی بیشتر شده است.وی با اشاره به برگزاری دوره های آمادگی زایمان در بیمارستان امام خمینی (ره) اظهار داشت :  320 زن باردار امسال در این دوره ها شرکت کردند و از آموزش های لازم بهره مند شدند.سرپرست بیمارستان امام خمینی (ره) خمین گفت: 14 مورد زایمان بی درد و سه مورد  دوقلوزایی در بین زایمان های نیمه نخست امسال انجام شده است.شهرستان خمین با 105 هزار نفر جمعیت دارای یک بیمارستان با خدمات بستری و درمانی است که در این بیمارستان سه متخصص زنان و زایمان و 14 ماما فعال است.7277/6013/            "}