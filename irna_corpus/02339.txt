{"onTitr":"","titr":" علی کریمی بهترین هافبک تاریخ جام ملت‌های آسیا شد","describe":" تهران - ایرنا - بر اساس نظر کاربران سایت کنفدراسیون فوتبال آسیا (AFC) علی کریمی بازیکن اسبق تیم ملی فوتبال کشورمان به عنوان بهترین هافبک تاریخ جام ملت های آسیا انتخاب شد.", "text":"به گزارش روز چهارشنبه ایرنا، این نظرسنجی از سوی کنفدراسیون فوتبال آسیا در آستانه جام ملت‌ها قاره کهن که در سال 2019 در کشور امارات برگزار می شود، صورت گرفته است.در این نظر سنجی کیم جو سونگ (کره جنوبی)، شونسوکه ناکامورا (ژاپن)، هری کیول (استرالیا)، کی سوکه هوندا (ژاپن)، فهد الحریفی (عربستان)، نشاط اکرم (عراق)، کو جا چئول (کره جنوبی) و سرور جپارف (ازبکستان) نامزدهایی بودند که در رقابت با کریمی کاربران می‌توانستند به آنها رای بدهند.«علی دایی» نیز در روزهای گذشته و طبق همین نظرسنجی توانسته بود به عنوان بهترین مهاجم تاریخ جام ملت های آسیا انتخاب شود.کریمی در دوران بازیگری 18 ساله خود از سال 1375 تا 1393، سابقه بازی در لیگ 4 کشور ایران، امارات، آلمان و قطر و باشگاه‌هایی نظیر فتح، پرسپولیس، الاهلی امارات، بایرن مونیخ، القطر، استیل‌آذین، شالکه 04 و تراکتورسازی را دارد.او از سال 1377 تا 1391 بیش از یک دهه بازیکن تیم ملی فوتبال ایران بود که  127 بازی و 38 گل ملی درکارنامه دارد. «جادوگر» و «مارادونای آسیا» از القاب کریمی است.وی فوتبال حرفه‌ای خود را در سال 1375 با تیم فتح در لیگ دسته دوم فوتبال ایران آغاز کرد و پس از 2 سال به پرسپولیس پیوست، جایی که در 3 فصل بازی موفق به 2 بار قهرمانی در جام آزادگان و یک بار قهرمانی در جام حذفی نائل شد و همزمان با تیم ملی، در بازی‌های آسیایی 1998 بانکوک مدال طلا را به گردن آویخت.کریمی از بهمن 1377 به دلیل هل‌دادن داور در بازی تیم امید به مدت یک سال از حضور در تمام مسابقات باشگاهی و ملی محروم شد و پس از پایان این مدت دوباره به فوتبال بازگشت و در جام ملت‌های آسیا 2000 نیز حاضر بود.او در سال 1380 به  تیم الاهلی دبی منتقل شد که در فصل 2003–2002، به عنوان «بهترین بازیکن خارجی لیگ برتر فوتبال امارات» انتخاب شد و در فصل 2004–2003 عنوان «آقای‌گل لیگ برتر فوتبال امارات» و «مرد سال فوتبال امارات» را کسب کرد.کریمی که با تیم ملی ایران در جام ملت‌های آسیا 2004 مقام سوم را کسب کرده بود همزمان به عنوان آقای‌گلی این مسابقات (مشترکاً با علاء حبیل از بحرین) دست یافت. او در همین سال (2004) جایزه «مرد سال فوتبال آسیا» را از کنفدراسیون فوتبال آسیا دریافت کرد.در سال 2005 (1384)، وی به باشگاه بایرن مونیخ در بوندس‌لیگای آلمان پیوست و در 2 سال حضورش در این باشگاه ضمن انجام بیش از 40 بازی، قهرمانی جام حذفی و لیگ را هرکدام یک بار تجربه کرد. او همچنین در جام جهانی 2006 با ایران حاضر بود و در جام ملت‌های آسیا 2007 نیز بازی کرد.پس از آن به القطر در لیگ ستارگان قطر رفت و پس از یک سال به پرسپولیس در لیگ برتر فوتبال ایران برگشت که حضورش در این تیم یک سال ادامه داشت.کریمی بازی در ایران را با یک فصل و نیم در تیم استیل‌آذین ادامه داد و در نیم‌فصل دوم 2011–2010 عضو شالکه صفر چهار در بوندس‌ لیگا شد که قهرمانی جام حذفی آلمان را برای بار دوم کسب کرد.علی کریمی دوباره به پرسپولیس بازگشت تا سومین دوره حضور خود را با این باشگاه تجربه کند. پس از 2 فصل بازی، وی به تراکتورسازی تبریز پیوست و آخرین فصل دوران بازیگری خود را با قهرمانی در جام حذفی پایان داد.علی کریمی در سال 1393 با دستیاری «کارلوس کی روش» سرمربی تیم ملی پا به عرصه مربیگری گذاشت. او هم‌ اکنون هدایت تیم سپیدرود رشت را بر عهده دارد.ورزشی**9029**1597            "}