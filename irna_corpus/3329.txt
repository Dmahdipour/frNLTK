{"onTitr":"","titr":" چوار 65 ایلام صدرنشین لیگ دسته سه فوتبال شد","describe":" ایلام- ایرنا - تیم فوتبال چوار 65 تنها نماینده استان ایلام با غلبه بر حریف لرستانی خود به میزبانی ایلام با سه برد متوالی در صدر جدول مرحله اول لیگ دسته سوم قرار گرفت.", "text":"رئیس هیات مدیره باشگاه فوتبال چوار 65 روز سه شنبه در گفت و گو با خبرنگار ایرنا اظهار داشت: این دیدار در ورزشگاه 15 هزار نفری ایلام برگزار و تیم چوار 65 موفق شد با نتیجه سه بر صفر تیم بهزیستی لرستان را شکست دهد. حجت اله هاشم بیگی افزود: گل های این مسابقه توسط سعید شمس الهی، یاسر ولیزاده و آرین درویشی در دقایق 30، 45 و 70 به ثمر رسید.هاشم بیگی گفت: از آغاز لیگ دسته سوم باشگاه های کشور این تیم با سه دیدار پیروز میدان بوده و اکنون با کسب 9 امتیاز از سه بازی در صدر جدول رده بندی قرار دارد.هاشم بیگی تاکید کرد: این باشگاه تنها تیمی است که در سطح کشور از تمام شهرستان های ایلام فوتبالیست جذب کرده و هفته آینده به مصاف تیم استقلال ماهشر می رود و 27 مهرماه جاری نیز میزبان تیم شاهین کهکیلویه و بویراحمد است.وی با بیان اینکه در این دیدار تماشاگران بسیاری حتی از شهرستان های ایلام حضور داشتند، افزود: در مرحله اول لیگ دسته سوم پنج گروه در قالب 13 تیم حضور دارند و از هر گروه 2 تیم به مرحله دوم صعود می کند.وی گفت: این تیم از نظر اسکان ورزشکاران، تغذیه و منابع مالی نیازمند حمایت مسئولان بخصوص استاندار ایلام است چرا که بازیکنان برای پیشرفت باید دغدغه مالی نداشته باشند در صورتیکه بازیکنان این تیم هیچ قرارداد یا حقوق ثابتی ندارند.هاشم بیگی یادآور شد: هزینه این تیم توسط هیات امنای باشگاه و کمک موردی خیران و برخی ادارات تامین می شود.وی تصریح کرد: تیم چوار 65 متعلق به منطقه خاصی نیست بلکه با توجه حادثه شهادت فوتبالیست های بیگناه توسط رژیم بعث عراق به کل استان و کشور تعلق دارد و و نیازمند حمایت ویژه مسئولان است.7180/6119            "}