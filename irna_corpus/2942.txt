{"onTitr":"","titr":" جودوکارخوزستانی به نشان برنز بازی های پارآسیایی جاکارتا رسید","describe":" اهواز - ایرنا - رییس هیات جانبازان و معلولان خوزستان از کسب مدال برنز ورزشکار خوزستانی در بازی های پارآسیایی جاکارتا اندونزی خبر داد.", "text":"مهرداد شیروانی روز سه شنبه در گفت و گو با خبرنگار ایرنا اظهار داشت: سیدامید جعفری جودوکار معلول خوزستانی پس از درخشش در بازی های پارآسیایی جاکارتا مدال برنز این مسابقات را به خود اختصاص داد.وی ضمن عملکرد درخشان این جودوکار استان در بازی های پار آسیایی جاکارتا گفت: جعفری به عنوان نماینده منهای 81 کیلوگرم جودوی کم‌ بینایان و نابینایان ایران در این مسابقات حاضر شد که در دیدار رده ‌بندی با غلبه بر حریفی از کشور هند به مدال برنز دست یافت.شیروانی به حضور موفق ورزشکاران استان در این پیکارها اشاره کرد و گفت: جودوکار استان در دور نخست این مسابقات با قرعه استراحت رو به رو شد همچنین در مرحله دوم به مصاف جودوکاری از فلیپین رفت و با اقتدار به برتری رسید اما در بازی نیمه‌ نهایی مغلوب میرزایف ازبکستانی شد و از رسیدن به بازی نهایی باز ماند. به گزارش ایرنا با گذشت چهار روز از آغاز بازی های پارآسیایی جاکارتا 2018، کاروان ورزشی خوزستان تاکنون یک مدال طلا، یک نقره و 2 نشان برنز کسب کرده است.سومین دوره بازی های پارآسیایی جاکارتا 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این دوره از رقابت ها 19 ورزشکار خوزستانی به رقابت های پارآسیایی جاکارتا اعزام شده اند.9879/6002            "}