{"onTitr":"","titr":" مسابقات قهرمانی شطرنج نوجوان کشور درقم آغاز شد","describe":" قم- ایرنا - مسابقات انفرادی قهرمانی شطرنج نوجوان پسر زیر 16 و 18 سال کشور، عصر دوشنبه در هتل شاهد قم آغاز شد.", "text":"رئیس هیات شطرنج قم در حاشیه آغاز این رقابت ها در گفت و گو با خبرنگار ایرنا، گفت: به دلیل اینکه نفرات برتر این مسابقات به عضویت تیم ملی درآمده و به مسابقات آسیایی اعزام می شوند، بهترین شطرنج بازهای کشور دراین دور از رقابت ها شرکت کرده اند که پیش بینی می شود سطح این رقابت ها بسیار بالا باشد.حسین رحمتی نشاط ادامه داد: در این رقابت ها 60 بازیکن از 20 استان حاضر هستند که برخی از این ورزشکاران قهرمانی کشور را در کارنامه خود دارند.وی گفت: مراسم اختتامیه این رقابت ها  روز یکشنبه 22 مهرماه با معرفی نفرات برگزیده  برگزار می شود.وی ادامه داد: این رقابت ها که پس از دو دهه به میزبانی قم ترتیب یافته برای ارتقای سطح شطرنج استان بسیار اهمیت دارد.رئیس هیات شطرنج قم با بیان اینکه تمام تمهیدات لازم برای برگزاری مناسب این رقابت ها انجام شده است، ادامه داد: با استقرار تیم ها در هتل، برگزاری مسابقات در بهترین سالن هتل، و همچنین استفاده از مهره ها، صفحه های شطرنج و ساعت های استاندارد درحال انجام است. رحمتی نشاط با اشاره به حضور هشت ورزشکار از قم در این مسابقات گفت: در رده زیر 18 سال، دو ورزشکار و در رده زیر 16 سال، شش شطرنج باز از قم در این رقابت ها شرکت می کند که به دلیل رقابت ورزشکاران سطح بالا در این رقابت ها، امیدی به کسب عنوان در این رقابت ها نداریم و بیشتر به دنبال تجربه افزایی و افزایش سطح فنی ورزشکاران استان هستیم. این مسابقات به جزء در روزهای سه شنبه و پنجشنبه 17 و 19 مهرماه که در صبح و بعد از ظهر برگزار می شود، در سایر روزها، رقابت ها عصر ترتیب خواهد یافت. 7404/ 6133/            "}