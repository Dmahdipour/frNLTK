{"onTitr":" معاون درمان وزیر بهداشت در گفت و گو با ایرنا:‏    ","titr":" پزشکان باید برای آزمایش‌های گرانقیمت شرح حال بنویسند","describe":" تهران- ایرنا- معاون درمان وزارت بهداشت، درمان و آموزش پزشکی گفت: استاندارد و راهنمای بالینی کنترل هزینه‌های اضافی در نظام سلامت در حوزه آزمایشگاه‌ها، تدوین و ابلاغ شده است که مطابق آن پزشکان در تجویز آزمایش های گرانقیمت باید شرح حال بیمار را بنویسند.‏", "text":"قاسم جان بابایی روز یکشنبه در گفت‌وگو با خبرنگار سلامت ایرنا درباره میزان آزمایش‌های بیهوده اظهار داشت: وقتی تعداد آزمایش‌ها از ‏سقف استاندارد تجویز بیشتر شود، معلوم است که تعدادی از آزمایش های پزشکان بیهوده است. وی گفت: برای مثال وقتی پزشکی می خواهد آزمایش تیروئید تجویز تا بیماری را با قرص تنظیم کند، هر ‏سه ماه یک بار آزمایش برای بیمار کافی است تا زمانی که تیروئید او طبیعی شود و بعد از آن باید هر سه سال یک بار یا در نهایت سالی یک ‏بار آزمایش بدهد. اما برخی افراد سالی پنج یا 6 بار آزمایش تیروئید می‌دهند که این امر باعث بالا رفتن هزینه‌های نظام سلامت می‌شود.‏جان بابایی افزود: برخی افراد هر 6 ماه یک بار برای چکاپ خود آزمایش چربی می‌دهند. این موارد باعث بالا رفتن هزینه‌های نظام ‏سلامت می‌شود درحالی که این میزان آزمایش ضرورتی ندارد. باید توجه کنیم که صندوق بیمه‌ای، صندوقی ثابت است و اعتبار محدودی دارد؛ بنابراین باید کارهای بیهوده حذف و ‏هزینه‌ها به سمت اقدامات اصلی‌تر هدایت شود.‏وی ادامه داد: برای کنترل این موارد و هزینه‌های اضافی در نظام سلامت در حوزه آزمایشگاه‌ها، استانداردهایی مبنی بر اینکه ‏چه کسانی می‌توانند آزمایش‌ها را تجویز کنند و این آزمایش‌ها برای چیست و سالی چند بار یک آزمایش را می‌توان تجویز کرد، تدوین ‏شده است. حتی مشخص کردیم که برای آزمایش‌های گرانقیمت باید پزشکان شرح حال بنویسند و بگویند چرا این آزمایش را ‏برای بیمار درخواست کردند و ضرورت این درخواست چیست.‏معاون وزیر بهداشت گفت: در راهنماهای بالینی بر این موارد تاکید شده است و بیمه‌ها نیز در سامانه پیش تایید این موضوع را به تدریج ‏اجرایی می‌کنند.‏اجتمام * الف پ *1834            "}