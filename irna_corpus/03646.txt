{"onTitr":"","titr":" سه سنگنورد همدانی مسافر مسابقات قهرمانی آسیا شدند","describe":" همدان- ایرنا- رئیس هیات کوهنوردی و صعودهای ورزشی همدان گفت: سه سنگنورد این استان برای حضور در مسابقات قهرمانی آسیا انتخاب شدند.", "text":"علیرضا گوهری روز سه شنبه در جمع خبرنگاران اظهار داشت: پیکارهای سنگنوردی قهرمانی آسیا در رده های سنی نوجوانان و جوانان از دهم آبان ماه امسال به میزبانی کشور چین برگزار می شود.وی اضافه کرد: متین بیات، راحیل رمضانی و زهرا سیفی برای حضور قدرتمند در مسابقات آسیایی به اردوی تیم ملی دعوت شده اند.گوهری ادامه داد: هر سه سنگنورد همدانی از توان و تجربه خوبی برخوردار هستند و می توانند در رقابت های آسیایی نیز به مدال برسند.وی خاطرنشان کرد: هیات کوهنوردی و صعودهای ورزشی همدان در حد توان امکانات لازم تمرینی را برای این سه سنگنورد مهیا ساخته و سالن اختصاصی سنگنوردی فرهاد نیز محل تمرین درون استانی آنها است.گوهری افزود: به زودی اردوی تیم ملی سنگنوردی نوجوانان و جوانان کشور در تهران دایر خواهد شد و سنگنوردان همدانی برای تقویت توان فنی و آمادگی خود در این اردوی آسیایی حضور می یابند.وی با اشاره به اینکه هر سه سنگنورد استان همدان دارای مقام های مختلف کشوری هستند گفت: فرصت لازم برای رسیدن به آمادگی مطلوب تا شروع مسابقات آسیایی باقی مانده و سنگنوردان همدانی در اندیشه کسب مدال در این مسابقات آسیایی هستند.رئیس هیات کوهنوردی و صعودهای ورزشی همدان گفت: سالن اختصاصی سنگنوردی فرهاد تجهیز شده و دوره های تمرینی و آموزشی متعدد را امسال در دستور کار داریم که بخش عمده آن نیز در 6 ماهه نخست امسال انجام شد.در حال حاضر همدان دارای یکصد سنگنورد حرفه ای است.7520/2087            "}