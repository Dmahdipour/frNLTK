{"onTitr":"","titr":" کشت کلزا در بیله سوار 50 درصد افزایش می یابد","describe":" اردبیل - ایرنا - فرماندار بیله سوار مغان کفت: کشت محصول دانه روغنی کلزا از چند سال پیش در این شهرستان مورد توجه قرار گرفته و پیش بینی می شود کشت این محصول امسال نسبت به سال زراعی گذشته 50 درصد افزایش یابد.", "text":"به گزارش ایرنا ، حسن قبادی روز یکشنبه در بازدید از روند آغاز کاشت محصول دانه روغنی کلزا در بیله سوار افزود: پارسال چهار هزار و 100 هکتار از اراضی این شهرستان به کشت این محصول اختصاص یافته بود که از این میزان اراضی زیر کشت 6 هزار و 700 تن محصول برداشت شد.وی بیان کرد: امسال پیش بینی می شود بیش از 6 هزار هکتار از اراضی شهرستان به زیر کشت دانه روغنی کلزا رود.قبادی اضافه کرد: اقلیم و خاک مناسب منطقه و تجربه کشاورزان از کشت این محصول باعث شده که زارعان منطقه بویژه در اراضی پمپاژ 8 از کشت این محصول استقبال نمایند و کارشناسان جهاد کشاورزی نیز اطلاعات و حمایت های لازم را از کشاورزان انجام خواهند داد.وی عنوان کرد: توسعه کشت دانه روغنی کلزا در راستای برنامه اقتصاد مقاومتی ،افزایش تولید این محصول و کاهش وابستگی به خارج از کشور بوده و قرار است  با برنامه ریزی 10 ساله و با همت کشاورزان ، 70 درصد روغن  در داخل تولید شود.فرماندار بیله سوار گفت: سال گذشته رکورد تولید کلزا در این شهرستان شکسته شد و امسال پیش بینی می شود با بارندگی های مناسب  کشت کلزا در بیله سوار افزایش یابد.برای کشت دانه روغنی کلزا حدود 40 تن بذر این محصول نیاز است که با هماهنگی جهاد کشاورزی استان این میزان تامین شده و در اختیار کشاورزان قرار می گیرد.بیله سوار مغان در شمال اردبیل واقع شده و یکی از مهم ترین مناطق کشاوری استان بشمار می رود.3006/6016            "}