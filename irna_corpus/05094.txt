{"onTitr":"","titr":" جوان 23 ساله در استخر شنای شهرستان ابهر غرق شد","describe":" زنجان - ایرنا - معاون ورزشی اداره کل ورزش و جوانان استان زنجان گفت: پسر جوان هیدجی حین شنا در استخر شنای شهرستان ابهر، دچار حادثه غرق شدگی شد و به کام مرگ فرو رفت.", "text":"محمدعلی حمزه لو روز دوشنبه در گفت و گو با خبرنگار ایرنا افزود: این جوان 23 ساله با وجود ناجی غریق در این استخر شنا، دچار حادثه شد و جان خود را از دست داد.وی اظهار داشت: موضوع غرق شدگی پسر جوان در این استخر شنا که توسط بخش خصوصی اداره می شود از سوی عوامل ذیربط در دست بررسی است. حمزه پور تاکید کرد: بر اساس آیین نامه فدراسیون نجات غریق و غواصی، تمام استخرها باید به ناجی غریق مجهز باشند که در صورت بی توجهی به این موضوع با خاطیان برخورد می شود.به گزارش ایرنا، 26 بهمن 96 نیز یک جوان 23 ساله روستایی به علت آشنا نبودن با فن شنا در استخر شنای شهر زرین آباد، مرکز شهرستان ایجرود از توابع استان زنجان دچار حادثه غرق شدگی شد. این استخر شنا نیز از سوی بخش خصوصی اداره می شد و با وجود ناجی غریق حاضر در محل، این جوان جان خود را از دست داد.معاون ورزشی اداره کل ورزش و جوانان استان زنجان گفت: در حال حاضر شهر گرماب از توابع خدابنده و شهرستانهای خدابنده، ابهر، خرمدره، ماهنشان، ایجرود و طارم از وجود یک استخر و شهرستان زنجان نیز از وجود سه باب استخر برخوردار است.حمزه پور، افزود: شهر زنجان از وجود یک باب استخر خصوصی (صدف) و هشت استخر متعلق به شرکت ها و دستگاه هایی چون ایران ترانسفو، نیروی انتظامی، دادگستری، بنیاد شهید و امور ایثارگران، سپاه، جهاد کشاورزی و اداره کل تعاون، کار و امور اجتماعی، بهره مند است که اداره کل ورزش و جوانان بر آنها نظارت دارد.وی اظهار داشت: چهار باب استخر شنا نیز در شهرستان سلطانیه و شهرهای هیدج و صائین قلعه و زرین رود در دست ساخت است.6084/6085            "}