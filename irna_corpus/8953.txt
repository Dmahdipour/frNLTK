{"onTitr":"","titr":" هواشناسی گلستان در مورد آبگرفتگی معابر هشدار داد","describe":" گرگان - ایرنا - اداره کل هواشناسی گلستان در اخطاریه ای نسبت به وقوع بارش های رگباری، احتمال آبگرفتگی در برخی از معابر عمومی و طغیان رودخانه ها در این استان از روز جمعه هشدار داد.", "text":"در اخطاریه هواشناسی گلستان که صبح پنجشنبه به ایرنا مرکز گلستان نمابر شد، آمده است: گلستان تا روز یکشنبه هفته آینده تحت تاثیر سامانه سرد و بارشی قرار گرفته که پیامد آن افزایش ابر، گاهی وزش شدید باد، مواج بودن دریا، رگبار و آذرخش (رعد و برق)، کاهش قابل ملاحظه دما ببین 10 تا 14 درجه سلسیوس، بارش برف پراکنده در ارتفاعات بالای 2500 متر و در برخی نقاط احتمال تگرگ و مه آلودگی است.همچنین مدیرکل هواشناسی گلستان به خبرنگار ایرنا اعلام کرد: بارندگی سال زراعی 97_ 96 (اول مهر 96 تا آخر شهریور 97) در گلستان 351 میلیمتر بود که این میزان نسبت به دوره بلند مدت 81 میلیمتر کاهش نشان می دهد.نوربخش داداشی با پیش بینی شرایط بارشی نرمال برای سه ماه فصل پاییز در بیشتر نواحی استان گلستان گفت: این پیش بینی به غیر از بخش هایی از شمال غرب استان است و برای این مناطق کاهش بارندگی بین 10 تا 20 درصد در فصل پاییز انتظار می رود. استان مرزی گلستان واقع در شمال ایران طبق سرشماری نفوس و مسکن سال 95، یک میلیون و 869  هزار نفر جمعیت دارد که در 33شهر و بیش از یکهزار روستا زندگی می کنند. اکنون وضعیت جوی گرگان، مرکز گلستان قسمتی ابری و دمای هوا  26 درجه سلسیوس بالای صفر است و در 24 ساعت گذشته گنبدکاووس با 33 و 17 درجه سلسیوس در ساعات مختلف، گرمترین و خنک ترین شهر استان گلستان بوده است.6204/1860            "}