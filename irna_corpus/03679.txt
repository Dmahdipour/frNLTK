{"onTitr":" وزیر علوم:    ","titr":" نقش واسط  وزارت علوم در تامین ارز دانشجویی حذف شد","describe":" تهران - ایرنا - وزیر علوم، تحقیقات و فناوری اعلام کرد: بانک مرکزی تنها در مقطعی تایید وزارت علوم را به عنوان شرط برای تهیه ارز دانشجویان خارج از کشور در نظر گرفته بود اما اکنون این وزارتخانه دیگر مسئولیتی ندارد.", "text":"به گزارش روز سه شنبه ایرنا از خانه ملت، منصور غلامی در نشست فراکسیون مستقلین ولایی مجلس درباره وضعیت کنونی ارز دولتی برای دانشجویان گفت: دیگر ارز دانشجویی به آن معنا وجود ندارد؛ ضمن آنکه برای ارز آزاد نیز دیگر وزارت علوم نقشی در این میان ندارد. غلامی افزود: هر دانشجوی محصل در خارج از کشور، قبل از این به هر شکلی ارز خود را تامین می‌ کرد هنوز هم همان روال دایر است.وزیر علوم، تحقیقات و فناوری در ادامه توضیح داد: زمانی دسترسی به ارز به صورت آزاد و خارج از بانک ممنوع بود یا مقدور نبود لذا برخی خانواده‌ هایی که فرزندان آنها در خارج از کشور تحصیل می‌ کردند، به وزارت علوم مراجعه داشتند که قادر به تهیه ارز مورد نیاز به لحاظ قانونی نیستند؛ ما هم با بانک مرکزی در این باره صحبت کردیم و مقرر شد وزارت علوم واسطه تأمین ارز آنها شود.این عضو هیات دولت تاکید کرد: از زمانی که این ممنوعیت برداشته شد، وزارت علوم دیگر مسئولیتی در تهیه ارز برای دانشجویان ندارد؛ ضمن آنکه بانک مرکزی هم فقط در مقطعی تایید این وزارتخانه را به عنوان شرط در نظر گرفته بود ولی اکنون دیگر مسئولیتی ندارد.9283**1200            "}