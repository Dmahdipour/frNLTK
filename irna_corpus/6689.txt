{"onTitr":" استاندارکرمانشاه:    ","titr":" حراست ها نقش مهمی در تقویت رضایتمندی مردم دارند","describe":" کرمانشاه - ایرنا - استاندار کرمانشاه گفت: حراست ها، به ویژه حراست استانداری نقش بسیار مهمی در رضایتمندی مردم دارند.", "text":"روابط عمومی استانداری کرمانشاه روز شنبه به نقل از هوشنگ بازوند در مراسم تودیع و معارفه مدیران سابق و جدید حراست استانداری، هرگونه تغییر و تحول در پست های مدیریتی را امری عادی و طبیعی عنوان کرد و افزود: آقای قاسمی مدیرکل سابق یکی از مدیران خوب مجموعه استانداری هستند و انشااالله در آینده نزدیک از وجود ایشان در دیگر سمت ها استفاده خواهیم کرد.وی همچنین با تقدیر از رضا محمودیان در پست مدیرکل مدیریت بحران استان و تلاش های ایشان در حین و پس از وقوع زلزله اظهار داشت: ایشان در زمان بحران عملکرد خوب و قابل قابلی داشتند و با توجه به اینکه زلزله یک زلزله سنگینی بود اما آقای محمودیان توانست خوب مدیریت کند.استاندار کرمانشاه در ادامه یکی از وظایف مجموعه حراست را تلاش برای ایجاد اعتماد در فضای کاری عنوان کرد و با بیان اینکه مدیر و پرسنل حراست ها باید فضای اعتماد را در مجموعه های کاری خود ایجاد کنند، اظهار داشت: زمانی که فضای اعتماد وجود داشته باشد کارکنان هرگونه مشکلات خود را بدون هیچ گونه موانعی با مدیر و پرسنل حراست در میان می گذارند که این اقدام می تواند موجب افزایش رضایتمندی در مجموعه کاری را فراهم سازد.وی همچنین با بیان اینکه حراست ها در افزایش اعتماد در مجموعه های کاری خود نقش مهمی دارند، افزود: حراست ها با پیگیری های به موقع و انجام کارهای پیشگیرانه در راستای جلوگیری از هرگونه تخلف می توانند در ایجاد اعتماد نقش موثری ایفا کنند.بازوند در ادامه تلاش برای ایجاد نظم اداری در فضای کاری را یکی دیگر از وظایف حراست ها برشمرد و گفت: حراست ها باید در مقابل هرگونه بی نظمی برنامه های خود را دنبال و تلاش کنند تا نظم در ادارات و مجموعه های کاری گسترش پیدا کند که این موضوع یکی از عوامل افزایش رضایتمندی مردم در مراجعه به ادارات و سازمان های اداری است.استاندار کرمانشاه در ادامه گفت: حراست ها در تقویت رضایتمندی مردم نقش خیلی مهم و موثری دارند لذا مسئولان ذیربط باید همواره تلاش کنند تا در این راستا برنامه های خود را به پیش ببرند.وی همچنین در این جلسه با اشاره به احتمال وقوع برخی از بلایای طبیعی از جمله زلزله، سیل، خشکسالی و دیگر حوادث، تدوین طرح خطرپذیری حوادث طبیعی در استان را بسیار مهم و الزامی برشمرد و گفت: یکی از برنامه های مهم مدیریت ارشد تلاش برای تدوین این برنامه خواهد بود و تا زمانی که در استان هستم تلاش خواهم کرد که این طرح برای استان تدوین و اجرایی شود زیرا یک گام مهم برای کاهش تلفات ناشی از حوادث طبیعی است.استاندار کرمانشاه در این مراسم با تقدیر از تلاش ها و اقدام های سعید قاسمی مدیرکل سابق حراست استانداری، رضا محمودیان را به عنوان مدیرکل جدید حراست استانداری منصوب کرد.8066            "}