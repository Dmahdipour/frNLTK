{"onTitr":"","titr":" برخورد دو هواپیما پروازهای فرودگاه خارطوم را لغو کرد","describe":" الجزیره-ایرنا- دو فروند هواپیمای ارتش سودان در باند فرود پایگاه هوایی مجاور فرودگاه بین المللی خارطوم با هم برخورد کردند که همین امر باعث لغو پروازهای این فرودگاه شد.", "text":"به گزارش بامداد پنجشنبه ایرنا، تارنمای «سودان تریبون» در این خصوص نوشت: ارتش سودان هنوز بیانیه ای در خصوص این حادثه و قربانیان احتمالی آن صادر نکرده است.رسانه های محلی سودانی اعلام کرده اند: این دو هواپیما از نوع آنتونوف 'AN30' و 'AN32' بودند و بر اساس فیلم های منتشر شده در شبکه های اجتماعی، ابتدا یکی از هواپیماها فرود می آید و پیش از خارج شدن از باند فرودگاه، هواپیمای دیگر با آن برخورد می کند.مقام های فرودگاه بین المللی سودان پس از این حادثه برای جلوگیری از هرگونه حادثه احتمالی، پروازهای این فرودگاه را به حالت تعلیق درآوردند.این سومین حادثه هواپیماهای ارتش سودان در دو ماه گذشته است. در ماه سپتامبر نیز یک هواپیمای آموزشی پس از به پرواز درآمدن از پایگاه 'وادی سیدنا' واقع در شمال خارطوم سقوط کرد و خلبان و کمک خلبان آن کشته شدند. چند روز پس از این حادثه، یک هواپیمای ارتش سودان در فرودگاه «نیالا» واقع در استان دارفور جنوبی دچار حادثه شد و 15 نفر از سرنشینان آن زخمی شدند.شبد**2041**9122            "}