{"onTitr":"","titr":" اطلاعات مدیران شهرداری تهران در سامانه شفافیت بارگذاری شد","describe":" تهران- ایرنا- رئیس شورای شهر تهران اعلام کرد تاکنون اطلاعات کمتر از 30 درصد مدیران شهرداری در سامانه شفافیت بارگذاری شده است.", "text":"به گزارش ایرنا، محسن هاشمی در پایان نود و یکمین جلسه علنی شورای پنجم شهر تهران افزود: 2 هزار و 500 پست مدیریتی در شهرداری وجود دارد که وضعیت آنها باید بررسی شود.وی ادامه داد: پس از اینکه اطلاعات تمام مدیران بر روی سایت شفافیت بارگذاری و تکمیل شد مشخص می شود که چه کسانی باهم قوم و خویش هستند.هاشمی در پاسخ به این سوال که در دیدار با رهبری در خصوص بازنشستگی شهردار تهران با ایشان صحبت می کنید یا نه. گفت: درخواست ملاقات با رهبری را داده ایم اما هنوز این ملاقات هماهنگ نشده است.رئیس شورای شهر تهران در جواب به این سوال که امروز به استفساریه مجلس در خصوص افشانی پاسخ داده شده است، تصریح کرد: در این خصوص گزارشی به دستم نرسیده است.وی در خصوص اقدام به خودسوزی امروز فردی در مقابل شورا نیز گفت: تا کنون گزارشی در این خصوص به من داده نشده است تا اظهار نظر کنم.* عملکرد شهرداری در حوزه بودجه نقدی مطلوب استهاشمی در بخش دیگری از سخنان خود در خصوص گزارش مالی شهرداری تهران نیز گفت: شهرداری در بودجه نقد مطابق با بندهای بودجه عمل کرده اما در بودجه غیر نقد 23 درصد عقب تر از اهداف است که در این خصوص لایحه ای 2 فوریتی تصویب شد که کمک کار جذب بودجه غیرنقدی باشد.وی ادامه داد: همچنین در این جلسه قانون تعارض منافع به تصویب اعضا رسید که براساس آن مقرر شد قراردادی با اقوام و آشنایان اعضای شورا و مدیران شهرداری از سوی این نهاد تنظیم نشود.وی خاطرنشان کرد: همچنین اقوام و آشنایان شورا و مدیران شهرداری حق عضویت در هیات مدیره سازمان و نهادهای تابعه شهرداری ندارند.تهرام/9343 / 1539            "}