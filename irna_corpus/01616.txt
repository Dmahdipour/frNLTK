{"onTitr":"","titr":" بازسازی اردوگاه یرموک در سوریه آغاز شد","describe":" دمشق- ایرنا- بازسازی اردوگاه فلسطینی نشین یرموک در جنوب دمشق پایتخت سوریه امروز (چهارشنبه) با حضور جمعی از مسئولان فلسطینی در این کشور آغاز شد.", "text":"به گزارش ایرنا، دبیرکل جبهه مبارزه مردمی فلسطین و دبیرکل ائتلاف گروه‌های مقاومت فلسطین در سوریه در آغاز بازسازی این اردوگاه، گفت: بازسازی منطقه یرموک که توسط تروریست ها تخریب و هم اینک به شکل ویرانه تبدیل شده، به دستور رئیس جمهوری سوریه انجام می شود که امیدواریم هر چه سریعتر کار اجرایی آن به اتمام برسد. خالد عبدالحمید اظهار داشت: ارودگاه یرموک نقش مهمی در مجاهدت فلسطینی ها دارد، زیرا شهدای زیادی از فلسطینیان به همراه نیروهای ارتش سوریه در راستای مقاومت و ایثار جان خود را از دست داده است.وی گفت: بزرگان فلسطینی برای اینکه حمایت خود را از خدمات دولت سوریه برای بازسازی این اردوگاه نشان دهند به این منطقه آمده و از نزدیک روند اجرایی آن را پیگیری کردند. وی با اشاره به پاکسازی اردوگاه یرموک از وجود سلاح ها و مهمات تروریست ها، تصریح کرد: این اقدام اولیه در راستای پاکسازی یرموک از وجود سلاح ها و مهمات، نشان از عزم جدی دولت در امر بازسازی این منطقه دارد. پس از پاکسازی اردوگاه 'یرموک' از وجود تروریسم، دولت دمشق عهده دار اداره امور و بازسازی آن همچون سایر مناطق آزاد شده سوریه را دارد. این اردوگاه 31 اردیبهشت 97 از دست گروه تروریستی داعش آزاد شد. گروه های فلسطینی در کنار ارتش سوریه در بیرون راندن تروریست ها از اردوگاه یرموک نقش ایفا کردند. دولت سوریه با همکاری 'سازمان کمک به پناهجویان فلسطینی' (اونروا) عهده دار بازسازی اردوگاه یرموک است. صدها پناهجوی فلسطینی (ساکنان پیشین اردوگاه یرموک) در خارج از سوریه بسر می برند و مایلند پس از استقرار امنیت به این اردوگاه و سایر مناطق سوریه بازگردند. اردوگاه یرموک یک منطقهٔ مسکونی فلسطینی‌نشین در جنوب دمشق پایتخت سوریه است، این اردوگاه در سال 1957 تأسیس شد.در آن زمان این منطقه خارج از شهر دمشق قرار داشت، اما اکنون در محدوده شهرداری دمشق و در فاصله حدود هشت کیلومتری مرکز این شهر واقع است. یرموک، 2٫11 کیلومترمربع مساحت دارد و تا پیش از بحران سوریه در 24 اسفند ماه سال 1389 نزدیک به 500 هزار آواره فلسطینی در آن ساکن بودند. قبل از آغاز بحران سوریه، اردوگاه یرموک از نظر اداری زیر نظر دمشق قرار داشت، اما با آغاز بحران این کشور کنترل این منطقه از سوی دولت سوریه به گروه سیاسی- نظامی 'جبهه خلق برای آزادی فلسطین – فرماندهی کل' واگذار شد که در ادامه از اول آوریل 2015 گروه تروریستی 'داعش' کنترل آن را به دست گرفت. با تصرف یرموک توسط گروه تروریستی داعش، پناهجویان فلسطینی نیز آواره تر شدند و اجبارا به مناطق دیگر سوریه رفتند. شمار کمی از جوانان آواره فلسطینی نیز به گروه های تروریستی از جمله داعش پیوستند و شماری دیگر نیز با ایجاد 'تیپ قدس' به مقابله با تروریست ها پرداخته و از مردم سوریه و آوارگان فلسطینی دفاع کردند.خاورم**8005**شبس**1613            "}