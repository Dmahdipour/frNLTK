{"onTitr":"","titr":" 9700 بافنده فرش در سمنان فعالیت دارند","describe":" سمنان - ایرنا - معاون امور بازرگانی و توسعه تجارت سازمان صنعت، معدن ‌و تجارت استان سمنان گفت: 9 هزار و 700 بافنده فرش دستباف در هفت مجتمع قالیبافی این استان مشغول به فعالیت هستند.", "text":"حمیدرضا مداح روز چهارشنبه به خبرنگاران اظهار داشت: این تعداد بافنده فرش زیر نظر شرکت تعاونی های شهری و روستایی فعالیت دارند.وی تصریح کرد: 810 نفر از این تعداد در 6 ماه ابتدایی سال جاری شناسایی و مجوز قالیبافی برای آن ها صادر شده است.وی تعداد کارگاه های قالیبافی فعال در حوزه فرش استان سمنان را 32 مورد ذکر و خاطرنشان کرد: تعداد 15 کارگاه به صورت متمرکز و 17 کارگاه به صورت غیر متمرکز به تولید قالی، قالیچه و تابلو فرش مشغول هستند.معاون امور بازرگانی و توسعه تجارت سازمان صنعت، معدن و تجارت استان سمنان ادامه داد: یک هزار و 100 مورد بازرسی از قالیبافان و حرفه های مرتبط بیمه شده استان در 6 ماه ابتدایی سال جاری انجام شده است.وی یادآور شد: بازرسی ها به منظور اطمینان از استمرار اشتغال قالیبافان و به جهت جلوگیری از تضییع حقوق مشمولان واقعی بیمه مذکور و معافیت حق بیمه سهم کارفرما انجام می شود.مداح گفت: در این مدت تعداد 39 اخطار به مشمولان غیرفعال و تعداد 18 اخطار نیز به مشمولان نیمه فعال متقاضی جهت اخذ بیمه قالیبافان صادر شد.معاون امور بازرگانی و توسعه تجارت سازمان صنعت ، معدن و تجارت استان سمنان تصریح کرد: با توجه به بازرسی های به عمل آمده تعداد 10 مشمول نیز به دلیل محرز شدن عدم استمرار و فعالیت در امر قالیبافی و یا انجام نشدن مراحل قانونی لغو قرار داد و بیمه آنان توسط سازمان تامین اجتماعی ملغی شد.7408/9891            "}