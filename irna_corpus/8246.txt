{"onTitr":"","titr":" هشت تن مواد خام دامی در دلیجان معدوم شد","describe":" خمین - ایرنا - رئیس شبکه دامپزشکی دلیجان گفت: هشت تن مواد خام دامی غیر بهداشتی در نیمه نخست امسال در این شهرستان کشف و معدوم شد.", "text":"«سجاد قاسمی» روز جمعه در گفت و گو با ایرنا افزود: این میزان فرآورده های خام دامی غیر بهداشتی توسط بخش دولتی در کشتارگاه دام و طیور شناسایی و از چرخه مصرف خارج شده است.وی اظهار داشت: کنترل و نظارت بهداشتی فرآورده های خام دامی در تمام فرآیند تولید، فرآوری و حمل و نقل و عرضه در دستور کار قرار دارد.سرپرست شبکه دامپزشکی دلیجان خاطرنشان کرد: نظارت مستمر بر روی مراکز عرضه و توزیع فرآورده های خام دامی و طیور انجام می شود و بازرسی دوره ای از 2 شرکت قطعه بندی و بسته بندی مرغ ، 2 کشتارگاه طیور و 2 کشتارگاه دام  صورت می گیرد.قاسمی افزود: یکهزار و 466 بازدید در سال جاری توسط بازرسان این شبکه از مراکز تهیه و فروش مواد خام دامی و غذایی دلیجان انجام شده که در پی آن 6 پرونده تخلف تشکیل و به مراجع قضایی معرفی شده است. وی بیان کرد:کشتار 20 هزار قطعه مرغ به صورت روزانه در کشتارگاه صنعتی طیور دلیجان انجام و پس از  بسته بندی مناسب روانه بازار داخلی و خارجی می شود. قاسمی افزود: کشتارگاه دلیجان بخشی از نیاز سایر نقاط استان مرکزی و استان های همجوار را به گوشت مرغ تامین می کند. دلیجان از توابع استان مرکزی دارای 2 مجموعه سردخانه، 30 قصابی، 40 عامل مرغ فروشی، 2کشتارگاه دام و 2 کشتارگاه طیور، سه مرکز عرضه تخم مرغ و 2 مرکز قطعه بندی و بسته بندی مرغ است.7277/6013/            "}