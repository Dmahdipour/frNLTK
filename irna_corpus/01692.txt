{"onTitr":"","titr":" انبار احتکار رب گوجه فرنگی در بجنورد کشف شد","describe":" بجنورد- ایرنا- معاون نظارت و بازرسی سازمان صنعت، معدن و تجارت خراسان شمالی گفت: یک انبار احتکار رب گوجه فرنگی در روستای گلی شهرستان بجنورد کشف شد.", "text":"نورالله ابراهیمی روز چهارشنبه در گفت و گو با خبرنگار ایرنا اظهار داشت: در این انبار احتکار، یک هزار و 448 قوطی رب گوجه فرنگی به ارزش 212 میلیون و 780 هزار ریال کشف شده است. وی با بیان اینکه این پرونده به تعزیرات حکومتی ارسال شده است افزود: در ماه های اخیر 300 انبار مختلف در استان مورد بازید قرار گرفته است که در این بازرسی ها 24 پرونده تخلف تشکیل شده است.وی خاطرنشان کرد: سه مورد از انبارها انبار قاچاق، هشت انبار احتکار و 2 مورد مربوط به گران فروشی بوده است.ابراهیمی افزود: تخلف هشت مورد از انبارها هم، عدم اعلام موجودی اعلام شده است.وی گفت: ارزش ریالی پرونده های تخلف انبارها، سه میلیارد ریال به ثبت رسیده است.وی با بیان اینکه اقلام مختلف کالاهای احتکار شده با روند مراحل قانونی در بازار توزیع می شود گفت: تاکنون نسبت به توزیع کاغذهای احتکار شده در بازار اقدام شده و توزیع رب گوجه فرنگی هم در دست انجام است. به گفته معاون نظارت و بازرسی سازمان صنعت، معدن و تجارت خراسان شمالی، احتکار های مهم استان مربوط به انبار لاستیک خودرو، کاغذ و خوار و بار است.7185/ 6042            "}