{"onTitr":"","titr":" 20 هزار تن سویا در بیله سوار تولید شد","describe":" اردبیل - ایرنا - معاون تولید و بهبود گیاهان دارویی جهاد کشاورزی استان اردبیل از تولید 20 هزار تن سویا در 9 هزار هکتار از اراضی شهرستان بیله سوار در سال زراعی جاری خبر داد.", "text":"به گزارش ایرنا ، احمد شهریار روز دوشنبه در جلسه کارگروه آب و منابع آب بیله سوار افزود: شهرستان بیله سوار جزو مناطق مستعد کشاورزی بوده و باید در راستای حفظ منابع آبی و خاکی این منطقه تلاش شود.وی بیان کرد: استان اردبیل رتبه اول تولید سویا را در کشور به خود اختصاص داده که شهرستان بیله سوار و پارس آباد در استان بیشترین میزان سویا را تولید می کنند.وی گفت: امسال پیش بینی می شود 45 هزار تن سویا از مزارع شهرستان های پارس آباد و بیله سوار برداشت شود.وی به تولید دانه های روغنی در این شهرستان اشاره کرد و گفت: 340 هزار تن کلزا در کشور تولید می شود و استان اردبیل جزو هشت استان برتر تولید کننده این گیاه روغنی است.شهریاری با بیان اینکه در سال های گذشته 98 درصد روغن نباتی در کشور وارداتی بود ، افزود: هم اکنون با کشت کلزا روغن تولیدی در کشور به 15 درصد رسیده است.وی با اشاره به خودکفایی کشور در خصوص کشت گندم از تولید 610 هزار تن گندم در سال جاری در استان خبر داد.وی گفت:  435 هزار تن گندم تولید کشاورزان استان در سال جاری به صورت خرید تضمینی انجام گرفته که بیله سوار رتبه اول را در خصوص برداشت گندم به خود اختصاص داده است.وی میزان گندم خریداری شده از کشاورزان بیله سوار را  175 هزار تن اعلام کرد.بیله سوار در 165 کیلومتری شمال اردبیل واقع شده است.3006/6018            "}