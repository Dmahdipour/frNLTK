{"onTitr":"","titr":" برکناری شهردار بروجرد منوط به تایید کمیته انطباق شهرستان است","describe":" بروجرد - ایرنا - رئیس شورای اسلامی شهر بروجرد با اشاره به اینکه پنج عضو این شورا رای به برکناری شهردار داده اند، گفت: اجرای این حکم منوط به تایید کمیته انطباق فرمانداری ویژه شهرستان است.", "text":"موسی نیکوکار روز دوشنبه در گفت وگو با خبرنگار ایرنا افزود: به دلیل عدم ارائه سوابق شهردار به شورا و اوضاع کنونی شهرداری پنج عضو از 9 عضو رای به لغو حکم شهردار دادند.وی اظهارداشت: هم اکنون رای این پنج عضو شورا به فرمانداری بروجرد ارسال تا کمیته انطباق در مدت 2هفته نظر خود را مبنی بر تایید یا لغو حکم شهردار اعلام نماید.رئیس شورای شهر بروجرد بیان کرد: این موضوع در کمیته انطباق بررسی می شود و با توجه به مدارک و مستندات ارائه شده توسط شهردار تصمیم گیری خواهد شد.نیکوکاراضافه کرد: کمیته انطباق از یک عضو شورای شهر، نماینده دادگستری، فرماندار و یک نفر از مرکز استان تشکیل می شود که مدارک را بررسی و رای را تایید یا رد می کند.به گزارش ایرنا روز گذشته جلسه علنی شورای شهر بروجرد با حضور 9 نفر اعضای شورای شهر برگزار شد که پنج نفر از اعضای این شورا رای به برکناری شهردار فعلی بروجرد به دلیل نداشتن سوابق اجرایی داده اند.بر اساس قانون شهردار باید 5 سال سابقه کار اجرایی داشته باشد.امیر جاویدپور بهمن ماه سال گذشته به عنوان شهردار بروجرد کار خود را در این شهر آغاز کرده است.6052/7273            "}