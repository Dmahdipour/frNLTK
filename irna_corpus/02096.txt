{"onTitr":"","titr":" قصرشیرین نیازمند حضور کادر درمانی متخصص است","describe":" قصرشیرین - ایرنا - فرماندار قصرشیرین گفت: با توجه به نبود پزشکان متخصص و بُعد مسافت این شهرستان با مرکز استان و وجود 2 مرز رسمی و فعال خسروی و پرویزخان، این شهرستان نیازمند حضور پزشکان و کادر درمانی متخصص است.", "text":"به گزارش خبرنگار ایرنا ، مرادعلی تاتار روز چهارشنبه در کارگروه بهداشت و درمان قصرشیرین افزود: اکنون بیمارستان ابوالفضل العباس (ع ) این شهرستان پزشک متخصص اطفال، بیهوشی و زنان و زایمان ندارد و بیماران مراجعه کننده برای دریافت خدمات باید به دیگر نقاط و مرکز استان مراجعه کنند که باید دانشگاه علوم پزشکی استان جذب این پزشکان را در اولویت کاری خود قرار دهد.وی در ادامه از آمادگی بخش های مختلف کمیته بهداشت و درمان شهرستان برای خدمات رسانی به زائران اربعین حسینی در صورت بازگشایی مرز خسروی خبر داد و بیان کرد: اکنون بیمارستان ابوالفضل العباس قصرشیرین با 80 تخت استاندارد و سه اتاق عمل فعال تجهیز و آماده سازی شده است.وی با اشاره به آمار کاهش مبتلایان به بیماری سالک در سال های گذشته از ابتلای هفت تن از مردم قصرشیرین به این بیماری از ابتدای امسال تاکنون خبر داد و اظهار داشت: پارسال در مجموع 18 مورد ابتلای افراد به بیماری سالک در این شهرستان به ثبت رسید که با انجام اقدام های پیشگیرانه و نظارت های مستمر بهداشتی، شاهد کاهش آمار مبتلایان به این بیماری هستیم.فرماندار قصرشیرین همچنین از جانمایی مکان احداث بازیافت زباله با همکاری ادارات ذیربط در هفته آینده خبر داد و افزود: قرار است با احداث این مکان، زباله های مربوط به شهرستان های قصرشیرین و سرپل ذهاب و ریجاب در این مکان بازیافت شود.افزیش نظارت های بهداشتی در مرز پرویزخان، نظارت بر مراکز اغذیه فروشی و مواد غذایی، اتلاف سگ های ولگرد، جلوگیری از عرضه قلیان در قهوه خانه ها، رعایت نظافت سرویس های بهداشتی بوستان ها و میادین و لایروبی کانال ها به منظور دفع آب های سطحی، از دیگر مواردی بود که فرماندار قصرشیرین در جلسه کارگروه بهداشت و درمان بر انجام آن ها تاکید کرد.قصرشیرین در غرب کرمانشاه با بیش از27 هزار تن جمعیت و 186 کیلومتر مرز با عراق، دارای 2 مرز رسمی فعال خسروی و پرویزخان است.قصرشیرین دارای 2 بخش سومار - نفت شهر و بخش مرکزی است که بخش مرکزی این شهرستان دارای 28 روستای خالی از سکنه و 25 روستای دارای سکنه است.7079/3012/3033            "}