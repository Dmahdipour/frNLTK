{"onTitr":"","titr":" اردبیل جزو برترین های حوزه آمار و اطلاعات کشور است","describe":" اردبیل - ایرنا - رییس سازمان مدیریت و برنامه ‌ریزی استان اردبیل گفت: این استان در توسعه و افزایش کیفیت حساب‌ های منطقه ‌ای توانست در جمع پنج استان برتر کشور قرار بگیرد.", "text":"به گزارش ایرنا ، داود شایقی روز سه شنبه در گفت و گو با خبرنگاران افزود: بر اساس ارزیابی مرکز آمار ایران و سازمان برنامه و بودجه ، معاونت آمار و اطلاعات اردبیل در گروه حساب ‌های منطقه ‌ای با ارتقای جایگاه خود ، موفق عمل کرد.او با بیان اینکه در حوزه آمار و اطلاعات استان اردبیل فعالیت‌ ها و اقدامات بروزی دارد، گفت: تمام تلاش ها در مسیر تعالی خدمات در بخش نظام آماری است تا با استفاده از این آمار و اطلاعات بتوان برنامه ‌ریزی و هدف گذاری درستی انجام داد.وی از آمار و اطلاعات به عنوان پایه برنامه‌ ریزی‌ها و تصمیم‌گیری ‌ها یاد کرد و اظهارامیدواری کرد در این حوزه با برنامه ‌ریزی و راهکار مشخص اهداف مورد نظر محقق شود.رییس سازمان مدیریت و برنامه ‌ریزی استان اردبیل همچنین به تعداد پروژه ‌های نیمه تمام در استان اشاره کرد و گفت: بیش از هزار و 600 پروژه نیمه تمام در استان وجود دارد که واگذاری این پروژه ‌ها به بخش خصوصی آغاز شده است.شایقی بیان کرد: به تناسب مشتریانی که برای تکمیل این پروژه ‌ها وجود دارد تلاش می شود 30 طرح در شهرهای مختلف این استان به بخش خصوصی واگذار شود.وی  افزود: این واگذاری‌ ها در قالب ماده 27 قانون تنظیم مقررات مالی انجام می‌شود و  در این زمینه با برگزاری چند جلسه و دوره ‌های آموزشی تلاش می ‌شود  مدیران و کارشناسان مسئول نسبت به آیین ‌نامه ‌ها و آخرین بخشنامه‌ ها در این حوزه آشنایی کامل داشته باشند.رییس سازمان مدیریت و برنامه ‌ریزی استان اردبیل ادامه داد: مدیران دستگاه ‌های اجرایی باید یک نفر را بعنوان مسئول واگذاری پروژه ‌های نیمه تمام به بخش خصوصی تعیین کنند.شایقی افزود: در سال ‌های اخیر با تشکیل جلسات منظم و نظارت دقیق برخی از پروژه ‌ها در حوزه‌ های مختلف بویژه ورزش و جوانان، جهاد کشاورزی و میراث فرهنگی به بخش خصوصی واگذار شده و سهمیه امسال نیز 30 پروژه تعریف شده است.وی اظهار داشت: بخش عمده ای از این 30 پروژه در حوزه گردشگری ، جهاد کشاورزی ، ورزش و جوانان و شهرک‌ های صنعتی به همراه پروژه راه آهن اردبیل در حال واگذاری به بخش غیردولتی است.رییس سازمان مدیریت و برنامه‌ ریزی استان اردبیل همچنین بیان کرد: در 6 ماه آینده این واگذاری ‌ها به شکل کامل انجام شده و بر اساس آیین‌ نامه ‌های جدید دستگاه‌ های دولتی موظف هستند مشخصات کامل پروژه‌ ها ، تخفیف ارائه شده ، تعیین قیمت پایه و سایر ویژگی‌ های واگذاری طرح ‌ها را اعلام کنند.7110/6018            "}