{"onTitr":"","titr":" کاشت پاییزه گندم در اردبیل آغاز شد","describe":" اردبیل - ایرنا - مدیر جهاد کشاورزی اردبیل گفت: کاشت پاییزه گندم در اراضی مستعد کشاورزی آبی و دیم این شهرستان آغاز شده است.", "text":"به گزارش ایرنا ، بهروز آقازاده روز یکشنبه در گفت و گو با خبرنگاران افزود: تاکنون بیش از 2 هزار و 500 هکتار از اراضی کشاورزی آبی و دیم این شهرستان به کشت گندم اختصاص یافته و پیش بینی می شود در سال زراعی جاری سطح کشت این محصول به بیش از 30 هزار هکتار برسد.وی اظهار داشت: توزیع بذور گندم گواهی شده در 14 عامل توزیع و شرکت های مورد تایید جهاد کشاورزی در شهرستان اردبیل آغاز شده و همچنان ادامه دارد و مشکلی از بابت تامین و توزیع بذر گندم وجود ندارد.آقازاده خدمات ارائه شده به کشاورزان گندم کار را علاوه بر تامین کود شیمیایی و بذور اصلاح شده ، بوجاری کردن بذر ،در اختیار قرار دادن تراکتور و دستگاه های کشت مستقیم و سایرادوات خاکورز حفاظتی و خطی کار بذور ، برگزاری کلاس های آموزشی و ترویجی و ارائه دانش فنی و نظارت کارشناسان کشاورزی در زمان کاشت ذکر کرد.وی مزایای کشت مکانیزه را در مقایسه با کشت سنتی تراکم مناسب بذر، عمق مناسب کشت و سطح سبز یکنواخت، استفاده از نهاده های کشاورزی کود و بذر به صورت همزمان ، افزایش عملکرد تولید، کاهش هزینه های تولید و ذخیره سازی مناسب آب ذکر و به کشاورزان توصیه کرد که کشت مکانیزه راجایگزین کشت سنتی کنند.6018/6016            "}