{"onTitr":"","titr":" نمایشگاه فرهنگی بین الحرمین با حضور ایران برپا شد","describe":" کربلا - ایرنا - نمایشگاه فرهنگی 'تراتیل سجادیه' در بین الحرمین کربلا با غرفه ای از  رایزنی فرهنگی جمهوری اسلامی ایران در بغداد برپا شد.", "text":"به گزارش ایرنا، این نمایشگاه به همت آستان مقدس امام حسین (ع) در منطقه بین‌الحرمین آغاز به کار کرده است و به مدت 10 روز ادامه دارد.در این نمایشگاه که با حضور حجت‌الاسلام شیخ عبدالمهدی کربلایی، نماینده مرجعیت عالی عراق و امام جمعه کربلا افتتاح شد، 76 ناشر داخلی و خارجی حضور دارند و کتاب‌های خود را عرضه می‌کنند که بخش زیادی از این کتاب‌ها مربوط به سیره امام سجاد (ع) است.بخش فرهنگی حرم مطهر امام حسین (ع) مجموعه‌ای از محصولات علمی، فرهنگی، ماهنامه، فصلنامه،کتب و جزوات دینی، اخلاقی و دانشگاهی را در غرفه اختصاصی خود عرضه کرده است.غرفه رایزنی فرهنگی ایران نیز با اختصاص مکان مناسبی در نمایشگاه و ارائه کتاب‌های دینی، فرهنگی، گردشگری، فکری و ادبی مورد استقبال بازدیدکنندگان قرار گرفته است. خاورم*2*380**            "}