{"onTitr":"","titr":" معاون وزیر نفت از طرح های نفتی قشم بازدید کرد","describe":" قشم - ایرنا - معاون وزیر نفت و مدیرعامل شرکت ملی صنایع پتروشیمی ایران سه شنبه با حضور در قشم از طرح های در حال ساخت این جزیره در حوزه نفت و پتروشیمی بازدید کرد.", "text":"به گزارش ایرنا، رضا نوروز زاده به همراه حمیدرضا مومنی، مدیرعامل سازمان منطقه آزاد قشم از طرح های در حال احداث در حوزه انرژی بازدید و به بررسی میزان پیشرفت آن پرداختند.نیروگاه 500 مگاواتی سیکل ترکیبی تولید برق و آب شیرین و طرح اسکله نفتی حَرّا که وظیفه تامین خوراک پالایشگاه های در حال احداث در قشم را بر عهده دارند، مورد بازدید معاون وزیر نفت قرار گرفتند.وی از طرح در حال ساخت پالایشگاه نفت خام فوق سنگین برای تولید قیر و فرآورده های نفتی و طرح تولید همزمان آب و برق نیزبازدید کرد.طرح سوخت رسانی به کشتی های در حال عبور از خلیج فارس که در روستای سَلَخ جزیره قشم احداث شده است نیز از دیگر مقصدهای بازدید کنندگان بود.مدیرعامل سازمان منطقه آزاد قشم در این بازدید گفت: وجود 3.2 میلیون متر مکعب نفت در این جزیره ظرفیت متمایزی برای توسعه این منطقه است.حمیدرضا مومنی افزود: قشم ظرفیت بالایی در حوزه صنایع نفتی و پتروشیمی دارد و سرمایه های این حوزه را باید در این جزیره جذب کرد.وی با اشاره به اینکه برای برداشتن هر گام باید سنجیده و بدون عجله عمل کرد، اذعان داشت: در حوزه عمرانی باید به طرح های اصلی و کلیدی پرداخت و از بخش خصوصی در انجام برخی از طرح ها کمک گرفت.مدیرعامل سازمان منطقه آزاد قشم افزود: هم اینک سالانه 200 هزار متر مکعب آب قابل شرب تولید می شود و طرح هایی تدوین شده که آب مورد نیاز بندرعباس نیز تامین شود.204  شرکت صنعتی با 14 هزار و و 99 میلیارد و 66 میلیون ریال در جزیره قشم فعال است.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500/ 6048            "}