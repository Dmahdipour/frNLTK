{"onTitr":" لیگ دسته یک کشور؛    ","titr":" دیدار تیم فوتبال 90 ارومیه و فجر شیراز به زمان دیگری موکول شد","describe":" ارومیه- ایرنا- مدیر تیم فوتبال 90 ارومیه گفت: دیدار این تیم مقابل فجر سپاسی شیراز از هفته هشتم رقابت های لیگ دسته یک باشگاه های کشور 'جام آزادگان' که قرار بود روز سه شنبه، 24 مهر ماه جاری برگزار شود لغو و به زمان دیگری موکول شد.", "text":"یحیی بهاری روز جمعه در گفت و گو با خبرنگار ایرنا افزود: این دیدار به دلیل دیدار تیم 90 ارومیه مقابل پرسپولیس تهران از مرحله یک شانزدهم نهایی جام حذفی کشور(در روز پنجشنبه 26 مهر ماه جاری) با اعلام مسوولان سازمان لیگ کشور لغو شد.وی بیان کرد: تیم 90 ارومیه با رسیدن به جمع 32 تیم راه یافته به مرحله چهارم و یک شانزدهم نهایی جام حذفی کشور این بار کار سختی مقابل پرسپولیس تهران دارد و برای صعود به مرحله بعدی باید از سد این تیم پرستاره و قدرتمند عبور کند.وی ادامه داد: برنده دیدار تیم 90 ارومیه و پرسپولیس تهران در مرحله یک هشتم نهایی به مصاف تیم سپید رود رشت خواهد رفت.مدیر تیم فوتبال 90 ارومیه گفت: این تیم امسال برای نخستین بار پس از سه دهه غیبت به عنوان تنها نماینده آذربایجان غربی وارد کوران رقابت های لیگ دسته یک کشور شده و به جز سه هفته نخست، در ادامه رقابت ها بازی های خوب و قابل قبولی مقابل مدعیان و صدرنشینان پشت سر گذاشته است.بهاری افزود: کسب سه تساوی مقابل تیم های قدرتمند شهرداری تبریز، اکسین البرز و مس کرمان و یک پیروزی ارزشمند مقابل تیم صدرنشین آلومینیوم اراک انگیزه مضاعفی به بازیکنان بخشیده است تا حریف دست و پا شکسته ای مقابل پرسپولیس تهران به شمار نروند.به گزارش ایرنا دیدار تیم فوتبال 90 ارومیه و پرسپولیس تهران از ساعت 18 روز پنجشنبه هفته جاری در ورزشگاه آزادی تهران برگزار می شود.امسال تیم 90 ارومیه به عنوان پدیده مسابقات لیگ دسته یک کشور معرفی و با وجود اینکه 2 هفته پس از آغاز رقابت ها تشکیل شده، با هدایت خوب 'وحید بیاتلو' سرمربی جوان خود نتایج خوب و امیدوارکننده ای به دست آورده است.این تیم تا پایان هفته هفتم رقابت های لیگ دسته یک باشگاه های کشور با کسب 6 امتیاز در رده یازدهم قرار دارد.تیم فوتبال 90 ارومیه 30 مهر ماه جاری در هفته نهم رقابت های لیگ دسته یک کشور میزبان تیم شهرداری ماهشهر در زمین چمن تختی ارومیه خواهد بود.7156/3072            "}