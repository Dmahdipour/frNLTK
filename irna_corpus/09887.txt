{"onTitr":" در 24 ساعت گذشته؛    ","titr":" 2 تن در سوانح جاده ای همدان جان باختند","describe":" همدان- ایرنا- رئیس پلیس راه استان همدان اظهار داشت: واژگونی وسایل نقلیه در 24 ساعت گذشته منجر به مرگ 2 تن در سوانح جاده ای این استان شد.", "text":"سرهنگ رضا عزیزی روز چهارشنبه در گفت و گو با ایرنا گفت: سانحه نخست که شب گذشته رخ داد مربوط به واژگونی یک دستگاه وانت پیکان در جاده روستایی ملایر است.وی بیان کرد: رانندگی با سرعت غیرمجاز موجب واژگونی خودرو شده و راننده به علت استفاده نکردن از کمربند ایمنی به بیرون از وسیله نقلیه پرتاب و زیر خودرو جان باخت.رئیس پلیس راه استان همدان اضافه کرد: سانحه دوم نیز مربوط به واژگونی خودروی سواری پژو است که به مثابه سانحه نخست راننده به بیرون از خودرو پرتاب و جان خود را از دست داده است.سرهنگ عزیزی بیان کرد: برخی رانندگان تنها با نزدیک شدن به پلیس راه یا گشت های پلیس کمربند ایمنی را می بندند در حالیکه که این اقدام آنها به ضرر خودشان تمام می شود.وی با بیان اینکه درصد واژگونی خودرو در همدان بالاتر از میانگین کشوری است، افزود: بالا بودن سرعت خودروها، بی توجهی به جلو و رانندگی در حالت خستگی و خواب آلودگی علت اصلی افزایش آمار واژگونی در این استان است.190 تن در پنج ماهه سالجاری در سوانح جاده ای همدان جان باختند.7526/2090            "}