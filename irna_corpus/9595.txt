{"onTitr":"","titr":" مرگ گروهی ماهیان خزری تکذیب شد","describe":" ساری - ایرنا - محیط زیست مازندران تلف شدن گروهی ماهیان دریای خزر را پس از بررسی میدانی کارشناسی تکذیب کرد.", "text":"به گزارش خبرنگار ایرنا، محیط زیست مازندران اعلام کرد: آنچه که در برنامه امروز چهارشنبه «حالا خورشید»  سیمای جمهوری اسلامی مبنی بر مرگ دست جمعی ماهی در ساحل گهرباران ساری به نمایش گذاشته شد، ماهیان پرورشی آمور و آزاد (فیتوفاک) است که امکان پرورش در دریای خزر ندارند.محیط زیست مازندران اعلام کرد که پس از بررسی میدانی کارشناسان اکولوژیک دریای خزر و محیط زیست، احتمال داده می شود این ماهیان از سوی یکی از پرورش دهندگان خاطی منطقه به علت نامعلوم در ساحل رها شده است.حراست محیط زیست مازندران  نیز پس از این حادثه به دنبال یافتن پرورش دهنده خاطی است که ماهیان خود را پس از مرگ نامعلوم در آستانه برداشت ماهیان استخوانی در دریای خزر در ساحل گهرباران در ساری پخش کرد.آمارهای شیلات نشان می دهد چهار هزار و 200 صیاد در قالب 54 شرکت تعاونی صیادی پره در مازندران فعالیت دارند که از اواسط  هفته اینده (15مهرماه) برای صید وارد دریا می شوند.صید و ماهیگیری در سواحل دریای خزر به روش ' پره ' است. به این صورت که تورهایی با ارتفاع هفت تا 10 متر و به طول یک هزار و 200متر به کمک یک قایق به صورت نیم دایره در فاصله مشخصی از ساحل دریا ( 14 متری عمق دریا ) ریخته و پس از انباشته شدن از ماهیان استخوانی شامل گونه های کفال، سفید و کپور، به وسیله تراکتور به ساحل کشیده می شود.6982/1899            "}