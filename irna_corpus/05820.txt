{"onTitr":"","titr":" 986 طرح تولیدی فارس 638 میلیارد ریال تسهیلات دریافت کردند","describe":" شیراز- ایرنا- مدیر شعب بانک سپه منطقه فارس گفت: این بانک در جهت رونق تولید و ایجاد اشتغال در استان با پرداخت افزون بر 638 میلیارد ریال تسهیلات از 986 طرح تولیدی و اشتغالزا در این استان حمایت کرده است.", "text":"سعید منصوریان طبائی، یکشنبه در گفت و گو با ایرنا افزود: مساله اشتغال امروز از مسائل مهم و از دغدغه های اصلی مسئولان نظام و مدیران استان فارس است و ما نیز به سهم خود می کوشیم که بتوانیم در جهت رفع این دغدغه و فراهم کردن شرایط برای فعالیت کارآفرینان و ایجاد اشتغال گامی مثبت برداریم.وی ادامه داد: بر همین اساس، این بانک طی 6 ماه نخست امسال 986 فقره تسهیلات به طرح های تولیدی و اقتصادی استان جمعا به مبلغ 638 میلیارد و 496 میلیون ریال پرداخت کرده است.او اظهار داشت: همچنین این بانک طی مدت مذکور و در جهت تامین بخشی از سرمایه بنگاه های اقتصادی استان اقدام به پرداخت 603 فقره تسهیلات به ارزش 337 میلیارد و 457 میلیون ریال کرد.منصوریان طبائی افزود: 170 فقره تسهیلات به ارزش 55 میلیارد و 633 میلیون ریال نیز از سوی این بانک در قالب تسهیلات به تامین سرمایه در گردش واحدهای تولیدی استان اختصاص یافت.وی گفت: در 6 ماه نخست امسال 208 میلیارد و 744 میلیون ریال نیز در جهت تامین سرمایه خرید ماشین آلات بخش های تولیدی و صنعتی در قالب 580 فقره تسهیلات به متقاضیان پرداخت شد.مدیر شعب بانک سپه منطقه فارس اظهار داشت: یکی از اقدامات تاثیرگذار در جهت رونق تولید، حمایت از کالای ایرانی و تولید داخلی است و این بانک در جهت منویات رهبر معظم انقلاب در نامگذاری امسال به نام سال حمایت از کالای ایرانی اقدام به پرداخت تسهیلات خرید کالا در این استان کرد.گفت: در این زمینه نیز در 6 ماه نخست امسال 780 فقره تسهیلات خرید کالا جمعا به ارزش 181 میلیارد و 936 میلیون ریال به متقاضیان پرداخت شد.او گفت: پرداخت سه هزار و 90 فقره تسهیلات قرض الحسنه در قالب وام ازدواج و وام اشتغال زایی مددجویان کمیته امداد به ارزش 452 میلیارد و 505 میلیون ریال و پرداخت 740 فقره تسهیلات در قالب طرح های تعمیر و نوسازی مسکن روستایی جمعا به ارزش 304 میلیارد و 618 میلیون ریال از دیگر اقدامات این بانک در 6 ماه نخست امسال است.وی، فارس را استانی سرآمد در عرصه های مختلف دانست و افزود: تمام ظرفیت ها و امکانات بانک سپه را در جهت کمک به توسعه و پیشرفت این استان و همچنین خدمت رسانی به همه اقشار جامعه و بخش های مختلف به کار خواهیم گرفت.مدیر شعب بانک سپه منطقه فارس تصریح کرد: امسال مباحثی از جمله مشارکت در طرح های تولیدی، توانمند سازی نیروی انسانی، وصول مطالبات معوق و معرفی هر چه بیشتر خدمات و محصولات این بانک را به عنوان اولویت های کاری با جدیت دنبال می کنیم.از جمله سوابق کاری سعید منصوریان طبائی که به تازگی به عنوان مدیر شعب بانک سپه منطقه فارس منصوب شده می توان به مدیریت شعب مناطق کهگیلویه و بویراحمد، چهارمحال و بختیاری و خوزستان اشاره کرد.6122/ 2027            "}