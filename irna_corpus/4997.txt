{"onTitr":"","titr":" روزنامه نگار بلغار به قتل رسید","describe":" تهران - ایرنا - چندی از جنجال خبری قتل «جمال خاشقچی» روزنامه نگار مخالف رژیم سعودی نگذشته که خبر قتل «ویکتوریا مارینوا» خبرنگار تلویزیونی بلغار منتشر شد و امنیت قشر روزنامه نگار را در کانون توجه ها قرار داد.", "text":"به گزارش روز دوشنبه ایرنا از تارنمای شبکه فرانس 24، «جورجی جورجیف» (Georgy Georgiev) دادستان محلی در بلغارستان با انتشار جزئیاتی در مورد این جنایت عنوان کرد که مارینوای 30 ساله با ضرباتی به سر و آثار خفگی به قتل رسیده و «تلفن همراه، سوییچ، عینک و بخشی از لباس هایش مفقود شده اند.» این شبکه افزود: مارینوا مدیر اجرایی یکی از تلویزیون های خصوصی کوچک در بلغارستان بود که در تاریخ 30 سپتامبر (8 مهر) برنامه ای را در مورد کلاهبرداری ادعایی تجار و سیاستمداران بزرگ در حوزه تامین مالی اتحادیه اروپا پخش کرد. همکاران مارینوا نگران امنیت خود هستند.فرانس  24 در ادامه با اشاره به واکنش های بین المللی به این رویداد، نوشت: «هارلم دزیر» نماینده سازمان امنیت و همکاری اروپا در امور آزادی رسانه ها در حساب توییتری خود درمحکومیت قتل مارینوا نوشت: از قتل وحشتناک ویکتوریا مارینوا خبرنگار تحقیقی در بلغارستان شوکه شدم. خواستار تحقیقی جامع و تمام عیار در مورد این پرونده هستم. مسببان این حادثه باید به سزای عمل خود برسند.»به نقل از تارنمای این شبکه خبری، براساس داده های جمع آوری شده از سوی سازمان گزارشگران بدون مرز، به طور میانگین هر هفته یک روزنامه نگار در جهان به قتل می رسد.بلغارستان در رده بندی سال 2018 این سازمان با چند پله سقوط در رده 111 قرار گرفت که پایین ترین رتبه میان کشورهای اتحادیه اروپا است. اروپام**9418**1485            "}