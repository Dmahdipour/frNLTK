{"onTitr":"","titr":" 570 عملیات امداد توسط آتش نشانان آستانه انجام شد","describe":" رشت - ایرنا - مسئول واحد آتش نشانی شهرداری آستانه اشرفیه گفت: طی یک سال گذشته 570عملیات امداد و نجات توسط ماموران ایستگاه آتش نشانی شهر آستانه اشرفیه انجام شده است.", "text":"بهزاد رسولیان روز چهارشنبه در گفتگو با خبرنگار ایرنا تصریح کرد: در این مدت آتش نشانان این منطقه در عملیات امداد و نجات و همچنین اطفای حریق 83 واحد مسکونی ، 49 واحد تجاری ، 235 پوشش گیاهی ، 12 واحد انباری ،17 خودرو و شش کارخانه شرکت داشته اند.وی با اشاره به انجام 62 مورد عملیات امداد و نجات تصادفات توسط آتش نشانان این شهر در یک سال گذشته اظهار داشت: 35 مورد جمع آوری حیوانات موذی و ولگرد، 18 مورد بریدن انگشتر ، 36 مورد عملیات رهایی از آسانسور ، 12 مورد عملیات در حوادث غیر مترقبه و حضور در پنج عملیات غریق نجات از دیگر اقدامات ماموران است.به گفته رسولیان، همچنین در این مدت 35 کارگاه آموزشی با هدف آشنایی دانش آموزان با فعالیت های امداد و نجات آتش نشانان تشکیل شده است.وی تعداد آتش نشانان ایستگاه آتش نشانی آستانه اشرفیه را 19 نفر عنوان کرد و گفت: سه دستگاه ماشین سنگین ، یک ماشین نیمه سنگین ، یک بالا بر و یک نیسان پیش رو از جمله امکانات ایستگاه آتش نشانی این شهر است.وی انجام هرگونه عملیات امداد و نجات توسط آتش نشانان را در گرو همکاری مناسب مردم دانست و گفت: انتظار می رود مردم هنگام بروز هرگونه حادثه ابتدا خونسردی خود را حفظ کنند و بلافاصله با شماره 125 تماس بگیرند تا آتش نشانان خود را به محل برسانند.شهر آستانه اشرفیه در شرق استان گیلان قرار دارد.7287/2007            "}