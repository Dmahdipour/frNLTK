{"onTitr":"","titr":" صف طولانی فروشندگان ارز مقابل صرافی های همدان","describe":" همدان- ایرنا - ناآرامی و نگرانی  ناشی از کاهش قیمت ارز در همدان نیز دامنگیر فروشندگان ارز خانگی شده است.", "text":"به گزارش ایرنا سقوط قیمت ارز که از روز دوشنبه در کشور آغاز شده و به مهم‌ترین اخبار روز در بین مردم و شبکه های اجتماعی تبدیل شده است همچنان موجی از نگرانی را در بین فروشندگان آن رقم زده است.بر اساس آمارها کانون صرافان ایران شامگاه دوشنبه قیمت دلار را 15 هزار و 300 تومان اعلام کرد اما بر اساس گزارش ها این  رقم به حدود 11 هزار تومان در صبح امروز در همدان رسیده است. فروشندگان ارز که از ادامه افت قیمت ارز نگرانی دارند همانند دیگر شهرها از بامداد امروز سه شنبه در مقابل صرافی ها صف کشیده اند اما بنابر اعلام صرافی های این استان از صبح امروز معامله ای انجام نشده است چرا که تا  ثبات قیمت ارز و جلوگیری از نوسان آن صرافی ها از خرید ارز خودداری می کنند. در بازدید میدانی خبرنگار ایرنا همدان از صرافی ها، دلالان نیز از خرید ارز خودداری می کنند و یا قیمت های پیشنهادی پایین تر از نرخ واقعی است.2087/7523            "}