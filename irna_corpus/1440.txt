{"onTitr":" امام جمعه سمنان:    ","titr":" مردم با یکپارچگی جنگ روانی دشمنان را خنثی کنند","describe":" سمنان- ایرنا- نماینده ولی فقیه در استان و امام جمعه سمنان گفت: مردم با یکپارچگی و همدلی برای نشان دادن اقتدار روز افزون نظام جمهوری اسلامی، جنگ روانی و توطئه اقتصادی استکبار جهانی را خنثی کنند.", "text":"آیت الله سید محمد شاهچراغی روز پنجشنبه در گفت وگو با ایرنا افزود: دشمنان در شرایطی که اکنون مردم با مشکلات اقتصادی مواجه هستند درصدد توطئه و رخنه در جامعه هستند که باید آحاد جامعه و مسئولان نسبت به این کینه توزی ها هوشیار باشند.وی خاطرنشان کرد: باید استکبار جهانی را با انسجام ملی در بخش اقتصادی منزوی کرد و باید این نکته غیرقابل انکار را درک کرد که آحاد جامعه در ثبات بازار کشور نقش دارند.شاهچراغی تصریح کرد: دشمنان در حالی که درصدد پاشیدن بذر ناامیدی در جامعه هستند باید مسئولان با پشت کار و تلاش شبانه روزی برای رفع مشکلات مردم در تلاش باشند.وی ادامه داد: ملت ایران در 40 سال گذشته اقتدار و وفاداری خود را به نظام جمهوری اسلامی اثبات کردند و به یقین با همدلی از این شرایط سخت هم ملت ایران سرافرازانه عبور خواهد کرد.امام جمعه سمنان اضافه کرد: مردم محروم جامعه اکنون با مشکلات متعدد اقتصادی مواجه هستند که دولت باید برای رفع این چالش و مهار فقر در جامعه تلاش کند.آیت الله شاهچراغی گفت: نباید در این شرایط سخت اقتصادی نسبت به درد و رنج مردم بی تفاوت بود و نهادهای اجرایی با شناسایی افراد فقیر جامعه برای رفع درد و رنج آنان بکوشند.وی خاطرنشان کرد: مردم صاحبان واقعی نظام جمهوری اسلامی هستند و خدمت به مردم باید به عنوان یک رکن غیرقابل انکار در اولویت کاری نهادهای اجرایی باشد.آیت الله شاهچراغی گفت: توسعه و آبادانی ایران اسلامی با وفاق ملی حاصل می شود و باید به دور از تفکر حزبی و جناحی و با توجه به رهنمود رهبر معظم انقلاب اسلامی برای اقتدار این نظام سرافراز گام برداشت.نماینده ولی فقیه در استان سمنان ادامه داد: اقتصاد مقاومتی و حمایت از کالای ایرانی به عنوان یک راهبرد مهم برای کاهش آمار بیکاری و خنثی کننده توطئه دشمنان در اولویت های کاری مسئولان باشد و با همدلی باید از گره از مشکلات فعالان اقتصادی در این منطقه از کشور باز کرد.7339/6103            "}