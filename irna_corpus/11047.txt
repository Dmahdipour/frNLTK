{"onTitr":" نطق های میان دستور مجلس؛    ","titr":" عضو فراکسیون امید: چند شغله ها از مردم انتظار ریاضت دارند","describe":" تهران - ایرنا - عضو فراکسیون امید مجلس شورای اسلامی گفت: افراد چند شغله بدون این که ذره‌ای نگرانی های مردم را حس کنند از آنها انتظار ریاضت دارند.", "text":"به گزارش خبرنگار پارلمانی ایرنا، «منوچهر جمالی»نماینده مردم رودبار در نطق میان دستور جلسه علنی روز سه شنبه مجلس شورای اسلامی افزود: سال ها دغدغه رهبر انقلاب و مسئولان دلسوز کشور اشتغال جوانان است، درحالی که جوانان با مدرک تحصیلی بالا برای داشتن یک شغل حتی خدماتی و کارگری در ادارات و شرکت ها به بنده و شما مراجعه می کنند، چرا برخی با داشتن چندین شغل رسمی و غیررسمی بدون این که ذره‌ای نگرانی ها و دغدغه های مردم را حس کرده باشند، از آنها انتظار ریاضت دارند.وی یادآور شد: در شرایط سخت کنونی ضمن حفظ اتحاد و همدلی بین قوا، آحاد مردم، مسئولان، تمامی بخش های مختلف اجرایی، ارگان‌ها و نهادهای کشور موظف‌ هستند به طور موثر و مجدانه با تمام امکانات در راستای زندگی بهتر، ایجاد امید و نشاط  وارد میدان عمل شوند. نماینده مردم رودبار در مجلس تاکید کرد: در این شرایط ایجاد فضای ناامیدی و یاس در مردم از طرف هر مقام و نهادی غیرقابل قبول است.** دولت وضعیت وزارتخانه‌های با سرپرست را مشخص کندهمچنین جواد ساداتی نژاد نماینده مردم کاشان در مجلس در نطق میان دستور خود به حمله موشکی سپاه پاسداران اشاره کرد و اظهار داشت: پیام این اقدام به حامیان تروریستی منطقه این بود که اگر دست و پای خود را از ایران جمع نکنید آنها قطع خواهند شد.وی فقدان تصمیم‌گیری به موقع و عدم بازنگری در برخی از تصمیم‌گیری ها را موجب تحریم داخلی دانست و تاکید کرد: برخی اختیارات هیات دولت به شوراهای برنامه ریزی استان‌ها داده شود و بروکراسی حذف شود. نماینده مردم کاشان در مجلس تصریح کرد: لازم است دولت وضعیت وزارتخانه‌هایی که با سرپرست مدیریت می‌شود را مشخص کند.** تقویت کشاورزی اصلی ترین رکن اقتصاد مقاومتی استعلی رستمیان نماینده مردم سلسله و دلفان عضو کمیسیون اجتماعی مجلس هم در نطق میان دستور خود از رییس جمهوری خواست با توجه به شرایط اقتصادی و معیشتی کشور که روز بروز عرصه را بر زندگی مردم به خصوص دهک های پایین جامعه تنگ کرده است فکر عاجلی برای تخصیص بسته های حمایتی از محرومان و اقشار مختلف مردم در نظر بگیرد.وی اصلی ترین عنصر و رکن اقتصاد مقاومتی را تقویت کشاورزی، تولیدات و محصولات کشاورزی دانست و افزود: اکثر سیاست‌ها دانسته یا ندانسته در جهت تضعیف کشاورزی و در واقع اقتصاد مقاومتی است.نماینده مردم سلسله و دلفان در مجلس همچنین از مسئولان خواست به کشاورزان کمک کنید و زمین آنها را تملک نکنند، این کار موجب بیکاری فزاینده در کشور و مشکلات اجتماعی و امنیتی می شود.رستمیان اضافه کرد: از دولت  امید می رود که بسته های حمایتی از تولیدکنندگان را در بخش های صنعت و کشاورزی که از طریق بانک مرکزی مقرر شده که جرایم و دیرکرد تسهیلات بخش تولید بخشوده شود هر چه سریعتر اقدام کند.** ایفای نقش نظارتی مجلس در بحران اقتصادی فعلی اولویت اول استسید حمایت میرزاده نماینده مردم گرمی در مجلس هم در نطق میان دستور خود اظهار داشت: آیین نامه های اجرایی که در وضع قوانین، مجلس، دولت را مکلف به تدوین آنها کرده از نظر برخی دستگاه ها کاغذپاره ای بیش نبوده به طوری که از زمان وضع بهترین قوانین برای حل مشکلات مردم و اصلاح امور نه تنها روز و ماه بلکه سال هم گذشته اما هیچ اثری از تدوین مقررات مربوطه دیده نمی شود.وی افزود: این افراد هستند که قدرت خود را در تمرکز دانسته و مانع تفویض اختیار می شوند به طوری که زیرمجموعه استانی یا شهرستانی باید حتی برای آب خوردن هم از این مدیران اجازه بگیرند و سلیقه بی حاصل خود را به جای یافته های علمی بر دستگاه های اجرایی حاکم کرده و منافع شخصی را بر منافع ملی ترجیح می دهند.نماینده مردم گرمی در مجلس خاطرنشان کرد: باید با ایفای نقش نظارتی خود در بحران اقتصادی فعلی که مهار آن اولویت اول است، به جای وقت گذاشتن برای مسائل جزئی، برای رفع تبعیض و توزیع عادلانه امکانات موجود با توجه ویژه به مراکز تولیدی و پایگاه های واقعی اقتصاد مقاومتی در مراکز کارآفرینی، روستاها طرحی نو درانداخت.** دستگاه‌های اقتصادی مشکلات کشور را به درستی حل کنند.سید کاظم دلخوش نماینده مردم صومعه سرا در مجلس نیز در نطق خود به نوسانات در بازار ارز اشاره کرد و اظهار داشت: نباید نگران آن روزهایی که دلار بالا می‌رفت و نباید نگران این روزهایی که دلار در حال پایین آمدن است، بشویم. وی افزود: به جای این که احساساتی فکر کنیم و تصمیم بگیریم در بخش ارز، سکه، کالا و خدمات، دولت برنامه دقیق اقتصادی داشته باشد.عضو کمیسیون اقتصادی مجلس به وجود آشفتگی و نابسامانی در گمرک اشاره کرد و یادآور شد: این آشفتگی سرمایه‌گذاران، تولید کنندگان و صادر کنندگان را رنج می‌دهد و دستگاه‌های اقتصادی ما باید تلاش کنند که مشکلات اقتصادی کشور را به درستی حل کنند.دلخوش با بیان این که بعضی از مسئولین و ادارات برخی از مسائل و مشکلات ریز را به دلیل ضعف مدیریت بزرگ می‌کنند، تاکید کرد: مشکل کامیون‌داران مشکلی نیست که به راحتی حل نشود.سیام**9314**1336            "}