{"onTitr":" امام جمعه اصفهان:    ","titr":" مردم می خواهند در خط اسلام و امام حرکت کنند","describe":" اصفهان- ایرنا - نماینده ولی فقیه در استان و امام جمعه اصفهان گفت : مردم از خط بازی های سیاسی خسته شدند و می خواهند در خط مستقیم اسلام و امام حرکت کنند.", "text":"به گزارش ایرنا، آیت الله سید یوسف طباطبایی نژاد روز چهارشنبه در آیین تکریم و معارفه دادستان عمومی و انقلاب اصفهان افزود : متاسفانه خیلی از مشکلات کشور از خط بازی های سیاسی نشات می گیرد.وی اظهارداشت: با روی کار آمدن هر رییس جمهوری، نیروهایی تربیت شده در هر دوره سیاسی کنار گذاشته می‌ شوند و سپس نیروهای جدید وارد می شود که این به طور واقعی کار غلطی است و این تغییرات باید در حد وزیران صورت گیرد.امام جمعه اصفهان اظهار امیدواری کرد که با ورود به چهل سالگی انقلاب، خط ها را کنار بگذاریم و در یک مسیر و خط اسلام و امام حرکت کنیم.وی اصفهان را مرکز سیاستگذاری کشور برشمرد و گفت: این استان از نظر سیاسی با خیلی شهرهای کشور متفاوت است و هر اتفاقی که در اصفهان روی بدهد به تبع آن در استان های دیگر رخ خواهد داد.آیت الله طباطبایی نژاد همچنین اصفهان را با وجود تمام مشکلات و کمبودها بواسطه عملکرد دستگاه قضایی و امنیتی، استانی امن اعلام کرد.وی به بخشی از مسکلات و کمبودهای استان در دستگاه قضایی اشاره  و اضافه کرد : ساختمان‌ های دادگستری و دادستانی اصفهان شایسته شهرستان و استان نیست در حالی که در بسیاری از استان‌ های کوچکتر فضاهای خیلی بهتری وجود دارد.امام جمعه اصفهان خطاب به کسانی که راهکار نجات کشور را آمریکا می دانند، گفت : این افراد در کشور باید خیلی بی هوش باشند که به این نجات فکر می کنند زیرا دلبستن به آمریکا چیزی جز ذلیلی و خواری برای هیچ کشوری ندارد.وی تاکید کرد : هم اکنون باید همه دست به دست هم بدهیم و کشور را به جلو بکشانیم.در این مراسم که با حضور دادستان کل کشور برگزار شد، علی اصفهانی به عنوان دادستان عمومی و انقلاب اصفهان معرفی و از حسن رحیمی دادستان سابق اصفهان قدردانی شد./6026/6994            "}