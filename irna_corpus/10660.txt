{"onTitr":"","titr":" تکمیل کمربندی شهرهای غربی مازندران سرعت می گیرد","describe":" ساری - ایرنا - معاون هماهنگی امور عمرانی استاندار مازندران از بررسی و بازبینی طرح های سفر کاروان تدبیر و امید به این استان خبر داد و گفت که تکمیل این طرح ها از جمله کمربندی شهرهای غربی مازندران سرعت می گیرد.", "text":"به گزارش روابط عمومی استانداری مازندران، علی نبیان ساخت و تکمیل طرح های کنارگذر و رینگ شهری را از تاکیدات رییس جمهوری در سفر استانی سال 94 برشمرد و افزود که طرح ها و پروژه های این سفر بتازگی با حضور نماینده معاون رییس جمهوری و رییس سازمان مدیریت و برنامه ریزی کشور مورد بررسی قرار گرفت.وی گفت: در این جلسه با حضور دستگاههای متولی که اجرای طرح های توسعه ای استان نقش داشتند، کلیه پروژه ها مورد بازبینی و بررسی قرار گرفت و دستگاه ها گزارش دقیقی از اقدامات دستگاه متبوع در خصوص اجرای پروژه های سفر و تخصیص های صورت گرفته ارایه کردند که نهایتا تخصیص های لازم برای تحقق پروژه های زیرساختی مورد بررسی قرار گرفت.نبیان با اشاره به این که علاوه بر بررسی فرآیند اقدامات، بازدید از پروژه ها نیز در دستور کار قرار گرفت، بیان داشت: در این راستا و بر حسب تاکید استاندار مازندران، برخی پروژه ها بویژه پروژه های شهری و برخی مسیرهای حاشیه ای که گره گشای ترافیک و کاهش مسیر از ساری به برخی شهرها هستند مورد بازدید و بازبینی قرار گرفت و مقرر شد تامین مالی آن ها صورت پذیرد.معاون هماهنگی امور عمرانی استاندار گفت: علاوه بر آن پروژه های کنارگذر و رینگ شهری که در سفر کاروان تدبیر و امید، بسیار مورد توجه و تاکید رییس جمهوری قرار گرفته بود و 6 پروژه کنار گذر غرب استان بازدید میدانی شد و تامین اعتبارات این پروژه ها در دستور کار سازمان مدیریت و برنامه ریزی کشور قرار گرفت.وی افزود: با تامین منابع که از سوی سازمان مدیریت و برنامه ریزی برای 6 رینگ شهری غرب استان صورت می پذیرد، ان شاء الله اجرای این پروژه ها با سرعت بیشتری در دستور کار قرار خواهد گرفت.معاون استاندار گفت: محور تنکابن، الموت و قزوین که در گذشته منابع مالی به آن تعلق گرفته بود، اجرای آن در حوزه قزوین اجرایی شد و اکنون اجرای محور مازندران در دستور کار قرار گرفت و با پیگیری هایی که استاندار مازندران برای تامین مالی این پروژه داشتند، 100 میلیارد تومان منابع برای اجرای پروژه محور قزوین – الموت اختصاص یافت که باید سرعت اجرای آن بیش از گذشته دنبال شود.نبیان افزود: 100 میلیارد تومان در سفر رییس جمهور به موضوع کنار گذرهای غرب مازندران اختصاص یافت که بخشی از آن تامین منابع مالی شده بود و امسال با بازدید میدانی صورت گرفته و مکاتبات استاندار با رییس سازمان مدیریت و برنامه ریزی، امیدواریم این منابع تحقق یابد و شاهد اجرای این پروژه ها در رینگ شهری باشیم.وی با اعلام این که پروژه چهار خطه کردن محور سوادکوه انجام شد و منتهی الیه ورودی به شهر قائم شهر نیاز به زیرگذر دارد که بحمدالله این طرح، مصوب و به پیمانکار ابلاغ شده و پیمانکار کارگاه را تجهیز نموده است، گفت: اجرای همسطح مسیر در پل سفید نیز جهت سرعت بخشی، تاکیداتی به شرکت ساخت و توسعه وزارت راه و پیمانکار جهت این مهم صورت پذیرفته است.معاون هماهنگی امور عمرانی استاندار مازندران افزود: در محور هراز شاهد پیشرفت فیزیکی 61 درصدی هستیم و سه روگذر که با حضور وزیر راه و شهرسازی و استاندار در سال 96 کلنگ زنی شد، هر سه پروژه پیشرفت خوبی دارد و پیمانکاران تلاش دارند قبل از موعد مقرر این پروژه ها را به اتمام برسانند.کاروان دولت تدبیر و امید دربیست و سومین سفر استانی خود در دولت یازدهم، مهرماه سال 94به استان مازندران سفر کرد و 42مصوبه برای توسعه این خطه شمال کشور به تصویب رساند.تکمیل سد گلورد ، ساخت بیمارستان در شهرهای بهشهر ، تنکابن ، قائمشهر، احیاء 700 قطعه آببندان ، آبرسانی به شهرهای بابل ، بابلسر ، فریدونکنار ، کتالم ، ساری ، طرح های راهسازی در شهرهای قائمشهر، سیمرغ، بهنمیر، شیرگاه ،بابل، نشتارود، سلمان شهر، کلارآباد، عباس آباد و ساخت نیروگاه زباله سوز در شهرهای ساری و نوشهر از مهم ترین مصوبات سفر استانی دولت تدبیر و امید به مازندران بود.    1654            "}