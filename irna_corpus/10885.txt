{"onTitr":"","titr":" مراسم تعزیه خوانی در بیرجند برگزار می شود","describe":" بیرجند - ایرنا - رئیس سازمان فرهنگی، اجتماعی و ورزشی شهرداری بیرجند گفت: مراسم تعزیه خوانی با همکاری گروه عاشقان حضرت عباس (ع) و به مناسبت ایام محرم به مدت چهار روز در پارک توحید بیرجند برگزار می شود.", "text":"به گزارش روز سه شنبه روابط عمومی شهرداری بیرجند محمدرضا قلاسی مود اظهار داشت: این مراسم روزهای 10 تا 13 مهر ماه جاری ساعت 16 در محل آمفی تئاتر پارک توحید برگزار می شود و هدف از برگزاری آن ترویج فرهنگ عاشورایی، انتقال مفاهیم و جلوه های زیبایی از ایثار و جانفشانی در راه مبارزه حق علیه باطل است. وی از احیای سنت و فرهنگ دینی در برگزاری تعزیه خبر داد و افزود: در انجام مراسم تعزیه، ابعاد واقعه عاشورا به تصویر کشیده شده و مظلومیت شهدای کربلا به بیننده منتقل می شود.رئیس سازمان فرهنگی، اجتماعی و ورزشی شهرداری بیرجند با اشاره به اینکه تعزیه در فرهنگ مردم بیرجند از اهمیت و توجه ویژه ای برخوردار است ابراز امیدواری کرد: اجرای این آیین با استقبال گسترده عزاداران و دوستداران اهل بیت مواجه شود.9893*3028            "}