{"onTitr":"","titr":" فرش قرمز البرز زیر پای سرمایه گذاران","describe":" کرج-ایرنا- مدیرعامل شرکت شهرک های صنعتی البرز گفت: امکانات زیر ساختی و سایر خدمات با هدف افزایش تولید و صادرات در اختیار تمام سرمایه گذاران و صنعتگران این استان قرار می گیرد.", "text":"محمد امین بزازی پور فرشی روز دوشنبه در گفت وگو با ایرنا افزود: تلاش براین است که واحدهای تولیدیو صنعتی  بتوانند با آرامش به تولید و به تبع آن صادرات بپردازند که در این میان احداث واحدهای کارگاهی کوچک به رونق کسب و کار کمک بیشتری می کند.وی اضافه کرد: احداث  10 واحد کارگاهی کوچک  با  هدف استقرار سریع سرمایه گذاران در این استان آغاز شده است. بزازی پور فرشی گفت: برخی از واحدهای تولیدی و صادراتی  البرز با استانداردهای بازارهای هدف و نهادهای حمایتی مانند صندوق توسعه صادرات آشنایی ندارند که با مشکلاتی مواجه شده اند.وی ادامه داد: حضور واحدهای کارگاهی، تولیدی و صادراتی در نمایشگاه های داخل و خارج از کشور فرصت مناسبی است تا تولید کنندگان بتوانند با مبانی به روز صادرات و تولید آشنا شده و با انتقال آن به واحدهای کارگاهی خود در توسعه آن گام بردارند.مدیرعامل شرکت شهرک های صنعتی البرز در بخش دیگری از سخنان خود به نقش صنایع کوچک و متوسط در توسعه تولید و صادرات پرداخت و اظهار داشت: تحریم ها نمی توانند مشکلی در این صنایع ایجاد کنند.بزازی پور فرشی گفت: شرکت شهرک های صنعتی البرز تمام تلاش خود را برای حمایت از صنایع کوچک و متوسط به واحدهای تولیدی خواهد کرد و به همین منظور شناخت موانع، چالش های موجود در شهرک های صنعتی، بررسی و شناسایی مشکلات واحدهای صنعتی و به دنبال آن ارائه راهکارهای منطقی و عملی برای حل و رفع مشکلات از مواردی است که در حال اجرایی شدن است.وی ادامه داد: همچنین رفع کمبودهای شهرک‌های صنعتی استان از دیگر مواردی است که  با جدیت در حال پیگیری است.بیش از سه هزار و 500 واحد صنعتی در استان البرز فعالیت دارند.7414/ 6155            "}