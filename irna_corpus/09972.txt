{"onTitr":" سفیر ایران:    ","titr":" فصل جدید همکاری اقتصادی ایران و عراق است","describe":" بغداد - ایرنا - 'ایرج مسجدی' سفیر جمهوری اسلامی ایران در بغداد گفت: رشد صادراتی قابل ملاحظه ایران به عراق در نیمه نخست امسال نشانگر فصل جدیدی از همکاری های اقتصادی ایران و عراق است.", "text":"به گزارش روز چهارشنبه ایرنا، مسجدی در دیدار جمعی از فعالین اقتصادی حوزه تعاون جمهوری اسلامی ایران و مدیران تعاونی های کشاورزی استان بصره و بغداد با وی اعلام کرد که ایفای نقش تعاونی های قوی و سرمایه گذار ایرانی در عراق مورد استقبال طرف عراقی قرار می گیرد. وی از فعالان اقتصادی ایران خواست از فرصت های خوب سرمایه گذاری و انجام طرح های مشترک با طرف عراقی در بخش های مختلف حوزه اقتصادی در عراق استفاده کنند. مسجدی سیاست قطعی جمهوری اسلامی ایران را حمایت از روند سیاسی، گسترش دموکراسی و توسعه اقتصادی و بازساری مناطق آسیب دیده در جنگ با تروریسم دانست.'ناصر بهزاد' رایزن بازرگانی جمهوری اسلامی ایران نیز در این نشست گفت: از موانع حضور تعاونی های ایران در عراق، عدم ورود شرکت های بزرگ صنعتی و تجاری در این بخش است.وی افزود: سازماندهی حضور شرکت های بزرگ صنعتی و تجاری در قالب کنسرسیوم شرایط مطلوبی برای کاهش قیمت تمام شده، مدیریت متمرکز بازار و افزایش گسترده نفوذ در بازار عراق را ممکن می سازد.رایزن بازرگانی جمهوری اسلامی ایران در عراق همچنین باتوجه به اهمیت شکل دهی زنجیره پیوسته تامین و توزیع توسط تعاونیهای ایران در قالب s.p.x ها، این مدل را الگویی موفق برای  حضور در بازار عراق با نگاه مشارکت دانست.وی همچنین پیشنهاد کرد که با طراحی شیوه های متناسب زمینه سازی حداکثری حضور شرکت های تعاونی ایرانی ایجاد شود.وی اعلام کرد که بخش تعاون با ایجاد سازوکار لازم می تواند بسترساز حضور شرکتهای تعاونی توانمند در عراق شود.بهزاد لازمه همکاری های شرکت های تعاونی ایران با بخش های تعاونی عراق با استفاده از ظرفیت بانک 'تعاون اسلامی' به شیوه های مختلف از صندوق پروژه-اعتبار خریدار و... را موضوعی مهم دانست.وی گفت: تعاونی ها می توانند گام ها موثری در مسیر صادرات و اشتغالزایی موثر بین ایران و عراق بردارد.در این دیدار مدیران تعاونی های کشاورزی استان بصره نیز نسبت به حوادث بصره اعلام تاسف کرده و آن را حاصل اقدام دشمنان مشترک ایران و عراق دانستند.مدیران تعاونی های کشاورزی این استان جنوبی عراق افزودند: مردم ایران و عراق مستحکم تر از قبل در راه سازندگی، آبادانی و فعالیتهای اقتصادی کنار هم خواهند بود.خاورم*2*380**            "}