{"onTitr":"","titr":" مامور پلیس جان 2 کارگر را در گچساران نجات داد","describe":" گچساران - ایرنا -فرمانده انتظامی گچساران گفت: با اقدام سریع مامور پلیس 2 کارگر سد در حال ساخت چم شیر در این شهرستان از مرگ حتمی نجات یافتند.", "text":"به گزارش روز پنجشنبه ایرنا به نقل از پایگاه خبری پلیس، سرهنگ سید محمد موسوی اظهار داشت: 2 نفر از کارگران سد و نیروگاه چم شیر گچساران در حال تخلیه چاه فاضلاب شرکت دچار گاز گرفتگی شدند، که توسط یکی از کارکنان نیروی انتظامی گچساران از مرگ حتمی نجات پیدا کردند.وی عنوان کرد: این کارگران که با خودرو قصد خالی کردن فاضلاب را داشتند با گذر از لوله 75 اینچی فاضلاب، وارد اتاق سبتیک شدند و در حال تنظیم لوله بودند که دچار گاز گرفتگی شدند.موسوی گفت: شاهدان تقاضای کمک کردند که یکی دیگر از کارگران، وارد لوله و قصد نجات وی را داشت اما خود نیز دچار گاز گرفتگی شد.فرمانده انتظامی گچساران افزود: در این هنگام یکی از افسران فداکار نیروی انتظامی به نام سروان سید مؤمن مهدوی با لباس نظامی وارد لوله شد.موسوی گفت: این مأمور به کمک حاضران یکی از مصدومان را بیرون کشید و اقدامات احیا از سوی امدادگران روی مصدوم انجام شد.وی تصریح کرد: یکی دیگر از کارگران که در عمق چاه بی هوش بود نیز از سوی افسر از چاه خارج شد.موسوی اظهار داشت: مأمور در حین انجام این عملیات دچار گازگرفتگی شد اما حال وی خوب است.شهرستان 124 هزار نفری گچساران در جنوب غربی کهگیلویه و بویراحمد قرا ر دارد.8143/6110            "}