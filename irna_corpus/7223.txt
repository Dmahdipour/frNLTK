{"onTitr":"","titr":" 77 درصد از جمعیت بالای 30 سال شهرضا ارزیابی سلامت شدند","describe":" اصفهان - ایرنا - مدیر شبکه بهداشت و درمان شهرضا  گفت : از  73 هزار و 400 نفر جمعیت بالای 30 سال درشهرستان ، 56 هزار و 500 نفر معادل 77 درصد در طرح  ﻧﻈﺎم ﻣﺮاﻗﺒﺖ ﻫﺎی ﺑﻬﺪاﺷﺘﻲ اوﻟﻴﻪ (ایراپن ) ارزیابی شدند.", "text":"به گزارش ایرنا حجت الله تنهایی روز شنبه در گفت و گو با ایرنا افزود : 86 درصد از جمعیت مورد ارزیابی شهرستان سالم بوده و خطر سکته قلبی در این افراد کمتر از 10 درصد است.وی گفت: با توجه به اینکه هفت  هزار نفر درشهرضا مبتلا به فشار خون بالا هستند این موضوع نشان دهنده درصدر بودن این بیماری بین بیماری های غیر واگیر است.مدیر شبکه بهداشت ودرمان شهرضا تصریح کرد: 3 هزار و  300 نفر مبتلا  به  دیابت و  چهار هزار نفر به کلسترول خون بالا مبتلا هستند.تنهایی ادامه داد: 554 نفر نیز مبتلا به بیماری آسم هستند .وی همچنین از غربالگری سرطان روده  در افراد   50  تا 69 سال خبرداد و افزود: 19هزار نفر نسبت به این سرطان مورد ارزیابی قرار گرفته اند که 72درصد آن نسبت به سرطان روده بزرگ غربالگری شده اند.مدیر شبکه بهداشت ودرمان شهرضا گفت:  برروی  12 هزار و 600  نفر آزمایش  فیت انجام شد که  نتیجه این آزمایش بر 436 نفر مثبت بوده است.تست فیت که درطرح ایراپن جهت افراد 50 تا 69 سال انجام می‌شود، بهترین شیوه برای تشخیص خون مخفی در مدفوع و سرطان روده بزرگ است. در ﻧﻈﺎم ﻣﺮاﻗﺒﺖﻫﺎی ﺑﻬﺪاﺷﺘﻲ اوﻟﻴﻪ  یا ایراپن، بیماری های  قلبی و عروقی ، دیابت،  مزمن تنفسی و سرطان اریابی می شود.این طرح هم اکنون به شکل  آزمایشی  در نقده از توابع  استان آذربایجان غربی، مراغه در استان آذربایجان شرقی، شهرضا در استان اصفهان و بافت در استان کرمان اجراشد.این طرح از بهمن ماه 1394 با فراخوان گروه های هدف در شهرضا اجرایی شد.شهرضا در 80 کیلومتری جنوب اصفهان واقع شده است.ت/7144 / 6022            "}