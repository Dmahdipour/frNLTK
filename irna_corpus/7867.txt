{"onTitr":"","titr":" علیه 15 نماینده مجلس ترکیه کیفرخواست قضایی صادر شد","describe":" آنکارا - ایرنا - دادستان کل آنکارا کیفر خواستی را علیه 12 نماینده عضو حزب دموکراتیک خلق ها(ح.د.پ) و سه نماینده عضو حزب جمهوری خواه خلق در مجلس ملی ترکیه صادر کرده و آنها را با اتهام 'تبلیغ گروه تروریستی مسلح' و 'توهین به رئیس جمهوری' به مراجع قضایی فراخواند.", "text":"به گزارش روز جمعه ایرنا و به نقل از وبسایت روزنامه کارار، دادستان آنکارا با تنظیم کیفرخواستی، 12 نماینده مجلس با نام های آیهان بیلگن، آیشه آجار باشاران، علیجان اونلو، بردان اوزتورک، بدیا اوزکوگچه ارتان، فلک ناز اوجا، فیلیز کرستجی، کمال بلبل، مرال دانیش بشتاش، امام تاشجیر، نعمت الله اردوغموش و پروین بولدان از حزب دموکراتیک خلق ها (ح.د.پ) را به اتهام 'تبلیغ گروه تروریستی' و چتین عثمان بوداک، اردین بیرجان و آیکوت اردوغدو از حزب جمهوری خواه خلق را به اتهام 'توهین به رئیس جمهوری' به منظور پاسخگویی به اتهامات به دادگاه فراخوانده است.بنا بر اعلام این رسانه، کیفرخواست های صادره به دلیل اظهارات این نمایندگان علیه عملیات شاخه زیتون(عملیات اشغال شهر عفرین در شمال سوریه) و نیز ابراز مواضع تند در روز جهانی زن (هشتم مارس) علیه دولت و رئیس جمهوری ترکیه صادر شده است.این رسانه تاکید کرد: یک نسخه از کیفرخواست های اعلامی، برای وزیر دادگستری و یک نسخه نیز برای ریاست مجلس برای قرائت آن و ابلاغ به نمایندگان مورد نظر ارسال شده است.فشار بر نمایندگان مخالف حزب حاکم به ویژه نمایندگان حزب دموکراتیک خلق ها با توجه به تحولات سیاسی انجام شده در ترکیه و افزایش اختیارات دولت در دوره جدید نظام سیاسی ریاستی و حذف نظام پارلمانی بیشتر شده و پیش بینی می شود که بازداشت و نیز آغاز تحقیقات قضایی از نمایندگان این تشکیلات سیاسی افزایش یابد.حزب کُردی دموکراتیک خلق های ترکیه (ح.د.پ) به رهبری مشترک سزایی تملی و پروین بولدان در انتخابات سوم تیرماه امسال مجلس ترکیه به صورت غیرائتلافی و مستقل شرکت کرده بود که با کسب 11.7 درصد مجموع آرا، 67 کرسی مجلس 600 نفره ترکیه را در اختیار گرفت.شبد**خاورم/1905**1379            "}