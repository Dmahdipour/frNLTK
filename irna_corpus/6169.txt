{"onTitr":"","titr":" طرح «نسیم سلامت» ویژه بازنشستگان برگزار می شود","describe":" تهران- ایرنا- سازمان تامین اجتماعی اعلام کرد: طرح نسیم سلامت ویژه بازنشستگان و مستمری بگیران این سازمان در سال 97 برگزار می شود.", "text":"به گزارش ایرنا از سازمان تامین اجتماعی، سیدتقی نوربخش، مدیرعامل سازمان تامین اجتماعی بخشنامه برگزاری المپیادهای فرهنگی ورزشی و اجرای فعالیت های مرتبط با ورزش های همگانی ویژه بازنشستگان و مستمری بگیران سازمان تامین اجتماعی (طرح نسیم سلامت) را در سال 97 به تمام واحدهای این سازمان در سراسر کشور ابلاغ کرد.بر اساس این بخشنامه، با توجه به اینکه ورزش در دوران بازنشستگی، به ویژه در سنین سالمندی نقش بسزایی در سلامت جسمی و ذهنی انسان ها دارد، سازمان تامین اجتماعی در راستای خط مشی ها و راهبردهای کلان خود به منظور ارتقای سطح سلامت روحی، روانی و جسمی بازنشستگان و مستمری بگیران از طریق تداوم اجرای برنامه طرح نسیم سلامت در دو بخش ورزش همگانی و المپیادهای فرهنگی و ورزشی بازنشستگان و مستمری بگیران این موضوع را پیگیری می کند.طبق این بخشنامه همه بازنشستگان و مستمری بگیران (از کارافتاده کلی – همسر بازمانده) اعم از زن و مرد تحت پوشش سازمان تامین اجتماعی با داشتن 45 سال سن به بالا برای خواهران و 50 سال سن به بالا برای برادران مجاز به شرکت در المپیادهای ورزشی و فعالیت های مرتبط با ورزش همگانی خواهند بود.افزایش امید به زندگی، ارتقای سلامت جسمی و روحی بازنشستگان و مستمری بگیران، تاثیرگذاری بر کاهش هزینه های درمانی، افزایش اعتماد به نفس، شادابی، نشاط، تقویت روحیه تعاون و همیاری بین بازنشستگان و مستمری بگیران و الگوسازی مناسب برای سایر مخاطبان، ارج گذاری، تقویت خودباوری در بازنشستگان و مستمری بگیران و تنویر افکار عمومی به لحاظ موثر بودن این افراد در جامعه و ایجاد بستر مناسبی برای فرهنگ سازی، اشاعه و ترویج شعارهای «سالمندی و حفظ سلامت و سلامتی با ورزش در دوران بازنشستگی» از اهداف برگزاری این مسابقات است.سازمان تامین اجتماعی 42 میلیون بیمه شده دارد که حدود سه میلیون نفر از آنها از مستمری بگیران و بازنشستگان هستند.اجتمام* 7268 * 3063            "}