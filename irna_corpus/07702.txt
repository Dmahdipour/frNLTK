{"onTitr":"","titr":" سپاه هرمزگان از رزمندگان بالای 6 ماه خدمت در جبهه حمایت می کند","describe":" بندرعباس - ایرنا- فرمانده سپاه امام سجاد(ع) هرمزگان گفت: براساس قانون جامع حمایت از ایثارگران که در سال 95 تصویب شد ارایه خدمات به رزمنده ها برقرار است و سپاه از رزمنده های بسیجی که بیش از 6 ماه خدمت در دفاع مقدس را دارند، حمایت می کند.", "text":"سردار  رضا ترابی روز شنبه در گفت و گوبا ایرنا افزود: سپاه به این رزمنده ها در صورتی که حقوق بگیر ارگان، دستگاه و سازمان و یا تحت پوشش جایی نیستند مستمری ناچیزی (در حدود 6 میلیون ریال ) به صورت ماهانه پرداخت می کند وهمچنین اعزام آن ها به سفرهای زیارتی مشهد مقدس از دیگر برنامه های سپاه برای این قشر است.وی، در خصوص اجرای قوانین وضع شده در کشور بیان داشت: قانون نوشته در کشور زیاد است اما قانون عملی و اجرا شده بویژه زمانی که بحث مالی باشد، سست می شود و یکی از جاهایی که متاسفانه اعتباری برای آن دیده نشده و یا خیلی کمرنگ می بینند همین موضوع رزمنده های جنگ است.این مسوول گفت: سپاه نمی تواند همه رزمنده ها را تحت پوشش قرار دهد اما با وجود همه مسایل و مشکلاتی که دارد به حمایت از رزمنده های بسیجی می پردازد.6048            "}