{"onTitr":"","titr":" کاشت کلزا در مزارع گیلانغرب آغاز شد","describe":" قصرشیرین - ایرنا - مدیر جهاد کشاورزی گیلانغرب ، از آغاز کاشت کلزا در سطح 300 هکتار از اراضی کشاورزی این شهرستان در فصل زراعی امسال خبر داد.", "text":"پاشا مرادی روز پنجشنبه در گفت و گو با خبرنگار ایرنا افزود: تاکنون بیش از 50 هکتار از اراضی آبی شهرستان زیرکشت این محصول رفته و عملیات کشت مابقی نیز تا 15 آبان ادامه خواهد داشت.وی اظهارداشت: پارسال 150 هکتار از اراضی شهرستان گیلانغرب زیرکشت کلزا رفت که با میانگین عملکرد یک و نیم تن برداشت در هر هکتار ، در مجموع 210 تن از این محصول تولید و برداشت شد.وی بیان کرد: امسال با توجه به پیش بینی هواشناسی در پراکنش خوب بارندگی ، پیش بینی می شود تولید کلزا در این شهرستان از افزایش 2 برابری برخوردار باشد.دانه کلزا دارای ۲۵ تا ۵۵ درصد روغن ، ۱۸ تا ۲۴ درصد پروتئین و ۱۲ تا ۲۰ درصد پوست است. رقم اصلاح شده کلزا ، که امروزه کانولا خوانده می‌شود ، از مقدار کمتری اروسیک اسید و گلوکوزینولات برخوردار است و به علت محتوای کمتر مواد ضد تغذیه‌ای، برای مصرف انسان و تک معده‌ای‌ها نسبت به رقم غیر اصلاح شده یا همان کلزا، مناسبتر است. روغن کلزا به علت اینکه دارای اسیدهای چرب اشباع نشده و فاقد کلسترول بوده و از کیفیت تغذیه‌ای بالایی برخوردار است.  گیلانغرب با بیش از 72 هزار تن جمعیت در غرب کرمانشاه ، 41 هزار اراضی کشاورزی و باغی دارد که سالیانه 90 هزار تن انواع محصولات کشاورزی و دامی در این شهرستان تولید و روانه بازار مصرف می شود.7079/7398/3012/8066            "}