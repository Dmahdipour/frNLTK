{"onTitr":"","titr":" بانوی کرمانی طلای پرتاب وزنه جاکارتا را به گردن آویخت","describe":" کرمان - ایرنا - عشرت کردستانی ملی پوش کرمانی ضمن زدن رکورد قهرمانی آسیا، موفق به کسب مدال طلای ماده پرتاب وزنه بخش بانوان بازی های پاراآسیایی 2018 جاکارتا شد.", "text":"به گزارش روز شنبه ایرنا، عشرت کردستانی ملی پوش کرمانی عصر روز جمعه، با ثبت رکورد 9 متر و 39 سانتی متر در ماده پرتاب وزنه بانوان کلاس F56/57 رقابت های دو و میدانی موفق به شکست رقیبان و کسب مدال طلای این مسابقات شد.پس از کردستانی، ورزشکاری از کشور چین با ثبت رکورد 9 متر و 9 سانتی متر مدال نقره و ورزشکار ویتنامی مدال برنز این ماده را کسب کردند.مهناز امینی دیگر نماینده ایران در این ماده نیز با ثبت رکورد هشت متر و 54 سانتی متر در جایگاه چهارم جدول رده بندی قرار گرفت.مسابقات این رشته ورزشی در کلاس های مختلف برگزار می شود که تفاوت این کلاس ها بر مبنای میزان معلولیت ورزشکاران است. سومین دوره بازی های پاراآسیایی 2018 به میزبانی جاکارتای اندونزی در روزهای 14 تا 21 مهرماه امسال با حضور 2 هزار و 880 ورزشکار از 41 کشور در 18 رشته ورزشی در حال برگزاری است و کاروان ایران با 209 ورزشکار زن و مرد در این رقابت ها تا روز جمعه پس از چین و کره جنوبی در جایگاه سوم این رقابت ها قرار گرفته است.کردستانی در بازی های پارالمپیک ریو در قامت پرچمدار کاروان شهدای منا و به عنوان کاپیتان تیم ملی والیبال نشسته بود و در بازی های آسیایی اینچئون به مدال نقره رسید.وی اکنون از والیبال نشسته خداحافظی کرده و به رشته پرتاب وزنه روی آورده است و اکنون مدال طلای پرتاب وزنه مسابقات پاراآسیایی 2018 جاکارتا را کسب کرد.3029/7420            "}