{"onTitr":"","titr":" راه آهن میانه تا بستان آباد به زودی افتتاح می شود","describe":" تبریز- ایرنا- استاندار آذربایجان شرقی با بیان اینکه راه آهن میانه تا بستان آباد به زودی افتتاح می شود، گفت: طرح راه آهن میانه تا بستان آباد در مرحله آماده سازی جهت افتتاح است.", "text":"'مجید خدابخش' روز یکشنبه در حاشیه بازدید از طرح راه آهن میانه - تبریز در گفت و گو با خبرنگار ایرنا افزود: ایستگاه بستان آباد با 70 درصد پیشرفت فیزیکی نیازمند تامین اعتبار است تا اجرای طرح سرعت بگیرد و ایستگاه تکمیل شود.وی همچنین با بیان اینکه از بستان آباد تا ایستگاه باسمنج تبریز 29 کیلومتر است، ادامه داد: بیشترین قسمت این مسیر برای زیرسازی آماده شده است.خدابخش گفت: در این مسیر پنج پل وجود دارد که خوشبختانه در مرحله اجرا قرار دارند.وی افزود: با تامین تجهیزات لازم برای این پل ها سال آینده مسیر بستان آباد تا باسمنج آماده سازی و به پایان می رسد.استاندار آذربایجان شرقی گفت: در سفر معاون رییس جمهوری و رییس سازمان برنامه و بودجه به این استان دستور تامین اعتبار تجهیزات برای ساخت پل مسیر میانه تا باسمنج تبریز صادر شد.  خدابخش افزود: تلاش می کنیم با وصول و تامین مالی شاهد پیشرفت کار و راه اندازی خط آهن میانه تا باسمنج تبریز باشیم.وی ادامه داد: امسال یکهزار و 200 میلیارد ریال برای این طرح اعتبار تخصیص یافت که البته بیش از این مقدار جذب شده است.استاندار آذربایجان شرقی با بیان اینکه در سفر رییس جمهوری به تبریز مبالغی برای پیشرفت طرح راه آهن میانه- تبریز پیش بینی شد، افزود: اکنون نگران اعتبار نیستیم، بلکه موضوع بر سر جذب هر چه سریع تر این مبالغ است. خدابخش گفت: از باسمنج تا ائل گلی تبریز 20 کیلومتر است که اعتبار  قابل توجهی را می طلبد و پیگیر تامین آن هستیم.طرح راه‌آهن میانه - بستان آباد- تبریز به صورت دو خطه طراحی، از ایستگاه کنونی میانه واقع در مسیر راه‌آهن کنونی تهران – تبریز آغاز و با گذر از شهر‌های ترکمانچای، بستان‌آباد و باسمنج به ایستگاه کنونی تبریز متصل می‌شود.با اتمام این طرح، مسیر 13 ساعتی فعلی تبریز به تهران به حدود پنج ساعت کاهش می‌یابد.7239/3093/518            "}