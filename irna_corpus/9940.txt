{"onTitr":"","titr":" انبار احتکار کالا در بوکان پلمب شد","describe":" مهاباد- ایرنا- فرمانده انتظامی بوکان گفت: یک انبار احتکار کالا شامل انواع مواد غذایی و شوینده به ارزش 300 میلیون ریال در این شهرستان کشف و پلمب شد.", "text":"سرهنگ مجید محبعلی روز چهارشنبه در گفت و گو با خبرنگار ایرنا افزود: در قالب اجرای طرح مبارزه با احتکار و اخلالگران اقتصادی، ماموران پلیس امنیت عمومی این شهرستان از احتکار کالاهای پرمصرف در یک انبار مطلع و پس از هماهنگی قضایی به محل مورد نظر اعزام شدند.وی با بیان اینکه در بازرسی از این انبار، 155 حلب روغن 16 کیلوگرمی و 100 کارتن پودر لباسشویی کشف و ضبط  شده است، بیان کرد: در این زمینه چند نفر سودجو دستگیر و با تشکیل پرونده، تحویل مراجع قضایی شدند.سرهنگ محبعلی افزود: کالاهای کشف شده در اختیار ادارات صنعت، معدن و تجارت و تعزیرات حکومتی قرار گرفت.فرمانده انتظامی بوکان بیان کرد: در راستای اجرای مصوبات ستاد اقتصاد مقاومتی دولت به منظور کنترل بازار و جلوگیری از نوسان قیمت‌ها و پیشگیری از کمبود احتمالی ناشی از عرضه نکردن کالای مشمول طرح تشدید مبارزه با احتکار، گشت ویژه مبارزه با محتکران راه اندازی شده و با همکاری اداره های مربوطه ادامه خواهد داشت.به گزارش ایرنا، طرح مقابله با احتکار کالا طی روزهای گذشته در بوکان شدت گرفته است.شهرستان بوکان در جنوب آذربایجان غربی قرار دارد.7510/6185/2093            "}