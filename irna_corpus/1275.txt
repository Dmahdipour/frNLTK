{"onTitr":"","titr":" چند و چون خون گیری مشکوک از دانش آموزان مدرسه ای در تاکستان","describe":" قزوین – ایرنا –  خون گیری مشکوک فردی از دانش آموزان مدرسه دخترانه سما در تاکستان نگرانی والدین آنان و همچنین افکار عمومی را در پی داشت.", "text":"به گزارش ایرنا، در این ماجرا فردی روز چهارشنبه  با حضور در یکی از مدارس دخترانه تاکستان خود را از نیروهای جمعیت هلال احمر معرفی کرده و خواستار انجام آزمایش قند خون از دانش آموزان می شود.مدیر مدرسه نیز بدون انجام تحقیقات لازم و هماهنگی با نهادهای ذیربط به این فرد اجازه انجام خونگیری را می دهد.گفته می شود این فرد از هر لانست (سوزن) برای انجام تست قند خون چند دانش آموز استفاده کرده که این موضوع توسط دانش آموزان به والدین اطلاع داده شده و موجب نگرانی آنها در خصوص وضعیت سلامت فرزندانشان شده است.در پی این اتفاق والدین این دانش آموزان مقابل شبکه بهداشت و درمان تاکستان تجمع و خواستار رسیدگی مسئولان به این قضیه شدند.پس از این اتفاق و اطلاع رسانی به نهادهای انتظامی و قضایی، فرد خونگیر شناسایی و دستگیر شد.علیرغم برخی فضاسازی ها در فضای مجازی به گفته مسئولان بررسی های اولیه نشان می دهد وی انگیزه خاص و مشخصی برای انجام این کار نداشته است و آزمایشات اولیه بر روی دانش آموزان نیز نشانگر مشکل خاصی در آنها نیست.در مورد این اتفاق هنوز اظهارنظر رسمی از سوی پلیس، دستگاه قضایی و دانشگاه علوم پزشکی و دیگر نهادهای ذیربط انجام نشده است.** فرد متهم همچنان در بازداشت استسرپرست فرمانداری تاکستان در گفت و گو با خبرنگار ایرنا گفت: براساس اطلاعات اولیه کسب شده عامل خون گیری بدون هماهنگی از دانش آموزان یک مدرسه دخترانه سما در تاکستان از داوطلبان جمعیت هلال احمر بوده و انگیزه خاصی برای این اقدام خود نداشته است. محمد مبین افزود: این فرد از داوطلبین جمعیت هلال احمر بوده و قبلا دوره های آموزشی مربوط به تزریق و انجام آزمایش های پزشکی اولیه مانند تست قند خون و قشار خون را پشت سر گذاشته بوده است. سرپرست فرمانداری تاکستان گفت: این فرد روز گذشته با هماهنگی با مدیر مدرسه سما تاکستان از برخی دانش آموزان این واحد آموزشی اقدام به تست قند خون کرده است. مبین افزود: فرد خون گیر به جز مدیر مدرسه مربوطه با دستگاه دیگری برای انجام آزمایش تست قند خون اقدام نکرده بود. **اخراج مدیر خاطی مدرسه وی با بیان اینکه قصور و بی تدبیری مدیر مدرسه به جهت عدم هماهنگی با مراجع بالادستی در خصوص این موضوع محرز است و فعلا وی از کار برکنار و تعلیق شده است، اظهار داشت: فرد متهم نیز همچنان در بازداشت به سر می برد. مبین با بیان اینکه تحقیقات در خصوص این موضوع همچنان دارد، گفت: پس از این اتفاق یک تیم پزشکی در مدرسه یاد شده حاضر و از دانش آموزانی که از آنها خونگیری شده بود آزمایش HIV، هپاتیت B و C از گرفتند که خوشبختانه جواب این آزمایش نشانگر علائم بیماری و مشکل خاصی در آنها نبود. وی با بیان اینکه برخی ها در شبکه های مجازی نسبت به این موضوع اقدام به تحریک افکار عمومی کردند، اظهار داشت: به جهت نگرانی والدین مقرر شد امروز نیز آزمایش دوباره از دانش آموزان گرفته شود. **احتمال انتقال آلودگی به دانش آموزان مدرسه سما وجود نداردمدیر شبکه بهداشت تاکستان در خصوص اقدام یک فرد که با حضور در مدرسه ای دخترانه قند خون آنها را گرفته بود، گفت: خوشبختانه هیچ خطری دانش آموزان این مدرسه را تهدید نمی کند و احتمال انتقال آلودگی صفر است.دکتر جلال رحمانی افزود: این مرد جوان روز سه شنبه در پوشش امدادگران هلال احمر با مراجعه به مدرسه دخترانه سما در تاکستان اقدام به سنجش قند خون 63 دانش آموز این مدرسه کرده بود. وی اضافه کرد: وی در انجام این کار نیز برای هر چند دانش آموز از یک لانست مشترک استفاده کرده است. رحمانی ادامه داد: پس از اعلام این گزارش به شبکه بهداشت و آموزش و پرورش این فرد توسط مراجع قضایی و انتظامی بازداشت شد. این مسئول با اشاره به تجمع والدین دانش آموزان این مدرسه در مقابل شبکه بهداشت تاکستان نیز گفت: آزمایشات لازم برای اطمینان از سلامتی این دانش آموزان انجام شده و جای هیچ نگرانی نیست. ** پیگیری آموزش و پرورش اداره کل آموزش و پرورش استان قزوین نیز در اطلاعیه ای از پیگیری موضوع و دستگیری عامل خونگیری مشکوک در یک مدرسه دخترانه شهرستان تاکستان خبر داد. در این اطلاعیه آمده است: با پیگیری‌های مجدانه اداره حراست آموزش و پرورش استان، فرد مورد نظر توسط ضابطان قضایی دستگیر شد. شهر تاکستان مرکز شهرستانی به همین نام در 35 کیلومتری غرب قزوین قرار دارد. 3013            "}