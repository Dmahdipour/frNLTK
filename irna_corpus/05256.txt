{"onTitr":"","titr":" 25 میلیارد ریال تسهیلات در حوزه گردشگری خمین پرداخت شد","describe":" خمین - ایرنا - مسئول اداره میراث فرهنگی، صنایع دستی و گردشگری خمین گفت: 25 میلیارد ریال تسهیلات امسال در حوزه گردشگری و صنایع دستی به متقاضیان  این شهرستان پرداخت شد.", "text":"«مصطفی فراهانی» روز دوشنبه در گفت و گو با ایرنا افزود: این میزات تسهیلات پرداختی در زمینه راه اندازی اقامتگاه بومگردی، کارگاه های صنایع دستی و مجتمع تفریحی است که 15 فرصت شغلی فراهم کرده است.وی ادامه داد:  اجرای 12 طرح گردشگری و صنایع دستی دیگر در این شهرستان مصوب و مشمول دریافت تسهیلات بانکی است.مسئول اداره میراث فرهنگی، صنایع دستی و گردشگری خمین اظهارداشت: اجرای این طرح ها نیازمند اعطای 205 میلیارد ریال تسهیلات بانکی است و با تحقق آن ها 160 فرصت شغلی ایجاد می شود.فراهانی ادامه داد: طرح های گردشگری این شهرستان شامل مجتمع گردشگری، هشت اقامتگاهای بومگردی، مجتمع خدمات رفاهی بین راهی و تغییر کاربری جدید در ارگ تاریخی میشیجان است و طرح های صنایع دستی نیز در زمینه ایجاد کارگاه صنایع دستی ارائه و مصوب شده است.مسئول اداره میراث فرهنگی، صنایع دستی و گردشگری خمین گفت: ارگ تاریخی میشیجان از بناهای زیبا و منحصر به فرد خمین و مربوط به دوره قاجار است که برای تکمیل طرح های احیا و تغییر کاربری مشمول دریافت تسهیلات شده است.فراهانی افزود: ارگ تاریخی میشیجان مشتمل بر سر در ورودی، اتاق‌های انتظار، پس از ورودی، حیاط، کالسکه خانه، عمارت اصلی، گلخانه و دیگر فضاهای خدماتی در جوانب حیاط است و مصالح عمده به کار رفته در شالوده اثر را خشت و گل و در نماها، آجر تشکیل می دهد.وی بیان کرد: بنای مذکور قبل از مرمت در آستانه تخریب بود اما با جذب سرمایه گذار احیا و با تغییر کاربری آگاهانه به یک فرصت گردشگری قابل توجه تبدیل می شود.مسئول اداره میراث فرهنگی، صنایع دستی و گردشگری خمین گفت: در طرح احیا و مرمت ارگ تاریخی میشیجان بعد از اتمام مرمت ساختمان و بناهای اطراف آن که توسط معماران مجرب، در اطراف باغ اصلی اتاق هایی برای  اسکان گردشگران ایجاد شده که تمامی امکانات مستقر به سبک سنتی و تاریخی است.فراهانی اظهارداشت: پس از تکمیل طرح مرمت و بازسازی ارگ تاریخی میشیجان بخش هایی از این اثر تاریخی به موزه مردم شناسی، رستوران سنتی، غرفه های صنایع دستی و عکاسی و  اقامتی تبدیل می شود.وی گفت : اجرای این طرح ها زمینه شغلی در روستاها ایجاد کرده و از مهاجرت روستاییان به شهر جلوگیری می کند.مسئول میراث فرهنگی، صنایع دستی و گردشگری خمین خاطرنشان کرد:روستاهای خمین هر سال در فصول مختلف پذیرای گردشگران زیادی است و باید اماکن اقامتی مجتمع های خدماتی، تفریحی و گردشگری بین راهی در روستاهای هدف راه اندازی و تقویت شود.خمین زادگاه معمار کبیر انقلاب اسلامی است که در 61 کیلومتری اراک قرار دارد.250 اثر تاریخی و طبیعی در خمین شناسایی شده است و این شهرستان از نظر دستکندها و سنگ نگاره ها در جایگاه اول کشور و از نظر کبوترخانه رتبه نخست استان مرکزی را دارد. 7277/6013/            "}