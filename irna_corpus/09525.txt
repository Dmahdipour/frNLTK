{"onTitr":" معاون فرماندار دماوند:    ","titr":" خانه هلال در روستاهای دماوند تاسیس می شود","describe":" تهران – ایرنا – معاون فنی و عمرانی فرمانداری شهرستان دماوند با اشاره به تاسیس خانه هلال در روستاهای شهرستان، گفت: این طرح از اولویت های مدیریت بحران شهرستان است که با همکاری نهادهای امدادی، دهیاران و جوانان روستا در دستور کار قرار دارد.", "text":"علی شیوا روز چهارشنبه در جلسه ستاد مدیریت بحران شهرستان دماوند که با حضور اعضای ستاد در فرمانداری برگزار شد، با اشاره به رویکرد این ستاد در بحث مدیریت و کنترل مسائل بحرانی به صورت جدی و عملیاتی، اظهار داشت: کنترل و نظارت کامل بر بحران موضوعی نیست که بتوان به قطعیت سخن گفت چراکه پدیده های طبیعی قابل پیش بینی نیستند.وی ادامه داد: آنچه باید در این شرایط مدیریت کرد، بالا بردن سطح آمادگی از لحاظ سخت افزاری و ترسیم درست دستور کار عملیاتی در هرگونه حادثه ای است و این مهم نیاز به تقویت نیروهای توانمند دارد.این مقام مسئول با بیان اینکه در بحران آنچه بیش از همه اهمیت دارد، نحوه برخورد با شرایط است، گفت: گرچه امکان تامین تمامی تجهیزات لازم در شرایط بحرانی وجود ندارد ولی آنچه مهم است استفاده درست و صد در صدی از امکانات موجود است.معاون فنی و عمرانی فرمانداری شهرستان دماوند به موضوعات پیگیری شده در این نشست اشاره کرد و افزود: آموزش پرسنل آتش نشانی شهرداری ها با هدف ارتقا سطح آمادگی آنان در مناطق صعب العبور و غریق نجات با همکاری هلال احمر و همچنین اقدامات انجام شده در خصوص پد هلیکوپتر در تمامی شهرهای شهرستان از موضوعات مورد بررسی بود که لازم است شهرداری ها همکاری بیشتری در خصوص داشته باشند.وی ادامه داد: سوله بحران شهرستان نیز از دیگر موضوعات مطرح شده در این نشست بود که با تلاش شهرداری دماوند و مسکن و شهرسازی هم اکنون نقشه آن تهیه و به تصویب رسیده و زمین نیز تحویل شده که اجرای آن نیازمند سیرمراحل تخصصی است.این مقام مسئول به موضوع نقص فیزیکی بنای ساختمانی بیمارستان سوم شعبان شهرستان دماوند اشاره و بیان کرد: گرچه طرح ساختمان بیمارستان مورد تصویب وزارت بهداشت و دانشگاه علوم پزشکی رسیده و سلیقه ایی اجرا نشده است ولی با توجه به اینکه باید به فکر شرایط بحرانی نیز باشیم، لازم است تیم تخصصی نواقص موجود را مرتفع کند.شیوا ادامه داد: با توجه به توضیحات مدیر داخلی بیمارستان سوم شعبان در این نشست، بخش تریاژ بیمارستان که در مواقع بحرانی مانند زلزله، سیل و در اورژانس‌های شلوغ و در کل در مواقعی که مراجعان از نظر تعداد بیش از توان پذیرش و خدمات‌دهی باشد، باید خدمات ارائه دهد، نیازمند بررسی بیشتری است.وی ادامه داد: هم اکنون و در شرایط عادی بخش تریاژ بیمارستان سوم شعبان دماوند مشکلی ندارد ولی با توجه به اینکه این بیمارستان در منطقه مهمی از نظر قرار گرفتن دو محور هراز و فیروزکوه واقع شده، قبل از هرگونه شرایط بحرانی باید تقویت شود.این مقام مسئول به تاسیس خانه هلال در روستاها سطح شهرستان اشاره کرد و گفت: این مهم در دستور کار ستاد بحران شهرستان است که در نظر داریم با همکاری دستگاه های امدادی و خدماتی، آموزش های لازم به جوانان روستا ارائه شود تا با تجهیز این مراکز و استقرار سه تا پنج نیروی آموزش دیده از اهالی روستا، بخش عمده ایی از نیاز روستایان تامین شود.وی گفت: وجود اقلام 16 گانه بحران در هر روستا و دپو نیازهای اولویه می تواند در صورت وقع حادثه احتمالی، دهیاران را به کمک کنند.شیوا همچنین به دیگر موضوعات مطرح شده در این نشست همچون آمادگی شهرداری ها در فصل بارش و مقابله با آبگرفتگی معابر، دپوی نمک و سوخت، رفع مشکل گازرسانی روستای مبارک آباد قبل از شروع فصل سرما، همکاری بیشتر شهرداری ها به اتفاع حریق در روستاها و کترل بیماری های واگیر دامی اشاره کرد.تهرام/7246//1348            "}