{"onTitr":"","titr":" گیتی پسند اصفهان تیم فوتسال اهورا بهبهان را شکست داد","describe":" اصفهان - ایرنا - تیم گیتی پسند اصفهان در هفته دوازدهم لیگ برتر فوتسال کشور با نتیجه هشت بر سه اهورا بهبهان را شکست داد.", "text":"به گزارش ایرنا، دیدار این دو تیم از ساعت 17 امروز پنجشنبه در ورزشگاه پیروزی اصفهان برگزار شد و تیم میزبان توانست با نتیجه هشت بر سه تیم میهمان را شکست دهد.در این دیدار تیم گیتی پسند در یک بازی هجومی و برتر با گل های مهدی جاوید چهار گل، محمد درخشانی و مسلم اولاد قباد هر کدام یک گل و سعید احمد عباسی دو گل توانست اهورا بهبهان را شکست دهد.در این دیدار برای تیم فوتسال اهورا بهبهان رضا شایان پور، سجاد مسیحی و رضا ظهرابی گلزنی کردند. به گزارش ایرنا، تیم  گیتی پسند در زمان حاضر با 28 امتیاز در صدر جدول و تیم اهوار بهبهان با دو امتیاز در انتهای جدول رقابت های فوتسال کشور قرار دارد.8114/6026            "}