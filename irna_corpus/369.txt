{"onTitr":" امام جمعه میامی :    ","titr":" اعتماد به جوانان گره گشاست","describe":" شاهرود- ایرنا - امام جمعه میامی گفت: مسئولان بااعتماد به جوانان از ظرفیت آن ها در بخش های مختلف از جمله امور مدیریتی برای گره گشایی از مشکلات استفاده کنند.", "text":"به گزارش ایرنا ، حجت الاسلام والمسلمین قربانعلی صفایی پور درخطبه های نمازجمعه این هفته درمسجدجامع میامی بااشاره به اجرای قانون بازنشستگی افزود : آینده کشور به تصمیمات منطقی مدیران بسته است ، هر چقدر دقت نظر بیشتری در این زمینه صورت گیرد موفقیت بیشتری خواهیم داشت.وی با اشاره به سخنان رهبر معظم انقلاب اسلامی در باره ترویج روحیه انقلابی در میان جوانان افزود: بنابه فرمایشات ایشان باید روحیه انقلابی روز به روز بیشتر شود.خطیب جمعه میامی افزود: روحیه انقلابی به معنای کار و تلاش جدی در عرصه های علمی ، فرهنگی ، اقتصادی ، صنعتی و تمام نیازهای کشور ، جامعه و مردم است ،باید همه برای تحقق آن تلاش کنند. صفایی پور بااشاره به حضور میلیونی ارادتمندان به امام حسین (ع) در راهپیمائی بزرگ اربعین گفت: شور و شعور حسینی باید کنار یکدیگر باشد ، عزاداری های امام حسین (ع) با شور همراه است باید با شعور تکمیل شود ، اربعین اوج اتحاد مسلمانان است .وی با اشاره به مشکل معیشتی مردم گفت: یکی از خواسته های همیشگی مردم این است که مسوولان به صورت جدی و عملی به دنبال حل مشکلات آنها باشند. 7357/6167            "}