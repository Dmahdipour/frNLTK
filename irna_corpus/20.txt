جبار حیدرزاده شامگاه جمعه در گفت و گو با خبرنگار ایرنا اظهار داشت: این مسابقات در رده سنی جوانان به میزبانی ایلام و با حضور 12 تیم در سالن شهدای قلاویزان ایلام برگزار و با قهرمانی تیم چهارمحال به پایان رسید.وی افزود: استان گلستان در این مسابقات مقام دوم و ایلام نیز مقام سوم تیمی این مسابقات را کسب کردند.حیدرزاده یادآور شد: این مسابقات در حالی به پایان رسید که تیم ایلام در بخش انفرادی نیز یک مدال طلا، 2 مدال نقره و یک مدال برنز را به خود اختصاص داد.به گفته وی محمد بیگی در وزن 97 کیلوگرم مدال طلا، رضا عزیزی در وزن 72 کیلوگرم و حامد حاجیان در وزن 55 کیلوگرم مدال نقره و حسین کرمی در وزن 82 کیوگرم مدال برنز این مسابقات را کسب کردند.130 ورزشکار از 12 استان در این مسابقات حضور داشت.استان ایلام دارای 2 هزار کشتی گیر در بخش آقایان و خانم ها است.7180/6119
      
      