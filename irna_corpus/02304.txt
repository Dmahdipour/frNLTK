{"onTitr":"","titr":" نخستین پهپاد انتقال خون در ایتالیا راه اندازی شد","describe":" رم - ایرنا - نخستین پهپاد برای انتقال خون، دارو و اندام بدن از امروز در ایتالیا مورد استفاده قرار می گیرد.", "text":"به گزارش ایرنا، روزنامه 'کوریره دلاسرا' روز چهارشنبه نوشت: این نوع پهپاد بنام 'ABzero'، یک انقلاب در زمینه پزشکی محسوب می شود و توان پرواز و حمل کیسه های خون و اندام بدن را تا فاصله 70 کیلومتر و با سرعتی برابر با 70 کیلومتر در ساعت دارد.استفاده از این نوع پهپاد برای انتقال خون، دارو و اندام بدن منجر به کاهش مدت زمان انتظار و هزینه های انتقال از بیمارستانی به بیمارستان دیگر می شود و در موارد اضطراری نیز مجروحان با سرعت درمان می شوند. 'ABzero ' که توسط دو جوان ایتالیایی طراحی شده است، نخستین پهپاد در بازار جهانی محسوب می شود که در این زمینه مورد استفاده قرار می گیرد و بزودی بیمارستان های ایتالیایی خود را مجهز به این ابزار جدید خواهند کرد. این پهپادهای هوشمند دارای 6 پروانه و 3 ردیاب gps و یک کپسول هوشمند هستند که توان حمل تا 10 کیسه خون را حتی در صورت بارش باران و وزش باد دارند و می توانند با سرعت خون مورد نیاز را از محلی به محل دیگر انتقال دهد. نخستین پرواز این پهپاد امروز در بیمارستان 'پونتدرا' در شهر 'پیزا' صورت می گیرد. هزینه ارسال خون با این پهپاد میان 100 تا 150 یورو تخمین زده می شود.جالب اینکه این نوع پهپاد نیازی به کنترل از راه دور ندارد بلکه کافی است آدرس محل انتقال را در آن وارد کرد و ABzero بطور کاملا خودکار خون را به محل مورد نیالز می رساند. اروپام**461 **1485            "}