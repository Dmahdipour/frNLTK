{"onTitr":"","titr":" سارق وسایل درون خودرو در دهدشت دستگیر شد","describe":" یاسوج- ایرنا- فرمانده انتظامی کهگیلویه گفت: یک سارق حرفه‌ای وسایل و تجهیزات درون خودرو با 6 فقره سرقت در این شهرستان شناسایی و دستگیر شد.", "text":"سرهنگ جهان دیماز روز سه شنبه در گفت و گو با خبرنگار ایرنا اظهار داشت: متهم در پی وقوع چندین فقره سرقت داخل خودرو در شهرستان کهگیلویه و روستاهای اطراف دستگیر شد.وی افزود: این متهم که با تلاش مأموران کلانتری 12 این فرماندهی به دام افتاد، به ارتکاب 6 فقره سرقت داخل خودرو و لوازم و قطعات در این شهرستان اعتراف کرد. سرهنگ دیماز بیان کرد: این سارق پس از تشکیل پرونده برای سیر مراحل قانونی به مراجع قضایی شهرستان کهگیلویه معرفی شد.وی بی احتیاطی و غفلت مالباختگان را زمینه ساز این سرقت‌ها ذکر کرد.فرمانده انتظامی کهگیلویه به شهروندان توصیه کرد که از نگهداری اموال و اشیاء با ارزش در داخل خودرو و در مقابل دید مجرمان خودداری کنند.دهدشت مرکز شهرستان کهگیلویه با جمعیتی حدود 65 هزار نفر در فاصله حدود 260 کیلومتری یاسوج مرکز استان کهگیلویه و بویراحمد واقع شده است.9868/6110            "}