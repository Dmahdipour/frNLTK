{"onTitr":"","titr":" 1.5 تن خاک پیت قاچاق در اردبیل کشف و ضبط شد","describe":" اردبیل - ایرنا - مدیرکل منابع طبیعی و آبخیزداری استان اردبیل گفت: 1.5تن خاک پیت قاچاق با تلاش ماموران یگان حفاظت منابع طبیعی این استان کشف و ضبط شد.", "text":"به گزارش ایرنا ، شهامت هدایت روز چهارشنبه در گفت و گو با خبرنگاران افزود: این مقدار خاک پیت که توسط فرد سودجو و فرصت طلب از مراتع بکر ییلاقی اردبیل برداشت و در حال قاچاق بود با هوشیاری ماموران یگان حفاظت منابع طبیعی در منطقه کوهساره از بخش هیر توقیف و متخلف پس از تکمیل پرونده به مراجع قضایی استان معرفی شد.وی با هشدار به افرادی که با برداشت پوشش گیاهی غنی مراتع بکر و ییلاقی موجب از بین رفتن و تخریب طبیعت استان می‌شوند، گفت: ماموران یگان حفاظت منابع طبیعی با آمادگی کامل عرصه را برای چنین افرادی تنگ کرده و با متخلفان به‌ صورت جدی برخورد می کنند.مدیرکل منابع طبیعی و آبخیزداری استان اردبیل از مردم و دوستداران طبیعت خواست در صورت مشاهده تخریب منابع طبیعی و هر گونه قاچاق خاک پیت ، الوار جنگلی و زغال توسط افراد سودجو و فرصت‌ طلب مراتب را به شماره تلفن رایگان 1504 مرکز فرماندهی یگان حفاظت منابع طبیعی استان اطلاع دهند.وی بیان کرد:‌ حفاظت از منابع طبیعی و تلاش برای مبارزه با قاچاق چوب‌ آلات جنگلی وظیفه‌ ای همگانی بوده و ضروری است مردم همکاری و مشارکت لازم را با اطلاع رسانی جهت جلوگیری از تخریب منابع طبیعی داشته باشند. استان اردبیل یک میلیون و 50 هکتار مرتع ییلاقی ، قشلاقی و میان بند و 65 هزار هکتار جنگل دارد.7110/6016            "}