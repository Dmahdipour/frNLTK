{"onTitr":" رئیس پلیس تهران بزرگ:    ","titr":" کمین پلیس راهور ممنوع است","describe":" تهران ـ ایرنا ـ رئیس پلیس تهران بزرگ با بیان اینکه فرمانده ناجا نیز بر ممنوعیت کمین کردن پلیس راهور که با هدف غافلگیر و جریمه کردن خودروها انجام می شود تاکید دارد افزود: کمین ماموران راهور در بزرگراه ها و معابر اصلی پایتخت نیز برای جریمه کردن خودروها ممنوع است.", "text":"به گزارش ایرنا، سردار حسین رحیمی روز دوشنبه در حاشیه مراسم صبحگاه مشترک نیروی انتظامی تهران بزرگ در گفت و گو با خبرنگاران گفت: در صورت مشاهده این اقدام با آن برخورد جدی می کنم و شهروندان نیز می توانند در صورت مشاهده این موارد از طریق شماره تماس 197 موارد ر ا گزارش کنند.وی به ترافیک ابتدای فصل بازگشایی مدارس اشاره و بیان کرد: شاهد افزایش 30 درصدی ترافیک در سطح شهر و افزایش 50 درصدی ترافیک بزرگراه های تهران بودیم که با مدیریت مناسب پلیس تلاش شد کمترین مشکل برای خودروها و مردم پیش بیاید.رحیمی با بیان اینکه وجود پلیس در تقاطع ها عامل ایجاد ترافیک نیست افزود: کنترل معابر و تقاطع ها از مرکز فرماندهی کنترل ترافیک انجام می شود و نظارت آنان نیز کلان و با در نظر گرفتن مصالح کلی عبور و مرور در سطح شهر است.وی همچنین از بازدید شماری از نمایندگان مجلس از مرکز فوریت های پلیس 110 طی روزهای اخیر خبر داد و افزود: نمایندگان همچنین از مرکز فرماندهی هوشمند کنترل ترافیک که بزرگترین و پیشرفته ترین مرکز کنترل ترافیک کشور است و فردا (سه شنبه) افتتاح می شود بازدید کردند و گزارش های لازم به ایشان ارائه شد.به گزارش ایرنا مراسم صبحگاه مشترک نیروی انتظامی تهران بزرگ با حضور استاندار و فرماندار تهران و نیز شماری از فرماندهان نیروی انتظامی برگزار شد.تهرام/6139/ 1008            "}