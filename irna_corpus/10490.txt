{"onTitr":"","titr":" وزیر خارجه پاکستان با همتای آمریکایی خود دیدار کرد","describe":" اسلام آباد - ایرنا -رسانه های پاکستانی شامگاه سه شنبه از دیدار شاه محمود قریشی وزیر خارجه این کشور با همتای آمریکایی اش در واشنگتن خبر دادند.", "text":"به گزارش بامداد چهارشنبه ایرنا، شاه محمود قریشی وزیر خارجه پاکستان شامگاه یکشنبه به وقت محلی و پس از سفر به نیویورک و سخنرانی در مجمع عمومی سازمان ملل، برای دیدار با همتای آمریکایی خود عازم واشنگتن شده بود.براساس پست توئیتری سفارت پاکستان در واشنگتن، قریشی و پمپئو در شهر واشنگتن در ملاقات بایکدیگر در خصوص موضوعات دوجانبه گفت وگو کرده اند.محمد فیصل سخنگوی وزارت خارجه پاکستان نیز با انتشار پست توئیتری گفت که قریشی در کاخ سفید با «جان بولتون» مشاور امنیت ملی آمریکا نیز دیدار و با وی درخصوص موضوعات دوجانبه و مسائل مربوط به جنوب آسیا گفت وگو و تبادل نظر کرده است.به گزارش روزنامه «داون» پاکستان، احتمال دارد که وضعیت افغانستان، روابط قوی اقتصادی و سیاسی پاکستان با چین و تنش ها میان دو همسایه هسته ای جنوب آسیا محور مذاکرات دوجانبه باشد.گفته می شود ممکن است مبادله زندانیان نظیر «شکیل آفریدی» با «عافیه صدیقی» نیز در نشست دو وزیر خارجه مورد بررسی قرار گیرد.پاکستانی ها آمادگی ایفای نقش مثبت خود در افغانستان به ویژه در متقاعدساختن طالبان برای ملحق شدن به روند آشتی افغان را اعلام داشته ولی از آمریکا خواستار رسیدگی به ملاحظات آنها در رابطه با نفوذ رو به افزایش هند در افغانستان هستند.تنش های پاکستان و آمریکا از ابتدای سال میلادی جدید و پس از توئیت تهدیدآمیز ترامپ درخصوص کمک های واشنگتن به اسلام آباد افزایش یافت.سفر اخیر «مایک پمپئو» وزیر خارجه آمریکا به جنوب آسیا و پاکستان نیز چند روز پس از آن آغاز شد که واشنگتن اعلام کرد کمک نظامی 300 میلیون دلاری به اسلام آباد بابت عدم موفقیت پاکستان در مبارزه با تروریست‌ها، متوقف می‌شود.وزیر خارجه آمریکا پیش از سفر به اسلام آباد گفته بود که امیدوار است که روابط آمریکا با پاکستان را بازتنظیم کند.«شاه محمود قریشی» وزیر خارجه دولت جدید پاکستان همچنین در سفر خود به نیویورک، دیدار کوتاهی با ترامپ داشته بود.به گزارش تارنمای خبری «نیوز» پاکستان، «قریشی» درخصوص جزییات این دیدار گفته که حل سوء تفاهمها و عادیسازی روابط میان اسلام آباد و واشنگتن محور این دیدار بوده است.شبک**آساق**6125**1392            "}