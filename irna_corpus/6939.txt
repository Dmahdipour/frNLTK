{"onTitr":"","titr":" مراسم بزرگداشت امام جمعه اسبق زابل در زاهدان برگزار شد‏","describe":" زاهدان - ایرنا - مراسم بزرگداشت مرحوم حجت الاسلام و المسلمین محمود بیانی امام جمعه اسبق زابل امروز/شنبه/ به همت دفتر نمایندگی ولی فقیه در سیستان و بلوچستان در مسجد جامع زاهدان برگزار شد.", "text":"به گزارش ایرنا نماینده ولی فقیه در سیستان و بلوچستان و امام جمعه زاهدان در این مراسم گفت: روحانیت و سپاه در دل مردم جای دارند به طوری که دشمن با مدنظر قرار دادن این مهم در صدد ایجاد فاصله است اما با هوشیاری ملت هیچ گاه به اهداف شوم خود نمی رسد.آیت الله عباسعلی سلیمانی افزود: علمای دینی سدی مستحکم در برابر زیاده خواهی استکبار جهانی اند به این دلیل جایگاه آنان همواره مورد هجمه دشمنان اسلام قرار دارد.امام جمعه زاهدان با اشاره به نقش و جایگاه علما دینی گفت: امروز علمای جهان اسلام نقش مهمی در تبیین و روشنگری دقیق آموزه های اسلامی دارند.به گزارش ایرنا حجت الاسلام و المسلمین محمود بیانی دومین امام جمعه زابل بعد از انقلاب اسلامی بود که از سال 1361 تا 1383 در این سمت در راستای خدمت به مردم دارالولایه سیستان تلاش کرد.این عالم گرانقدر که پدر شهید محمدکاظم بیانی و 2 جانباز است معتقد بود مردم ولایت مدار سیستان سختی های بسیاری متحمل شده اند و باید برای رسیدگی به آنان بیشتر تلاش کرد.حجت الاسلام و المسلمین بیانی قبل از انقلاب اسلامی نیز نماینده امام خمینی در مسائل شرعی و بعد از انقلاب نیز تا پایان عمر نماینده ولی فیقه در مسایل شرعیه و نماینده همه مراجع عظام در سیستان بود.این عالم گرانقدر 80 سال از عمر گرانبهای خود را در حوزه زابل و همچنین روستاهای منطقه سیستان به تدریس و انجام امور فرهنگی گذراند تا اینکه بر اثر بیماری کلیوی و کهولت سن چهار مهر در یکی از بیمارستانهای مشهد مقدس دار فانی را وداع گفت. 7316**3213            "}