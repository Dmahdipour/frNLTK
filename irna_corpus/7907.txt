{"onTitr":"","titr":" خطیب جمعه گرگان: دلالان ارز و سکه پیروان ترامپ هستند","describe":" گرگان - ایرنا - امام جمعه موقت گرگان از دلالان ارز و سکه به عنوان پیروان اندیشه های ترامپ و فریب خوردگان القائات رسانه های بیگانه یاد کرد که ملت مظلوم را گرفتار ظلم و زیاد های خواهی خود کرده اند.", "text":"به گزارش خبرنگار ایرنا، حجت السلام قاسم لیوانی در خطبه های نماز جمعه این هفته گرگان اظهار داشت: در شرایط سخت اقتصادی برخی افراد با سوء استفاده از موقعیت مالی و مقامی خود به دنبال ضربه زدن به نظام و کسب درآمد فراوان و یک شبه هستند. وی بیان کرد: این افراد به جای آنکه فرامین رهبر معظم انقلاب و سخنان مسوولین را سرلوحه کار خود قرار دهند، رسیدن به افکار و اندیشه‌های دشمنان را مقصد خود قرار داده‌ و در این مسیر ابایی از خیانت و آسیب زدن به کشورشان ندارند. خطیب جمعه گرگان افزود: یکی از نیازهای مهم این روزهای کشور حفظ خونسردی مردم و تلاش شبانه روزی مسوولان برای برگرداندن آرامش به جامعه است. حجت الاسلام لیوانی ادامه داد: مسوولان بارها اعلام کرده اند که مایحتاج ضروری مردم به اندازه کافی در بازار و انبارها فراهم است و جای هیچ نگرانی وجود ندارد.وی ادامه داد: مردم نباید تحت تاثیر تبلیغات دروغین دشمن اقلام و مایحتاج را در خانه انبار و احتکار کنند.امام جمعه موقت گرگان گفت: دولتمردان در حال تلاش و برنامه‌ریزی برای ارتقای رفاه مردم هستند و دشمنان که نمی خواهند این هدف به نتیجه برسد از هر روشی قصد وارد کردن آسیب و خسارت به کشور را دارند.حجت الاسلام لیوانی بیان کرد: دشمنان با تبلیغات دروغین رسانه ای و بهانه‌های مختلفی مانند بیکاری و یا رکود بازار مردم را تشویق به حضور در خیابان ها کرده و با هدایت عوامل نفوذی خود شعارهای براندازانه سر می‌دهند که لازم است ملت بیش از همیشه هوشیار باشد.  وی افزود: دشمن یک روز تروریست به میدان می‌فرستد و روزی دیگر با ورود دلالان به بازار و افزایش قیمت ارز و سکه قصد ایجاد التهاب در امنیت عمومی جامعه را دارد اما مردم مطمئن باشند که با پیروی از منویات رهبر معظم انقلاب و تلاش مسئولین، حربه‌های اهریمنی به جایی نخواهد رسید.3091/2729            "}