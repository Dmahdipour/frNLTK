{"onTitr":"","titr":" ثبت نام جشنواره دانشجوی نمونه آغاز شد","describe":" تهران - ایرنا - فراخوان ثبت نام بیست و هفتمین جشنواره دانشجوی نمونه از امروز آغاز شد و دانشجویان علاقه مند به شرکت در این جشنواره تا 24 مهرماه فرصت ثبت نام دارند.", "text":"به گزارش روز سه شنبه گروه دانشگاه ایرنا، مجتبی صدیقی معاون وزیر و رئیس سازمان امور دانشجویان با اشاره به فراخوان دور جدید جشنواره دانشجوی نمونه گفت: تمامی دانشجویان متقاضی دانشگاه های دولتی، غیرانتفاعی و پژوهشگاه‌ های تابعه وزارت علوم، تحقیقات و فناوری همچنین دانشگاه های، پیام نور و فرهنگیان می ‌توانند نسبت به ثبت نام در این جشنواره اقدام نمایند.در دور قبلی این جشنواره که سال گذشته برگزار شد، 4 هزار و 352 دانشجو ثبت نام کردند که در پایان 40 دانشجو برگزیده مرحله کشوری شدند. بر اساس این فراخوان، تمامی مراحل ثبت نام و مرحله داوری دانشگاهی و داوری مرحله کشوری در سامانه الکترونیکی انجام می پذیرد. فرایند داوری جشنواره دانشجوی نمونه در دو مرحله دانشگاهی و کشوری برگزار می شود. براساس این گزارش، دانشجویان در مرحله نخست در سطح دانشگاه به رقابت می پردازند و سپس در سطح کشوری مورد سنجش واقع می شوند.جشنواره دانشجوی نمونه در سطح دانشگاه های تابع وزارت علوم، تحقیقات و فناوری در پنج گروه علوم انسانی، فنی و مهندسی، علوم پایه، کشاورزی، دامپزشکی و هنر در مقاطع مختلف انجام می شود که پس از ارزیابی داوران کشوری در نهایت دانشجویان نمونه کشوری انتخاب و معرفی می‌ شوند.** دانشجوی نمونه کیست؟در آیین نامه جشنواره دانشجوی نمونه، تعاریف و ویژگی های دانشجوی نمونه آمده است؛ «دانشجوی نمونه فردی است که از نظر ویژگی های علمی، فرهنگی، اجتماعی و رعایت شئون دانشجویی سرآمد دانشجویان دیگر باشد.»در این جشنواره دانشجویان در دو سطح دانشگاهی و کشوری سنجش می شوند؛ دانشجوی نمونه دانشگاهی به دانشجویانی اطلاق می شود که در دانشگاه محل تحصیل بالاترین امتیاز را در زمینه های علمی و فرهنگی در میان شرکت کنندگان در گروه تخصصی و مقطع تحصیلی خود دریافت کنند.همچنین دانشجوی نمونه کشوری نیز آن دسته از دانشجویانی را دربرمی گیرد که پس از معرفی دانشگاه به واسطه کسب بالاترین امتیاز به رقابت در سطح کشوری می پردازند.در بیان ویژگی های فرهنگی و علمی نیز دانشجویان نمونه باید از نظر فعالیت های ایثارگری، قرآنی، اجتماعی، سیاسی، ورزشی، هنری، ادبی و همچنین فعالیت های آموزشی و پژوهشی نمره بالاتری از سایر شرکت کنندگان دریافت کنند.حداقل معدل کل برای شرکت دانشجویان در این رقابت در مقطع کارشناسی 16، کارشناسی ارشد 17، کارشناسی ارشد پیوسته و دکتری حرفه ای 16، دکتری تخصصی 17 و دکتری تخصصی بالینی 15 است.شرط سنی شرکت در جشنواره دانشجوی نمونه، حداکثر 40 سال است. رعایت شئون دانشجویی نیز مولفه هایی چون پایبندی به انجام فرایض دینی و متعهد بودن، رعایت مقررات و شئون دانشجویی و هنجارهای اجتماعی، رعایت اخلاق و مسئولیت های حرفه ای، احترام به اساتید و دانشجویان و سایر ویژگی های برجسته اخلاقی و فرهنگی دانشجو  را دربرمی گیرد که هر کدام دارای یک امتیاز در گزینش دانشجوی نمونه هستند.دانشجویان علاقه مند به شرکت در این جشنواره می توانند با مراجعه به سایت portal.saorg.ir اطلاعات خود را وارد و ثبت نام کنند.**9283** 1200            "}