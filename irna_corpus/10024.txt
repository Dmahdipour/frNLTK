{"onTitr":"","titr":" 1891 پرونده تخلف اصناف کهگیلویه و بویراحمد به تعزیرات رسید","describe":" گچساران - ایرنا - مدیرکل تعزیرات حکومتی کهگیلویه وبویراحمد گفت: سال جاری یک هزار و 891 پرونده تخلف اصناف این استان از سوی اداره کل صنعت معدن و تجارت و اتاق اصناف به این نهاد نظارتی رسیده است.", "text":"رضا زیرایی روز چهارشنبه در گفت وگو با خبرنگار ایرنا بدون اشاره به آمار اظهار داشت: تخلفات تعدادی از این پرونده ها بررسی و منجر به صدور حکم شده و تعدادی نیز در حال بررسی است. وی بیان کرد: بیشترین پرونده های تخلف صنفی تشکیل شده در این مدت در کهگیلویه و بویراحمد به ترتیب مربوط به گرانفروشی،کم فروشی و درج نکردن قیمت بوده است.زیرایی در خصوصی برخی از سوال ها درباره تعطیلی نشدن واحدهای صنفی متخلف گفت: براساس قانون هر واحد صنفی که سالیانه پنج مورد تخلف گران فروشی داشته باشد تعطیل خواهد شد.مدیرکل تعزیرات حکومتی کهگیلویه وبویراحمد بیان کرد: هم اکنون 15 دستگاه نظارتی کار بررسی وضعیت بازار را به عهده دارند و گزارش تخلفات را به تعزیرات حکومتی ارسال می کنند.وی با اشاره به نوسان های شدید قیمت و وضعیت ویژه قیمت ها از سه ماه پیش تاکنون بیان کرد:  صنعت و معدن حدود بازرس و ناظر دارد و ظرفیت های سازمانی برای چنین کار بزرگی پیش بینی نشده است.معاون امور بازرگانی و توسعه تجارت سازمان صنعت، معدن و تجارت کهگیلویه و بویراحمد هم گفت: حدود 50 هزار مورد بازرسی از اصناف این استان در سال جاری صورت گرفته است.سالار حسین پور اظهار داشت: تمام اصناف دارای انبار موظف هستند موجودی انبارهای خود را از یکم تا سوم هر ماه به این سازمان  ارسال کنند و صنعت معدن و تجارت سوم تا پنجم هر ماه طرح راستی آزمایی اصناف را انجام می دهد.وی از تمامی مصرف کنندگان خواست در صورت مشاهده هرگونه تخلف در واحدهای صنفی مراتب را به شماره ۱۲۴ سازمان صنعت، معدن و تجارت گزارش دهند.حسین پور گفت: در صورت مشاهده تخلف، با واحدهای متخلف برخورد قاطع و قانونی می‌شود.کهگیلویه و بویراحمد دارای بیش از 27 هزار واحد صنفی،تولیدی، خدماتی و توزیعی دارد.8143/1662            "}