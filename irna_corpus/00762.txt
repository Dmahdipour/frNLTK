{"onTitr":"","titr":" چهار کارگاه مهارت آموزی در همدان بهره برداری شد","describe":" همدان- ایرنا- مدیرکل آموزش و پرورش همدان گفت: چهار کارگاه مهارت آموزی با مشارکت بنیاد علوی، سازمان فنی حرفه ای و آموزش و پرورش استان بهره برداری شد.", "text":"به گزارش روز پنجشنبه اداره اطلاع رسانی و روابط عمومی آموزش و پرورش استان، محمد پورداود در آیین نمادین بهره برداری از طرح مهارت آموزی بنیاد علوی در مدرسه سیدالشهدا (ع) شهرستان کبودراهنگ افزود: طرح کارگاه مهارت آموزی از سال گذشته در 2 منطقه خزل و جوکار آغاز شده و امسال نیز در شهرستان های کبودراهنگ و اسدآباد بهره برداری می شود.وی اظهار داشت: در این طرح دانش آموزان علاوه بر درس های رسمی، مهارت خاص را نیز یاد می گیرند و سازمان فنی و حرفه ای مدرک مهارتی را که دانش آموزان آموخته اند، برای آنان صادر می کند.چور داود عنوان کرد: علاوه بر طرح مهارت آموزی ، طرح ارتقای علمی نیز با همکاری بنیاد علوی در 16 منطقه آموزشی استان اجرا می شود که شامل برگزاری آزمون های مختلف و توزیع کتب کمک آموزشی بین دانش آموزان است.امسال 287 هزار دانش آموز در استان همدان تحصیل می کنند.9904/2087            "}