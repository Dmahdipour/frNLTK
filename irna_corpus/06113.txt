{"onTitr":"","titr":" تشکیل کمیته ای از مسئولان برای حل مشکلات مردم قزوین","describe":" هفته نامه تابان صفحه اول خود را به  سفر 2 روزه محمدباقر نوبخت معاون رییس جمهوری و رییس سازمان مدیریت و برنامه ریزی کشور به قزوین اختصاص داده است.", "text":"معاون رییس جمهوری در یادواره شهدای روستای خیارج از توابع شهرستان بویین زهرا که جمعه گذشته به دعوت حجت الاسلام علیخانی و با حضور اقشار و گروه های مختلف مردم از جمله جمعی از خانواده معظم شهدا  و ایثارگران در مسجد امام خمینی (ره) خیارج برگزار شد، گفت: تکریم و تجالیل از مقام شامخ شهدا اساس و فلسفه وجودی همه مسئولان است  که باید توجه ویژه به آن داشته باشند.نوبخت در یادواره شهدای خیارج همچنین از  تشکیل سریع کمیته ای از مسئولان برای حل مشکلات مردم استان قزوین سخن گفته است.افتتاح یک کارخانه با سرمایه گذاری خارجی و کلنگ زنی یک طرح تولیدی با سرمایه گذاری خارجی در شهرک صنعتی کاسپین به همراه حضور در نشست شورای برنامه ریزی و توسعه و بازدید از دهکده طبیعت بوستان ملی باراجین و مرکز واحدهای فن آور دانشگاه آزاد اسلامی از دیگر برنامه های سفر 2 روزه نوبخت به استان قزوین بودند. به گزارش تابان در این مراسم  افرادی چون آیت الله محمدی تاکندی، عبدالمحمد زاهدی استاندار، سیده حمیده زرآبادی، روح الله بابایی صالح، بهمن طاهرخانی، نمایندگان مجلس شورای اسلامی، حجت الاسلام والمسلمین قوامی، محمد علیخانی رییس کمیسیون عمران و حمل و نقل شورای شهر تهران و نمایندگان ادوار مجلس حضور داشتند.هفته نامه تابان به  صاحب امتیازی محمد علیخانی در قزوین منتشر می شود.7388*3013            "}