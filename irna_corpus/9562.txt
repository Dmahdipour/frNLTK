{"onTitr":"","titr":" یک قلاده پلنگ پیر در شاهرود تلف شد","describe":" سمنان - ایرنا - مدیرکل حفاظت محیط زیست استان سمنان گفت: یک قلاده پلنگ پیر که وارد باغ های روستای قلعه بالا در شاهرود شده بود پس از بیهوشی احیا نشده و تلف شد.", "text":"به گزارش ایرنا، عباسعلی دامنگیر روز چهارشنبه به خبرنگاران اظهار داشت: این پلنگ به دلیل کهولت سن و فقدان توانایی حرکت با گذشت زمان تغییر مکان نداده و جا به جا نشده بود و به همین علت تصمیم به بیهوشی برای جا به جایی این حیوان درنده گرفته شد.وی ادامه داد: این حیوان به دلیل کهولت سن و ضعف بدنی پس از بیهوشی با هدف زنده گیری با وجود انجام عملیات احیا تلف شد.دامنگیر تصریح کرد: براساس شواهد و تحقیقات انجام شده این پلنگ پیر از شامگاه سه شنبه هفته گذشته وارد باغ های روستای قلعه بالای شاهرود شده و تا صبح چهارشنبه فقط در حدود 300 متر جا به جا شده بود.وی خاطر نشان کرد: با گذشت زمان و جا به جا نشدن این حیوان درنده ضمن هماهنگی با سازمان محیط زیست تصمیم به بیهوشی پلنگ برای خارج کردن این جانور از منطقه مسکونی گرفته شد.وی یادآور شد: این پلنگ به دلیل نداشتن دندان در گرفتن طعمه دچار مشکل و به دلیل گرسنگی دچار ضعف بدنی شده بود.به گزارش ایرنا، روستای قلعه بالا در بخش بیارجمند شهرستان شاهرود و در شرق استان سمناندر نزدیکی پارک ملی خوارتوران بزرگترین پارک حفاظت شده و زیستگاه یوزپلنگ و گورخر آسیایی، قرار دارد.استان سمنان چهار منطقه حفاظت شده توران، خوش ییلاق، پرور و کویر مرکزی با وسعت 2.1 میلیون هکتار دارد که در بین استانهای کشور از نظر مساحت، دارای بیشترین میزان منطقه حفاظت شده است.7342/7408            "}