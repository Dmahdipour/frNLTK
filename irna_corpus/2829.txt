{"onTitr":"","titr":" 10 مستند آسیب های اجتماعی در کهگیلویه و بویراحمد تولید شد","describe":" یاسوج- ایرنا- معاون اجتماعی فرماندهی انتظامی کهگیلویه و بویراحمد گفت: از هفته ناجای سال گذشته تاکنون 10 مستند آسیب های اجتماعی در این استان با موضوعات مختلف تولید شده است.", "text":"سرهنگ بیت الله محمد پور روز سه شنبه در گفت و گو با خبرنگار ایرنا اظهار داشت: این تعداد مستند کوتاه در زمینه های اعتیاد، سرقت مسلحانه، فضای مجازی و طلاق تهیه شده اند و برخی از آن ها در شبکه سیمای دنا پخش شده اند.وی افزود: در هفته ناجای امسال در شهر یاسوج 20 جامعه هدف برای آموزش انتخاب شدند که شامل 15 مدرسه، سه اداره و 2 مسجد بودند.محمدپور آموزش را بهترین راهکار برای جلوگیری از بروز جرم در جامعه دانست و گفت: نیروی انتظامی علاوه بر برخورد با قانون شکنان، آموزش همگانی به منظور پیشگیری از وقوع جرم را نیز در دستور کار دارد.وی عنوان کرد: جوانان و نوجوانان بیشتر در معرض آسیب های اجتماعی هستند که پلیس به طور جد در جهت آگاه سازی آنان و خانواده هایشان در تلاش است.معاون اجتماعی فرماندهی انتظامی کهگیلویه و بویراحمد تصریح کرد: پلیس اجازه نخواهد داد که برخی از افراد نابهنجار، امنیت و آرامش شهروندان را مخدوش کنند.وی ابراز داشت: رویکرد اصلی پلیس در سال های اخیر کار اجتماعی بوده که استفاده از ظرفیت های مردمی رکن اصلی آن است.محمد پور با اشاره به معضل اعتیاد در جامعه، افزود: اعتیاد به مواد مخدر از معضل های اساسی عصر مدرن است که نه تنها در بزرگسالان، بلکه نوجوانان و جوانان هم دیده می‌ شود که در این زمینه مشاوران خبره جهت آموزش در مدارس و دانشگاه ها حضور می یابند. 13 تا 19 مهر امسال به عنوان هفته نیروی انتظامی نامگذاری شده است.امسال میزان کشف جرم به نسبت پرونده‌های ارسالی به پلیس فتای کهگیلویه و بویراحمد 92 درصد بوده است.بیش از پنج تن و 200 کیلوگرم انواع مواد مخدر از مهرماه سال گذشته تاکنون در استان کشف شد که نسبت به مدت مشابه سال قبل 11 درصد افزایش یافته است. 9868/1662            "}