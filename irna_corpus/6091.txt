{"onTitr":"","titr":" کاروان حرم تا حرم زائران مشهدی وارد آبادان شد","describe":" آبادان - ایرنا - کاروان حرم تا حرم زائران اربعین حسینی که سفر خود را از مشهد مقدس آغاز کرده روز یکشنبه در میان استقبال مردم وارد آبادان شد.", "text":"به گزارش ایرنا این کاروان زیارتی 26 مردادماه  از حرم متبرک علی بن موسی الرضا (ع) در مشهد مقدس به سمت حرم نورانی سیدالشهدا (ع) در شلمچه حرکت خود را آغاز کرد.75 نفر عاشق و دل سوخته امام حسین(ع) مسیر 2 هزار و 100 کیلومتری مشهد مقدس تا آبادان و سپس مرز بین المللی شلمچه را در مدت 50 روز طی کردند.اعضای این کاروان پس از عبور از 6 استان کشور روز یکشنبه در میان استقبال مردم وارد قدمگاه امام رضا ‌(ع) در جاده ولایت آبادان شده و این مکان متبرک را زیارت کردند.کاروان حرم تا حرم در اربعین حسینی به جمع عاشقان امام حسین(ع) در کربلا می پیوندد.مرز بین المللی شلمچه از مبادی تردد زائران اربعین حسینی در 15 کیلومتری شهر خرمشهر قرار دارد.با آغاز روند استقرار دستگاه های امدادی و خدمات رسانی و بسیج امکانات در مرز شلمچه از روز یکشنبه این مرز بین المللی برای عبور زائران اربعین حسینی آماده است. در حالیکه 23 روز به همایش بزرگ پیاده روی اربعین باقی مانده حرکت زائران و عاشقان اباعبدالله الحسین(ع) از نقاط مختلف کشور به سمت مرزهای شلمچه و چذابه در استان خوزستان به تدریج آغاز شده و رو به افزایش است. 7104/6068            "}