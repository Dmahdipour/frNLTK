{"onTitr":"","titr":" چهار مدرسه ابتدایی در مهریز آماده بهره‌برداری است","describe":" یزد - ایرنا - مدیر آموزش و پرورش مهریز گفت: چهار مدرسه ابتدایی که سه مورد آن خیری است با صرف 50 میلیارد ریال در این شهرستان تکمیل ، تجهیز و آماده بهره‌برداری شد.", "text":"سید علی کارآموز روز پنجشنبه در گفت‌وگو با ایرنا افزود: برای ساخت این واحدها 30 میلیارد ریال توسط افراد خیر و بقیه از محل بودجه‌های دولتی تأمین و هزینه شده است. وی با اشاره به اینکه از این تعداد سه مدرسه خیری در حوزه شهری و یک مدرسه در روستای گرده کوه بخش مرکزی مهریز ساخته شد، ادامه داد: با بهره‌برداری از این واحدها فضای آموزشی برای 600 تا 800 دانش‌آموز فراهم می‌شود. این مسئول تأکید کرد که این واحدها نیاز به تجهیزات و تأسیسات دارد. هم‌اکنون 10 هزار دانش‌آموز در مقاطع ابتدایی و متوسطه در 100 واحد آموزشی زیر نظر یک هزار معلم مشغول به تحصیل هستند. مرکز شهرستان 50 هزارنفری مهریز در 30 کیلومتری جنوب شهر یزد قرار دارد. 7536/ 2047/            "}