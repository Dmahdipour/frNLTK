{"onTitr":"","titr":" مصرف آب روستاییان تیران و کرون 50 لیتر بیش از استاندارد است","describe":" اصفهان- ایرنا - مدیر آب و فاضلاب روستایی تیران و کرون گفت: سرانه مصرف روزانه  آب در روستاهای این شهرستان 50 لیتر بیش از حد استاندارد است.", "text":"محمد اونیک آزه روز پنجشنبه در گفت و گو با خبرنگار ایرنا افزود: سرانه استاندارد مصرف روزانه آب روستایی 140 لیتر است که این سرانه در روستاهای تیران و کرون به 190 لیتر می رسد.وی بیان کرد: فرسودگی شبکه آب رسانی، نبود مدیریت مصرف و استفاده از آب شرب در دامداری های خانگی از عوامل افزایش مصرف آب در این منطقه است.مدیر آب و فاضلاب روستایی تیران و کرون فرهنگ سازی برای مدیریت منابع آب روستایی را مهم دانست و گفت : با فرهنگ سازی و معرفی الگوهای مصرف می توان بخشی از سرانه بالای مصرف را کاهش داد.وی با بیان اینکه 150 کیلومتر از شبکه آبرسانی روستایی این شهرستان فرسوده است، افزود: برای اصلاح شبکه های فرسوده این منطقه 180 میلیارد ریال اعتبار نیاز است.اونیک آزه  یادآوری کرد : امسال پنج کیلومتر از شبکه آبرسانی روستایی تیران و کرون با اعتبار 6 میلیارد ریال اصلاح می شود.وی با اشاره به اینکه 12 روستای این خطه به شبکه آبرسانی متصل نیست، گفت: اعتبارات صندوق توسعه ملی برای حوزه آبرسانی کارگشاست و بدون اعتبارات این سرفصل اجرای شبکه آبرسانی طولانی می شود.مدیر آب و فاضلاب روستایی تیران و کرون اضافه کرد: تابستان امسال با وجود محدودیت های منابع ، آبرسانی به روستاییان انجام شد و در روستاهای بدون شبکه آبرسانی، این اقدام به صورت سیار و با تانکر صورت گرفت.38 روستای شهرستان تیران و کرون با جمعیتی افزون بر 36 هزار نفر شامل 11 هزار خانوار تحت پوشش خدمات شرکت آب و فاضلاب روستایی  هستند.شهرستان تیران وکرون با 71 هزار نفر جمعیت در 45 کیلومتری غرب اصفهان قرار دارد.ت. 7131/ 6022            "}