{"onTitr":" نمای کلی اقتصاد ایران در بهار 97    ","titr":" بدهی خارجی ایران چقدر است؟","describe":" تهران- ایرنا- تازه ترین آمار بانک مرکزی گویای بدهی 10میلیارد و 441 میلیون دلار ایران است که اگر به آن معوقه ها را هم بیفزاییم، به رقم 11 میلیارد و 885 میلیون دلار می رسیم که البته در مقایسه با حجم درآمدهای ارزی کشور قابل توجه نیست.", "text":"به گزارش خبرنگار اقتصادی ایرنا و بر اساس نماگرهای اقتصادی بهار 97 که روز چهارشنبه منتشر شد، در سه ماهه نخست امسال، میزان تولید روزانه نفت ایران به طور متوسط به 3 میلیون و  805 هزار بشکه در روز رسید که از این میزان 2 میلیون و 390 هزار بشکه صادر می شد.همچنین در مدت یاد شده رقم صادرات غیرنفتی ایران به 10 میلیارد و 60 میلیون دلار و میزان واردات به 11 میلیارد و 253 میلیون دلار رسید؛ بر این اساس و با احتساب صادرات نفتی، ایران در بهار امسال 29 میلیارد و 336 میلیون دلار کالا صادر کرد و کل رقم واردات آن 16 میلیارد و 253 میلیون دلار بود.در بخش بدهی های خارجی آنگونه که بانک مرکزی گزارش داده، در پایان خرداد امسال ایران 3 میلیارد و 957 میلیون دلار بدهی کوتاه مدت و 6 میلیارد و 484 میلیون دلار بدهی میان مدت و بلندمدت داشته است که اگر به آن رقم یک میلیارد و 444 میلیون دلار معوقه این بدهی ها را بیفزاییم به رقمی بالغ بر 11 ملیارد و 885 میلیون دلار می رسیم.بر اساس نظر کارشناسان اقتصادی، افزایش بدهی یک کشور از منظر بین‌المللی، برخلاف تصور رایج، به‌ منزله اعتبار و توان مالی مناسب آن کشور محسوب می‌شود؛ سرعت‌ گرفتن افزایش بدهی خارجی، چنانچه با مدیریت موثر و تخصیص بهینه تسهیلات همراه باشد، نشانگر چشم انداز مثبت تعاملات تجاری و اقتصادی با سایر کشورها خواهد بود.بدهی خارجی شامل بدهی های یک کشور به وام دهندگان خارجی گفته می شود و می تواند شامل وام های دریافتی از بانک های خصوصی خارجی، دولت های دیگر و موسسه های مالی بین المللی مانند بانک جهانی و صندوق بین المللی خارجی باشد.با رفع تحریم ها و ایجاد گشایش در مراودات مالی و بانکی پس از برجام، ایران سال گذشته توانست در مذاکره با بانک ها و موسسات مالی معتبر در کشورهای مختلف، قراردادهای مختلفی با کشورهای چین، کره جنوبی، اتریش، دانمارک، روسیه و ایتالیا منعقد کند که ارزش آنها به بیش از معادل 40 میلیارد دلار می رسد که البته جذب این میزان فاینانس و خط اعتباری و هزینه کرد آن در طرح های عمرانی زمان بر است. از این رو، حفظ سطح مناسبی از بدهی‌ها، متناسب با ابعاد اقتصاد نه ‌تنها منفی تلقی نمی شود بلکه در هر اقتصاد متعامل و پویایی، طبیعی و مطلوب و حتی لازم است؛ طبق بررسی های بانک مرکزی همچنان نسبت بدهی خارجی کشورمان در مقایسه با حجم صادرات کمتر از پنج درصد است.نگاهی کلی به شاخص های اقتصاد ایران در بهار امسال از رشد 1.8 درصدی تولید ناخالص داخلی با احتساب نفت حکایت دارد که این شاخص بدون محاسبه نفت 0.7 درصد است؛ در پایان خردادماه نرخ تورم 13.7 درصد، رشد نقدینگی 3.4 درصد و نرخ بیکاری 12.1 درصد محاسبه شده است.اقتصام*9186**2025            "}