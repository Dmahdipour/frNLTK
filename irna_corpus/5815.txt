{"onTitr":"","titr":" خرابی آسانسور چهار شهروند کرجی را محبوس کرد","describe":" کرج-ایرنا- مدیرعامل سازمان آتش نشانی و خدمات ایمنی شهرداری کرج اعلام کرد که خرابی آسانسور چهار شهروند را برای ساعاتی در یک ساختمان محبوس کرد.", "text":"محمد یساولی روز یکشنبه در گفت وگو با خبرنگار ایرنا اظهارداشت: این افراد صبح امروز به علت خرابی آسانسور بین طبقات 2 و سه یک ساختمان چهار طبقه در رجایی شهر کرج محبوس شدند.وی بیان داشت: محبوس شدگان شامل یک پسر بچه پنج ساله ، دختر بچه 9 ساله  و 2 زن 50 و 30 ساله بودند که با تلاش آتش نشانان بدون هیچ آسیبی نجات یافتند.یساولی از شهروندان خواست برای پیشگیری از خطرات سقوط آسانسور، نگهداری و بازدید فنی این گونه وسایل را به صورت مستمر به کارشناسان بسپارند.سال های گذشته سقوط آسانسوردراستان البرز، مصدومیت تعدادی از ساکنان این استان را درپی داشته است.  7410/ 6155            "}