{"onTitr":"","titr":" قطر و ترکیه صنایع مشترک دفاعی راه اندازی کردند","describe":" تهران - ایرنا - ترکیه روز پنجشنبه اعلام کرد: در چارچوب توسعه همکاری نظامی دوجانبه با قطر، شرکت صنایع دفاعی مشترک با دوحه تاسیس شد.", "text":"به گزارش خبرگزاری آناتولی ترکیه، سازمان صنایع دفاعی ترکیه موسوم به «اسیلسان» در بیانیه ای اعلام کرد: این شرکت مشترک، با نام «برق» که دفتر مرکزی آن در دوحه قرار دارد،با همکاری شرکت هلدینگ «برزان» وابسته به وزارت دفاع قطر و SSTEK موسسه فناوری صنایع دفاعی ترکیه اعلام موجودیت کرده است.شرکت برق با هدف تولید سیستم های فرماندهی و کنترل، دوربین های حرارتی و دید در شب، سیستم های رمزگذاری و کنترل از راه دور تاسیس شده است.هلدینگ برازن 51 درصد سهام شرکت برق که با سرمایه اولیه یک میلیون ریال قطر (275 هزار دلار) تاسیس شده است،و اسیلسان  48 درصد و SSTEK  یک درصد سهام را در اختیار دارند.ماه مارس (اسفند/ فرودین) گذشته بود که برزان و اسیلسان قراداد تبادل تجارب تکنولوژی، تولید سیستم های کنترل از راه دور را در حاشیه نمایشگاه و کنفرانس صنایع دریایی موسوم به «دیمدکس 2018» را امضا کردند.وزارت دفاع قطر شرکت هلدینگ برزان را برای توسعه توان نظامی و سرمایه گذاری در صنایع دفاعی و توسعه تکنولوژیک نظامی در قطر تاسیس کرد.اسلیسان از سوی موسسه توسعه نیروهای مسلح ترکیه در سال 1975 و با هدف تامین نیازمندی های ارتش ترکیه در زمنیه تجهیزات ارتباطی پایه گذاری شد، شرکتی که به ساخت سامانه و تجهیزات الکترونیک برای اهداف نظامی شهرت یافته است.روابط ترکیه و قطر پس از بحران خلیج فارس و قطع رابطه عربستان، امارات، بحرین و مصر با دوحه ، وارد مرحله جدیدی شد.کشورهای چهارگانه عربی از 5 ژوئن 2017 ( 15 خرداد 96) با متهم کردن دوحه به حمایت از تروریسم کلیه روابط خود با این کشور را قطع کردند و مرزهای زمینی، دریایی و هوایی با قطر را هم بستند. کشورهای تحریم کننده 13 شرط از جمله بسته شدن پایگاه نظامی ترکیه در قطر، توقف همکاری نظامی آنکارا با دوحه را برای از سرگیری روابط با قطر تعیین کردند، شروطی که مقام های قطری تاکنون تن به پذیرش آن نداده اند.شبس**9363**1917            "}