{"onTitr":"","titr":" چهارمین طرح آمارگیری مسکن روستایی در اردبیل اجرا می شود","describe":" اردبیل - ایرنا - مدیرکل بنیاد مسکن استان اردبیل گفت: چهارمین طرح آمارگیری از ویژگی های مسکن روستایی در این استان از 21 مهرماه تا 21 آبان ماه به مدت یک ماه اجرا خواهد شد.", "text":"به گزارش ایرنا، فرهاد سبحانی روز یکشنبه در مصاحبه با خبرنگاران افزود: در این طرح  289 روستای نمونه استان با پنج هزارو 377 واحد مسکن آمارگیری خواهد شد.وی بیان کرد: در این آمارگیری اطلاعات واحد مسکونی از طریق مصاحبه مستقیم با خانوار ساکن و تکمیل پرسشنامه طرح و اطلاعات آبادی از طریق صحبت با مطلعین محلی و تکمیل پرسشنامه آبادی جمع آوری می شود.وی با بیان اینکه این طرح را 40 نفر آمارگیر در سطح استان اجرا خواهند کرد، اظهار داشت: در این طرح روستاییان به سوالاتی مانند تعداد خانوار ساکن، میزان درآمد خانوار، نوع مصالح به کار رفته در ساختمان، نوع درب و پنجره ، مساحت مسکن و زیربنای مفید ، استفاده از تسهیلات و وام مسکن و داشتن مجوز و پروانه پاسخ خواهند داد.سبحانی گفت: اطلاعات جمع آوری شده در این طرح برای آبادی ها و واحدهای مسکونی تحت پوشش ویژه نوسازی و بهسازی مسکن روستایی قابل ارائه و استفاده در سطح استان و کشور خواهد بود.مدیرکل بنیاد مسکن استان اردبیل جمع آوری آمار و اطلاعات از وضعیت آبادی ها و خصوصیات کمی و کیفی مسکن روستایی کشور به منظور شناخت برخی ویژگی های مرتبط با مسکن در آبادی های استان ها به تفکیک استان و شهرستان و شناخت ویژگی های کمی وکیفی واحدهای مسکونی تحت پوشش طرح ویژه بهسازی و نوسازی مسکن روستایی را از جمله اهداف اجرای این طرح عنوان کرد.وی خواستار همکاری روستاییان با آمارگیران برای اجرای این طرح شد و افزود: اطلاعات جمع آوری شده بعد از بررسی و استخراج نتایج برای برنامه ریزی های بعدی و ارائه خدمات بهتر استفاده خواهد شد.6130/ 1257            "}