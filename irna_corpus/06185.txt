{"onTitr":"","titr":" فرصت شرکت در مسابقه کتابخوانی نماز تمدید شد","describe":" شیراز- ایرنا- قائم مقام ستاد اقامه نماز استان فارس گفت: فرصت شرکت در مسابقه کتابخوانی خانه بهشتی با توجه به استقبال روزافزون خانواده ها و کارکنان اداره های دولتی این استان تا پایان آبان ماه امسال تمدید شد.", "text":"حجت الاسلام و المسلمین علی سقاچی دوشنبه در گفت و گو با ایرنا افزود: پیش از این، مهلت شرکت در این مسابقه تا پایان مهرماه اعلام شده بود. وی با اشاره به پیش بینی برگزاری آزمون الکترونیک و برخط برای علاقه مندان شرکت در این مسابقه کتابخوانی گفت:  تغییری در زمان برگزاری این آزمون داده نشده است و این آزمون، در تاریخ قبلی یعنی بیستم مهرماه جاری برگزار می شود. قائم مقام ستاد اقامه نماز استان فارس اظهار داشت: علاقه مندان می توانند برای شرکت در این مسابقه به سایت namazportal.ir مراجعه و بصورت برخط (آنلاین) در این مسابقه شرکت کنند.سقاچی افزود: علاوه بر این، سوالات این مسابقه از بیستم آبان ماه امسال  در سایت ستاد اقامه نماز استان فارس به نشانی fars.namaz.ir  در دسترس عموم قرار می گیرد. وی ادامه داد: علاقه مندان می توانند پاسخنامه این سوالات را به صورت پستی، پست الکترونیک farsnamaz@gmail.com و یا ارسال گزینه های صحیح به سامانه پیامک 1000032345866 ارسال نمایند و از جوایز ارزنده آن بهره مند شوند.قائم مقام ستاد اقامه نماز استان فارس اظهار داشت: تاکنون افزون بر هشت هزار جلد کتاب مسابقه در سراسر استان توزیع شده است. وی ادامه داد:  شهرداری شیراز، بنیاد شهید و امور ایثارگران و تأمین اجتماعی بیشترین آمار توزیع کتاب در بین کارکنان و خانواده ها را داشته اند.به گفته وی، بنا بر اعلام ستاد اقامه نماز، سفر به عتبات عالیات و مشهد مقدس، هدایای نفیس غیر نقدی و نقدی از جمله جوایز این مسابقه است و همه افراد بالای 18 سال استان فارس می توانند در آن شرکت کنند. 7375/ 2027            "}