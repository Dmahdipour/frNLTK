{"onTitr":"","titr":" 100 بسته نوشت افزار در بین دانش آموزان روانسر توزیع شد","describe":" کرمانشاه - ایرنا - رئیس اداره اوقاف و امور خیریه پاوه و اورامانات از توزیع 100 بسته نوشت افزار در قالب مهر تحصیلی در بین دانش آموزان مستعد شهرستان روانسر خبر داد.", "text":"به گزارش ایرنا، ماموستا ملا هادی رمضانی روز سه شنبه در همایش مهر تحصیلی که در روانسر برگزار شد ، افزود: ارزش ریالی هر بسته یک میلیون و 500 هزار ریال است که در مجموع برای این هدایا 150 میلیون ریال هزینه شده است.وی تصریح کرد: همزمان با آغاز سال تحصیلی جدید 550 بسته نوشت افزار از محل موقوفات در شهرستانهای پاوه ، جوانرود ، روانسر و ثلاث باباجانی توزیع شده است.رئیس اداره اوقاف و امور خیریه پاوه و اورامانات اظهار داشت: هدف از اجرای این برنامه کمک به دانش آموزان بی بضاعت و ترویج فرهنگ وقف در جامعه است.ماموستا رمضانی اضافه کرد: دین مبین اسلام دینی غنی است که بر بخشش و انفاق تاکید فراوانی داشته است.وی ادامه داد: دشمنان دین مبین اسلام درصدد هستند که فکر و اندیشه جوانان و آینده سازان را به سوی خود هدایت کنند اما متولیان باید نسلی مومن و متعهد را پرورش دهند.مدیر آموزش و پرورش روانسر با اشاره به اینکه دانش‌آموزان آینده‌‌سازان این کشور هستند، خاطرنشان کرد: باید در راستای اعتلای سطح علمی دانش‌آموزان تلاش کنیم تا آینده‌ای درخشان را برای کشورمان داشته‌ باشیم.عثمان ویسی افزود: کمک به دانش آموزان بی بضاعت در پیشگاه خداوند متعال اجر معنوی دارد و تحصیل بدون دغدغه مهمترین خواسته و آرزوی دانش آموزان بی بضاعت است.شهرستان روانسر با 47 هزار نفر جمعیت در 60  کیلومتری شمال غربی کرمانشاه قرار دارد.74555/3033            "}