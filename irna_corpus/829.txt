{"onTitr":"","titr":" قزوین مهد دانش و توسعه پایدار شهری است","describe":" قزوین - ایرنا - معاون هماهنگی امور عمرانی استانداری گلستان گفت: قزوین همواره مهد دانش، عمران و آبادانی بوده و کارهای توسعه پایدار فراوانی نیز در این استان به مورد اجرا گذاشته شده است.", "text":"به گزارش ایرنا، میرمحمد غراوی روز پنجشنبه که به همراه هیاتی جهت بازدید از پروژه های عمران شهری به قزوین کرده است، تاکید کرد: با توجه به اجرای پروژه های عمرانی این استان، به جرات می توان گفت که فعل خواستن و توانستن به درستی در این منطقه از کشور پیاده شده است.این مسئول اجرایی در ادامه با اشاره به کمبود اعتبارات عمرانی، افزود: خوشبختانه در شهر قزوین طرح های قابل توجهی از جمله جاده سلامت و معابر مخصوص دوچرخه سواری به مورد اجرا درآمده که در کمتر شهری شاهد آن هستیم.وی ادامه داد: استان گلستان به 2 میلیون و 50 هزار جمعیت، دارای 32 شهرداری و 980 دهیاری است که 43 درصد جمعیت آن را شهری و 57 درصد آن را روستایی تشکیل می دهد.غراوی بودجه مصوب شهرداری های استان گلستان را بالغ بر چهار هزار و 600 میلیارد ریال در سال جاری دانست و یادآور شد: در حوزه پسماند نیز سه مجتمع دفن زباله در آن وجود دارد که با همکاری یک شرکت اتریشی بنا داریم تا در یکی از مکان های یاد شده عملیات تبدیل زباله به انرژی و گاز را آغاز کنیم.معاون هماهنگی امور عمرانی استانداری گلستان اضافه کرد: در سال جاری همچنین عملیات تفکیک زباله از مبدا را در 96 روستا و 16 شهر در دستور کاری خود قرار داده ایم.وی در ادامه به بودجه این استان اشاره و افزود: سال گذشته بودجه استان گلستان 6 هزار و 660 میلیارد ریال بود که این میزان در سال جاری به 6 هزار و 40 میلیارد ریال تقلیل یافته که با این وجود با تخصیص اعتبارات فصل عمرانی شهری قصد داریم پروژه های عمرانی شهرداری ها را به پیش ببریم.به گفته وی، در سال جاری همچنین 374 میلیارد ریال از اعتبارات ارزش افزوده بین شهرداری های استان گلستان توزیع شده است.بازدید از کاروانسرای سعدالسلطنه، سافاری پارک و پارک یک هزار هکتاری فدک از جمله مکان های مورد بازدید معاون هماهنگی امور عمرانی استانداری گلستان و هیات همراه در قزوین بود.8054            "}