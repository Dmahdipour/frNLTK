{"onTitr":" فرمانده سپاه صاحب الامر(عج) قزوین    ","titr":" تجمع بسیجیان بهترین پیام برای هشیار کردن دشمنان است","describe":" قزوین - ایرنا - فرمانده سپاه صاحب الامر(عج) قزوین گفت:تجمع بیست هزار نفری بسیجیان بهترین پیام برای  دشمنان انقلاب است تا از خواب غفلت بیدار شده و اقتدار جمهوری اسلامی را ببینند.", "text":"به گزارش ایرنا سردار محمدشاهرخی روز پنجشنبه در تجمع بیست هزار نفری بسیجیان قزوین که در ورزشگاه سردار آزادگان برگزار شد، افزود:حضور پرشور بسیجیان و نیروهای انقلابی در این تجمع مایه خرسندی و افتخار برای نظام جمهوری اسلامی و مایه یاس و دلسردی برای دشمنان قسم خورده این انقلاب است.وی اضافه کرد: این حضور و استقبال گسترده بسیجیان به تمام دنیا نشان خواهد داد که جمهوری اسلامی پس از 40سال رو به زوال نرفته بلکه روز به روز قدرتمند تر شده است.شاهرخی ادامه داد : تجمع سراسری بسیجیان قزوین و کشور در واقع نمایش و جلوه ای از اقتدار بسیج مردمی بوده و می تواند در شرایط امروز کشور که دشمن با تمام توان دست به تحریم ایران زده ، به انسجام هرچه بیشتر و امیدآفرینی در جامعه کمک کند.فرمانده سپاه صاحب الامر(عج) قزوین افزود: بسیجیان با این حرکت گسترده خود بار دیگر نشان دادند که تا زمانی که دشمن به رویکرد خصمانه خود علیه ایران ادامه دهد به عنوان مدافع امنیت کشور دست از تلاش بر نمی دارند.6104*6102            "}