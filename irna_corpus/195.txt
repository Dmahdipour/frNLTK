{"onTitr":" معاون عمرانی وزارت کشور:    ","titr":" شهرداران و دهیاران خلاق و نوآور باشند","describe":" بوشهر-ایرنا-معاون عمرانی و توسعه امور شهری و روستایی وزارت کشور گفت: شهرداران و دهیاران در امور مربوط به حوزه های خود خلاقیت و نوآوری به خرج دهند.", "text":"به گزارش ایرنا، مهدی جمالی نژاد روز جمعه در نشست با شهرداران و رئوسای شوراهای اسلامی شهرهای استان بوشهر افزود: در حوزه های یاد شده چنانچه نگاه نو وجود داشته باشد سرمایه گذاران و بخش خصوصی نیز بطور جدی تری ورود می کنند.وی اظهارداشت: شهرداران و دهیاران با جذب سرمایه گذاران بخش خصوصی می توانند به راحتی امورهای مربوط به خود را پیش ببرند.جمالی نژاد ادامه داد: در این راستا دستگاه های مختلفی نیز باید ورود کنند و هزینه های شهروندی خود را پرداخت کنند.وی اظهارداشت: در بین واحدهای صنعتی باید در پرداخت حق و حقوق شهروندی مناطق میزبان نقش چشمگیرتری ایفا کنند.جمالی نژاد در ارتباط با استان بوشهر نیز گفت: این استان از تمامی ظرفیت های گردشگری برخوردار است و با برخورداری از مواهب طبیعی همانند کوه، دریا، نخلستان باید انرژی بیشتری در شکوفایی آن صرف شود.وی تاکید کرد: در این ارتباط زیباسازی مبلمان شهرها و جمع آوری زباله ها در سطح شهرهای استان نیازمند کار و تمرکز بیشتری است.جمالی نژاد با اشاره به معارفه شهردار جدید شهر بوشهر گفت: با این معارفه انتظار است سرعت خدمات رسانی در شهر بوشهر تسریع شود  و شاهد رضایت حداکثری مردم از مدیریت شهری این شهر باشیم.معاون امور عمرانی استانداری بوشهر نیز گفت: سند گردشگری روستایی این استان مراحلی پایانی خود را طی می کند.مهرداد ستوده افزود: روستاهای استان بوشهر ظرفیت های گردشگری ناشناخته فراوانی دارند که باید با استفاده از تکلیف های گنجاده شده در سند مربوط به آن نسبت به معرفی ظرفیت های آن اقدام کنیم.وی یادآورشد: استان بوشهر در نوروز گذشته در موضوع گردشکری رتبه سوم کشور را به خود اختصاص داد که این شاخص نشان از ظرفیت های فراوان این استان است.ستوده افزود: گردشگری در استان بوشهر بخوبی جایگاه خود را پیدا کرده که این مهم نوید بخش آینده ای روشن در موضوع جذب گردشگر است.در این آئین از فعالیت های فردین خورشیدیان سرپرست شهرداری بوشهر تجلیل و سید نور الدین امیری بعنوان شهردار جدید این شهر معرفی شد.7212/6045            "}