{"onTitr":"","titr":" قراردادهای بلندمدت کالایی در بازار فلزات به کار گرفته می‌شود","describe":" تهران- ایرنا- معاون عملیات و نظارت بورس کالا گفت: قراردادهای آتی و انعقاد قراردادهای بلندمدت که زیرساخت‌های آن در بورس کالا فراهم شده است، در صورت استقبال تولیدکنندگان، در بخش‌‌های مختلف از جمله فلزات، به کار گرفته می‌شود.", "text":"به گزارش روز جمعه ایرنا از شرکت بورس کالای ایران، «علی پناهی» افزود: با این اقدام، نوسانات مقطعی و شدید قیمت‌ها در بازار به دلیل انعقاد قراردادهای موکول به آینده، از سوی تولیدکننده و مصرف‌کننده، کمترین تاثیر را در روند تولید خواهد گذاشت.وی با بیان اینکه امکانات و ابزارهای معاملاتی موجود در بورس کالا برای ارائه خدمات متنوع و کمک به تولیدکنندگان‌ راه‌اندازی شده است، گفت: بورس‌های کالایی بستری شفاف و محل تلاقی عرضه و تقاضا هستند که اقداماتی از جمله کشف قیمت منصفانه، تامین مالی، امکان برنامه‌ریزی جهت خرید و یا فروش یک کالا در قالب قراردادهای خاص برای خریدار و فروشنده و پوشش ریسک‌های مربوط به نوسان قیمت‌ها، از اصلی‌ترین کارکردهای آن است.پناهی به التهابات اخیر در بازارهای کالایی اشاره کرد و گفت: در ماه‌های اخیر به دلیل شرایط خاص اقتصادی، توازن عرضه و تقاضا به هم خورد اما با آشکار شدن دلایل ایجاد چالش‌ها در عرضه‌های اخیر محصولات پتروشیمی و فلزی شاهد بودیم که بازار به سمت تعادل در حرکت است.معاون عملیات و نظارت بورس کالا درباره امکان پوشش ریسک به کمک ابزارهای معاملاتی بورس کالا نیز گفت: با کشف قیمت منصفانه در بازار و براساس قراردادهایی مانند معاملات آتی که چند سال از راه‌اندازی آن در بورس کالا می‌گذرد، می‌توان نسبت به پوشش ریسک‌های آینده اقدام کرد، ابزاری که تاکنون برای کالاهایی مثل سکه طلا و زعفران مورد استفاده قرار گرفته و تجربیات خوبی را هم رقم زده است.پناهی تاکید کرد: در معاملات بازار فیزیکی، وقتی کشف قیمت منصفانه باشد، می‌توان قراردادهای نوین را در قالب مشخصات فنی خاص برای هر دارایی پایه تعریف کرد اما این امر نیازمند آن است که برای راه‌اندازی قراردادهای آتی و سایر ابزارهای معاملاتی بورس، متقاضی وجود داشته باشد؛ چرا که بورس یک بستر معاملاتی است که با دریافت نظر طرفین یک معامله، امکان استفاده از این ابزار را ایجاد می‌کند.اقتصام **1070** 1055            "}