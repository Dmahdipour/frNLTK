{"onTitr":"","titr":" انجمن کارتون و کاریکاتور کردستان راه اندازی شد","describe":" سنندج - ایرنا - انجمن کارتون وکاریکاتور کردستان در حاشیه هشتمین نمایشگاه بین المللی کتاب کردستان با حضور مسئولان فرهنگی استان راه اندازی و از لوگوی آن رونمایی شد.", "text":"به گزارش خبرنگار ایرنا، اعضای هیات مدیره و هیات موسس انجمن کارتون و کاریکاتور استان متشکل از امیر سهیلی، بهزاد تارا، سیامک غلامی، محمدسامان صولی، کاوه رضاقلی و خبات ساعدی است.رئیس انجمن کارتون و کاریکاتور کردستان در این مراسم گفت: هنرمندان این حوزه توانسته اند در عرصه های ملی و بین المللی بدرخشند و آثار ماندگاری را خلق کنند که باعث افتخار هنر ایران زمین باشد.امیر سهیلی اضافه کرد: حدود یک دهه پیش هنر کاریکاتور در مناطق کردنشین بطور آکادمیک و تئوری سطح قابل قبولی نداشت ولی امروز به جایگاه خوبی دست پیدا کرده است.وی افزود: در چند سال اخیر هنرمندان خوبی در حوزه کاریکاتور پرورش یافته و تربیت شده اند و استعدادهای زیادی را هم شناسایی کرده ایم.رئیس انجمن کارتون و کاریکاتور کردستان اظهار داشت: اهداف انجمن فقط در سنندج خلاصه نمی شود و از پتانسیل های نهفته در دیگر شهرهای استان هم استفاده مطلوب را خواهیم کرد.مدیر انجمن کارتون و کاریکاتور کردستان هم گفت: ارائه آموزش، انسجام بخشی و ساماندهی و برگزاری جشنواره و همایش از جمله برنامه های این انجمن است.خبات ساعدی تاکید کرد: در حال حاضر در معدود استان های کشور همچون تهران، اصفهان، کرمانشاه، آذربایجان شرقی و خراسان رضوی انجمن کارتون و کاریکاتور تشکیل شده است.از دیگر برنامه های روز دوم هشتمین نمایشگاه بین المللی کتاب کردستان برگزاری ورک شاپ کاریکاتور کتاب بود.امیر سهیلی یکی از اساتید کاریکاتور کردستان که تاکنون توانسته در جشنواره های بین المللی زیادی بخوبی بدرخشد، مدرس این ورک شاپ بود.در این ورک شاپ  40 اثر توسط جمعی از کاریکاتوریست های حاضربا موضوع کتاب تولید شد.هشتمین نمایشگاه بین المللی کتاب از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود. 7348/9102            "}