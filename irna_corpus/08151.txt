{"onTitr":" نوبخت:    ","titr":" تقویت واحدهای فن آور در دستور کار دولت است","describe":" قزوین - ایرنا - معاون رییس جمهوری و رییس سازمان برنامه و بودجه گفت: تقویت واحدهای فن آور دانشگاهی و حمایت از آنها در دستور کار دولت قرار دارد.", "text":"به گزارش ایرنا، محمد باقر نوبخت روز جمعه در بازدید از واحدهای فناور دانشگاه آزاد اسلامی قزوین افزود: مشاهده دستاوردهای علمی و پیشرفت های حوزه فناوری که توسط محققان و دانشجویان جوان ایرانی به بار نشسته است جای افتخار و خوشحالی دارد.وی با اشاره به استقرار این مرکز در کنار بوستان ملی باراجین و دهکده طبیعت قزوین، اظهار داشت: توسعه چنین مراکزی در کنار پارک های طبیعت نشان گر توسعه همه جانبه دارد.نوبخت افزود: دولت تقویت واحدهای فناور را در دستور کار دارد و در این زمینه از هیچ گونه تلاشی فروگذار نیست.وی در ادامه از دستاوردهای فناورانه دانشگاه آزاد اسلامی قزوین از جمله خودروهای برقی و خورشیدی، موتوسیکلت برقی، هواپیمای بدون سرنشین، ربات های انسان نما، امدادگر، آتش نشان و فوتبالیست بازدید کرد.دانشگاه آزاد اسلامی قزوین هم اکنون دارای 25هزار دانشجو در مقاطع مختلف تحصیلی است.6104*3013            "}