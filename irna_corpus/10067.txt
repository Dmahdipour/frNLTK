{"onTitr":"","titr":" ورزشکار54ساله گیلانی قایق2 تنی را به ساحل کشاند","describe":" انزلی-ایرنا- فرشید سلمان پور ورزشکار 54 ساله اهل بندرانزلی رکورد حمل قایق از دریا به ساحل را شکست.", "text":"به گزارش روز چهارشنبه ایرنا، فرشید سلمان پور در  اقدامی به مناسبت فرارسیدن هفته ناجا قایق گلف 2 تنی دریابانی را به مسافت 2 هزار و 100 متر با شنا به ساحل کشاند.وی در حاشیه ثبت این رکورد جهانی به خبرنگا ایرنا گفت: هدف از انجام این کار ثبت رکورد جدید در دنیا و افزایش رکورد قبلی خودم بود.وی افزود:در ثبت رکورد امروز توانستم قایق گلف 400 دریابانی به  وزن 2 تن را  در مدت یک ساعت و 28 دقیقه به مسافت 2 هزار و 100 متر از دریا به ساحل برسانم.سلمان پو یادآور شد: سال 89 نیز برای نخستین بار رکورد طی کردن مسافت 300 کیلومتری چابکسر تا آستارا توسط تخته بادبانی (windsurf board)در مدت 6 روز  به نام خود ثبت کنم و سال 90 نیز قایق یک تنی را به مسافت 5 کیلومتر در مدت زمان 2 ساعت و 20 دقیقه حمل کردم .این ورزشکار گیلانی خاطر نشان کرد:سال 91 نیز توسط دستگاه شبیه ساز قایقرانی رشته رویینگ توانستم رکورد 61 کیلومتر و 118متر را بدون وقفه و در مدت زمان 5 ساعت و 25 دقیقه به ثبت جهانی برسانم و مستندات رکورد امروز نیز برای ثبت در کتاب رکوردهای جهان (گینس)ارسال می شود.7471/6030            "}