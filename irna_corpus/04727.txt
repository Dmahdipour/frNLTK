{"onTitr":"","titr":" بارندگی سیل آسا خوش به حال پرندگان زمستان گذران مازندران شد","describe":" ساری- ایرنا- باران سیل آسای پاییزی دو روز پیش در مازندران اگر چه برای بخشی از مردمان این خطه با خسارت همراه بود، ولی با پر آب شدن آبگیرها و تالاب ها، شرایط  را برای زیست پرندگان زمستان گذران مهیا کرد.", "text":"به گزارش خبرنگار ایرنا، بارندگی شدیدی که جمعه مازندران را فراگرفت و تا ظهر یکشنبه ادامه داشت بر اساس گزارش هواشناسی از لحاط شدت و حجم بارش در دو دهه گذشته بی سابقه بود و به همین دلیل نیز آبگیرها و تالاب های مازندران را از تنش آبی بر جای مانده از گرمای تابستانی به در آورد و این ذخیرگاههای را برای پذیرایی از پرندگان زمستان گذران آماده کرد.همچنین بارندگی اخیر سبب غرقابی شدن بخشی از زمین های کشاورزی زیر کشت هم شده که می تواند زیستگاه موقتی مناسبی برای پرندگان مهاجر باشد.بر اساس گزارش هواشناسی در دو روز جمعه و شنبه گذشته به طور میانگین حدود یکصد میلیمتر باران در مازندران بارید که بیشترین آن با حدود 300 میلیمتر مربوط به رامسر و کمترین با 25 میلیمتر در بلده شهرستان نور بود.بارندگی همچنین با سیراب کردن زمین های کشاورزی ، مراتع و عرصه های منابع طبیعی باعث رویش بیشتر و تقویت پوشش گیاهی این مناطق می شود و به این ترتیب غذای بیشتری برای پرندگان مهاجر فراهم می آید.** تاخیر کوچ با تنش آبی رئیس اداره حیات وحش محیط زیست مازندران هم تاکید بر این نکته که بارندگی اخیر بر زیست پرندگان مهاجر تاثیر مثبت می گذارد، گفت: در چند سال اخیر افزایش دمای هوا در فصل پاییز بویژه در مناطقی مانند مازندران، کوچ پرندگان زمستان گذران را به تاخیر انداخت.کوروس ربیعی در گفت و گو با خبرنگار ایرنا افزود: در شرایط فعلی پرندگان مهاجر از عرض بالا به خصوص سیبری کوچ خود را شروع کردند و در میسر به دلیل هوای مناسب و وجود ذخیرگاه در مازندران فرود می آیند و احتمال ماندگاریشان در این منطقه برای زمستان گذرانی افزایش می یابد.وی با اعلام این که اتراق میان راهی پرندگان مهاجر باعث شده تا کوچشان به مازندران در مقایسه با سنوات گذشته به تاخیر بیفتد، گفت: بارش پاییزی اخیر آبگیرها و تالاب های مازندران را از لحاظ آبی و مواد غذایی غنی کرد و شرایط برای مهاجرت پرندگان زمستان گذران بیش از گذشته فراهم شده است.رئیس اداره حیات وحش محیط زیست مازندران پیش بینی کرد که تا اواسط آبان ماه بیشتر پرندگان مهاجر از عرض بالا به این خطه کوچ کنند.به گفته وی گونه هایی که تاکنون به مازندران کوچ کردند  شامل آب چلیکا، خوتکا،با کلان، حواصیل، گیلار،بوتیمار، اردک غواصی است.مازندران علاوه برتالاب بین المللی میانکاله و 2 تالاب فریدونکنار و کیاسر افزون بر 800 قطعه آببندان با مساحت 17 هزار هکتار دارد که مناسب ترین زیستگاه برای پرندگان مهاجر محسوب می شوند.بر اساس آمارهای رسمی، تاکنون بیش از 490 گونه جانوری از رده های مختلف مهره داران اعم از پرندگان، پستانداران، خزندگان، دوزیستان و ماهی ها در زیست بوم مازندران شناسایی شده اند. پرندگان با 317 گونه از 58 خانواده، پستانداران با 63 گونه و 19 خانواده ، دوزیستان با 9 گونه از 6 جنس و 6خانواده ، خزندگان با 26 گونه از 21 جنس و 11 خانواده و ماهی ها با 75 گونه بخشی از تنوع زیستی حیات وحش مازندران را تشکیل می دهند.  6982/1654            "}