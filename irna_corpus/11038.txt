{"onTitr":"","titr":" تیراندازی در بندرعباس 2 کشته و2 مجروح بر جای  گذاشت","describe":" بندرعباس- ایرنا- معاون اجتماعی فرمانده انتظامی هرمزگان گفت: در جریان یک تیراندازی در روستای زاکین بخش سیاهو بندرعباس 2 نفر از اعضای یک خانواده کشته و 2 نفر مجروح شدند.", "text":"به گزارش ایرنا، سرهنگ محمد شریفی روز سه شنبه در جمع خبرنگاران با اعلام این خبر اظهار داشت: فردی به هویت ش.ج 35 ساله در روستای زاکین به علت ناراحتی اعصاب با اسلحه شکاری سوزنی اقدام به شلیک چهار تیر به افراد خانواده خود می کند.وی افزود: در جریان این تیراندازی، ضارب پس از شلیک به سمت اعضای خانواده خود، سمت خودش نیز تیراندازی کرده است.سرهنگ شریفی با بیان اینکه ماموران انتظامی بلافاصله به محل اعزام شدند، ادامه داد: مجروحان این حادثه توسط اورژانس به بیمارستان منتقل شدند که در مسیر انتقال ضارب و یکی از مجروحان فوت شدند.این مقام مسوول خاطرنشان کرد: 2 مجروح دیگر این تیراندازی به بیمارستان شهید محمدی بندرعباس منتقل شده و هم اکنون تحت درمان هستند.بخش سیاهو در 75 کیلومتری شمال بندرعباس مرکز استان هرمزگان واقع شده و روستای زاکین از جمله روستاهای تابعه این بخش است.7198/6048            "}