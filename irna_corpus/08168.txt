{"onTitr":"","titr":" سنگربان پرسپولیس برترین بازیکن هفته لیگ قهرمانان آسیا شد","describe":" تهران- ایرنا- «علیرضا بیرانوند» سنگربان تیم پرسپولیس با ثبت رکورد تحسین‌برانگیز 6 مهار و کسب امتیاز 7.7 در بازی تیمش مقابل السد در دور رفت مرحله نیمه نهایی لیگ قهرمانان آسیا، از سوی AFC به عنوان برترین بازیکن هفته انتخاب شد.", "text":"به گزارش ایرنا، تارنمای رسمی کنفدراسیون فوتبال آسیا (ای اف سی ) روز جمعه نوشت: بیرانوند علاوه بر ثبت این رکورد، بار دیگر موفق به بسته نگه داشتن دروازه‌اش شد و در جریان بازی با شروع مجددی فوق‌العاده، زمینه را برای «علی علیپور» هم تیمی خود فراهم کرد تا در دقیقه 86 با هوشیاری یک ضربه پنالتی به سود تیمش گرفته و تک گل بازی را به ثمر برساند.آمار موفقیت آمیز 100 درصدی در سیو توپ‌ها به همراه 3 نبرد موفق و 25 پاس صحیح موجب شد تا دروازه‌بان ملی پوش پرسپولیس، نمره 7.7 را دریافت کرده و در صدر فهرست بهترین‌های هفته قرار گیرد.در ادامه فهرست برترین‌های هفته، پس از بیرانوند؛ «دژان دامیانوویچ» مهاجم مونته نگرویی سوون سامسونگ کره جنوبی، «سرجینیو» مهاجم کاشیما آنتلرز ژاپن، «گابی»، «پدرو میگل» و «عبدالکریم حسن» هر سه از السد مکان‌های دوم تا ششم را به خود اختصاص داده و «شجاع خلیل زاده» مدافع پرسپولیس هم با نمره 6.8 در جایگاه هفتم قرار گرفت.ورزشی**3991** 1055            "}