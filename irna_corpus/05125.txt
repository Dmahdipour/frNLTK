{"onTitr":" بادامچی در گفت وگو با ایرنا:    ","titr":" پیامک های تهدید آمیز به نمایندگان در مورد CFT ادامه دارد","describe":" تهران - ایرنا - عضو فراکسیون امید مجلس گفت: پیامک های تهدید آمیز به نمایندگان در مورد تصویب لایحه CFT همچنان ادامه دارد. می خواهند نمایندگان را بترسانند ولی موفق نخواهند شد، زیرا نمایندگان در راستای منافع ملی گام برداشته اند.", "text":"محمدرضا بادامچی روز دوشنبه در گفت وگو با خبرنگار پارلمانی ایرنا اظهار داشت: مدت هاست که پیامک های تهدید آمیز درباره لایحه CFT به نمایندگان ارسال می شود ما تصور می کردیم این پیامک ها بعد از بررسی و تصویب این لایحه پایان یابد ولی هنوز این پیامک ها ادامه دارد و جنبه نفرین پیدا کرده است.نماینده مردم تهران در مجلس افزود: در این پیامک ها موضوع امام حسین(ع) و یزید را مطرح می کنند، جو ارعاب و ترس برای نمایندگان ایجاد می کنند ولی بدانند با این اقداماتشان به هیچ جا نمی رسند و این اقداماتشان خداپسندانه نیست و هیچ نتیجه ای ندارد.وی ادامه داد: این ها که این پیامک ها را می دهند تا دیروز می گفتند که این کار را بکن و این کار را نکن ؛ از روز گذشته و پس از تصویب این لایحه، لحن پیامک هایشان عوض شده و می گویند 'وای به حالتان'.نماینده مردم تهران در مجلس افزود: افرادی را تشویق می کنند که جلوی مجلس بیایند و داد بزنند، ما شنیده ایم این افراد را از یک مسیر جغرافیایی خاص و محله هایی با اتوبوس مقابل مجلس آورده اند، واقعا این کارها شایسته ملت فرهیخته ایران نیست. **جوسازی، مچ گیری و آتوگرفتن به معنای شفافیت نیستبادامچی ادامه داد: کاش این افراد صادق باشند و شفافیت را در همه چیز و خصوصا کارهایشان بپذیرند، ما با رفتار خوبمان، به آنان رفتار درست را یاد خواهیم داد تا دست از تزویر و دورویی بردارند.این عضو فراکسیون امید مجلس با بیان این که شفافیت به نفع مردم و منافع کشورمان است گفت: هیچ کس از شفافیت بدش نمی آید، شفافیت در همه موضوعات خصوصا در رای به نفع کشور و مردم است و ما از این موضوع استقبال می کنیم ولی باید شفافیت در مسیر منافع ملی باشد، با جو سازی، مچ گیری و آتو گرفتن نمی توان به دنبال شفافیت بود.به گزارش ایرنا نمایندگان مجلس شورای اسلامی در جلسه روز یکشنبه با 143 رای موافق با الحاق دولت جمهوری اسلامی ایران به کنوانسیون بین المللی مقابله با تامین مالی تروریسم (CFT) موافقت کردند.از مجموع 271 نماینده حاضر در جلسه، 120 نماینده به الحاق ایران به کنوانسیون مقابله با تامین مالی تروریسم رای مخالف و پنج نماینده رای ممتنع دادند.این لایحه در جلسه 20 خردادماه سال جاری مجلس به مدت دو ماه مسکوت گذاشته شده بود. در هفته ها و روزهای اخیر مخالفان CFT این لایحه برای جلوگیری از تصویب آن تلاش های گسترده ای داشتند به طوری که از تریبون های ملی و فراجناحی هم اظهار نظر کردند. صبح امروز هم گروهی از مخالفان این لایحه در مقابل مجلس تجمع کرده بودند. الحاق به کنوانسیون مقابله با تامین مالی تروریسم یکی لوایح چهارگانه مربوط به توصیه های گروه ویژه اقدام مالی (FATF  ) است.سیام**9121**1553            "}