{"onTitr":"","titr":" اصناف کهگیلویه 595 میلیارد ریال جریمه شدند","describe":" یاسوج - ایرنا - رئیس اتاق اصناف کهگیلویه با اشاره به بازرسی‌های انجام شده و کشف  تخلفات صنفی در سال جاری گفت: این اصناف متخلف با 595 میلیارد ریال جریمه به تعزیرات حکومتی معرفی شدند.", "text":"عین الله اخوان روز دوشنبه در گفت وگو با خبرنگار ایرنا اظهار داشت: بیش از پنج هزار بازرسی از واحدهای صنفی این شهرستان در سال جاری انجام شد.وی بیان کرد: بازرسان اتاق اصناف سه واحد صنفی متخلف را در این مدت پلمپ و بیش از 2 هزار و 236 اخطاریه صنفی و غیرصنفی صادر کردند.اخوان اضافه کرد: از ابتدای سال‌جاری یک هزار و 855 مورد شکایت مردمی به واحد بازرسی اتاق اصناف کهگیلویه گزارش که از این تعداد هزار و 559 مورد تلفنی، 193 مورد حضوری و مابقی به صورت کتبی واصل شده است.اخوان گفت: گزارش‌های مردمی درباره تخلفات نقش مهمی در کنترل وضعیت بازار و جلوگیری از گرانفرشی دارد.بیش از هفت هزار واحد صنفی مختلف در کهگیلویه مشغول فعالیت هستند.7531/6110            "}