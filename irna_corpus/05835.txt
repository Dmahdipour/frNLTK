{"onTitr":" اخبار  کوتاه آموزش و پرورش؛    ","titr":" کاهش گرایش دانش آموزان به رشته ریاضی نگران‌کننده است","describe":" تهران- ایرنا- سرپرست معاونت آموزش متوسطه وزارت آموزش و پرورش با اشاره به اینکه آینده مهندسی در کشور وابسته به انتخاب رشته ریاضی توسط دانش آموزان با استعداد و برتر است، از کاهش گرایش دانش آموزان به رشته ریاضی ابراز نگرانی کرد.", "text":"به گزارش روز یکشنبه ایرنا از مرکز اطلاع‌رسانی و روابط عمومی وزارت آموزش ‌و پرورش، عبدالرسول عمادی در مورد میزان افزایش گرایش دانش‌آموزان به رشته تجربی و راهکار موجود برای متعادل کردن این وضع نیز گفت: علت افزایش گرایش رشته تجربی این است که اشتغال در حوزه مهندسی کاهش پیدا کرده و رشته پزشکی در ایران جاذبه خاص خود را دارد و برای دانش‌آموزان رشته شیرینی است به همین دلیل جمعیت بسیار زیادی از بچه‌ها به رشته پزشکی هجوم می‌آورند.وی تصریح کرد: با ادامه این وضع در آینده با شمار بالایی از پزشکان مواجه هستیم بنابراین باید تلاش شود تا درصد ورود دانش آموزان به سایر رشته‌ها افزایش یابد.سرپرست معاونت آموزش متوسطه وزارت آموزش ‌و پرورش با تاکید بر اینکه این اتفاق در گرایش بیشتر دانش آموزان به رشته انسانی در حال وقوع است به افزایش جذب دانش آموزان در رشته‌های کاردانش و فنی و حرفه‌ای نیز اشاره کرد و اظهار امیدواری کرد که این روند از گرایش به رشته تجربی بکاهد اما نگرانی برای رشته ریاضی داریم زیرا گرایش به این رشته بسیار پایین است.* دستورالعمل بیمه حوادث دانش‌آموزی به استان‌ها ابلاغ شددستورالعمل بیمه حوادث دانش‌آموزی از سوی معاونت توسعه مدیریت و پشتیبانی وزارت آموزش و پرورش به استان ها ابلاغ شد.به گزارش وزارت آموزش ‌و پرورش، در راستای حمایت هرچه بیشتر از دانش آموزان در زمان بروز حوادث و سوانح مختلف، وزارت آموزش ‌و پرورش نسبت به طراحی، انعقاد و اجرای قراردادی به نام بیمه حوادث دانش‌آموزی اقدام کرده است.بر اساس این قرارداد که با بیمه معلم منعقد شده است، تمامی دانش آموزان از اول مهرماه 97 تا پایان شهریورماه 98 به‌ صورت شبانه‌روزی در داخل و خارج از محیط مدرسه و همچنین اردوهای راهیان نور زیر پوشش بیمه حوادث و درمان مازاد قرار می‌گیرند.* محمد محسن بیگی مدیر کل مدارس غیردولتی شدطی حکمی از سوی رئیس سازمان مدارس و مراکز غیردولتی و توسعه مشارکت های مردمی 'محمد محسن بیگی ' به سمت مدیرکل مدارس و مراکز غیر دولتی منصوب شد.به گزارش روابط عمومی و امور بین الملل سازمان مدارس و مراکز غیر دولتی و توسعه مشارکت های مردمی،پیش از این مجید طهرانیان سمت مدیر کل مدارس و مراکز غیردولتی را به عهده داشت.علمی**1883**1440            "}