{"onTitr":"","titr":" 6 هزار دانش آموز ایلامی به مناطق عملیاتی اعزام می شوند","describe":" ایلام - ایرنا - مسئول بسیج دانش آموزی سپاه امیرالمومنین (ع) ایلام گفت: 6 هزار و 500 نفر از دانش آموزان دختر و پسر تا پایان اسفندماه سال جاری به مناطق جنگی و یادمان های راهیان نور اعزام می شوند.", "text":"سرهنگ ایرج گوهری روز سه شنبه در حاشیه اعزام اولین کاروان از دانش آموزان استان ایلام به مناطق جنگی در گفت و گو با خبرنگار ایرنا اظهار داشت: این تعداد دانش آموز در قالب 30 کاروان (هر کاوران 6 دستگاه اتوبوس) به مناطق عملیاتی داخل استان ایلام و جنوب کشور اعزام می شوند.وی افزود: کاروان های راهیان نور دانش آموزی استان ایلام در مقطع پیشگام دوم متوسطه دوم ( دوم دبیرستان ) به مناطق جنگی اعزام می شوند.گوهری در خصوص علت انتخاب دانش اموزان این مقطع یادآور شد: یکی از کتب درسی دانش آموزان این مقطع کتاب آمادگی دفاعی است که آشنایی نزدیک دانش آموزان با دفاع مقدس و مفاهیم جنگ از مفاد اصلی این کتاب است.وی گفت: دانش آموزان با اعزام به مناطق جنگی هم به گذراندن بخشی از مفاد کتاب درسی خود اقدام می کنند و هم به طور ملموس و عینی با رشادت، جسارت، تهور و از جان گذشتگی رزمندگان ایرانی در برابر دشمنان و هم با اهداف و دستارودهای به یادگار مانده از جنگ تحمیلی آشنا می شوند.به گزارش ایرنا، امروز 300 نفر از دانش آموزان پسر مدارس متوسطه دوم مدارس آیت الله خامنه ای ، آیت الله طالقانی و سید احمد خمینی شهر ایلام،  در قالب اردوهای راهیان نور به مناطق عملیاتی استان ایلام و بخش هایی از خوزستان به مدت 2 روز اعزام شدند.از مجموع 90 هزار نفر دانش آموز مقاطع مختلف تحصیلی استان ایلام 50 هزار نفر معادل 60 درصد عضو بسیج دانش آموزی هستند و 40 هزار نفر که عضو بسیج نیستند را عمدتا دانش آموزان پایه های اول تا سوم دبستان تشکیل داده اند.7172/6119            "}