{"onTitr":"","titr":" افزون بر 12 هزار دانش آموز همیار پلیس در گیلان هستند","describe":" رشت - ایرنا - مدیرکل آموزش و پرورش گیلان با اشاره به فعالیت 12 هزار و 350 دانش آموز همیار پلیس در استان گفت: این تعداد از دانش آموزان در ارائه آموزش های ترافیکی نقش مهمی دارند.", "text":"گزارش روابط عمومی آموزش و پرورش گیلان به خبرگزاری ایرنا حاکیست، نادر جهان آرای در همایش طلایه داران فرهنگ ترافیک در رشت افزود: دانش آموزان همیار پلیس آموزش ‌هایی را که افراد، هنگام دریافت گواهینامه فرا می گیرند، در دوران کودکی و در مدارس یاد گرفته و به دیگران منتقل می‌ کنند.وی با بیان این که فرهنگ رعایت قوانین در جامعه نهادینه نشده اظهار داشت: قبل از اجرای قوانین در جامعه باید بستر مناسب اجرای قانون یعنی فرهنگ رعایت قوانین در جامعه نهادینه شود.جهان آرای با تاکید بر این که باید به‌ خوبی قوانین را در مدارس به دانش آموزان آموزش داد، خاطر نشان کرد: اگر قوانین به‌ خوبی به دانش آموزان آموزش داده شود هم خودشان مجری قانون می‌ شوند و هم قوانین را به والدین خود تذکر می‌دهند.وی با اشاره به ارتباط خوب بین آموزش و پرورش و نیروی انتظامی گیلان تصریح کرد: رشد شاخصه‌ های توسعه کشور در استان با به حداقل رسیدن تلفات رانندگی در استان رخ می‌دهد.وی اظهار امیدواری کرد که با مشارکت دانش آموزان به عنوان سفیران سلامت و ایمنی جامعه، شاهد کاهش سوانح رانندگی در جامعه باشیم.استان گیلان دارای بیش از 375 هزار دانش آموز است که بر اساس آخرین آمار دریافتی، در بیش از 20 هزار کلاس درس مشغول به تحصیل هستند. 7286/2007            "}