انور طاهایی روز شنبه در گفت و گو با خبرنگار ایرنا اظهار داشت: سال گذشته بازسازی و بهسازی پنج کیلومتر محور بین شهری بانه - سردشت و پنج کیلومتر محور روستایی ابولحسن در دستور کار قرار گرفت که در مجموع 19 میلیارد ریال اعتبار برای آنها اختصاص یافت.وی افزود: برای بازسازی محور روستایی ابولحسن تاکنون پنج میلیارد ریال و محور بانه - سردشت چهار میلیارد و 600 میلیون ریال اعتبار تخصیص یافته است.طاهایی اضافه کرد: سال گذشته یک کیلومتر از جاده بین شهری بانه - سردشت و 9 کیلومتر از راه روستایی روستایی ابولحسن با روش نوین تثبیت با سیمان و روکش آسفالت انجام شد ولی بدلیل نامساعد شدن شرایط جوی، ادامه کار متوقف شد.وی یادآور شد: امسال 8 کیلومتر تثبیت با سیمان به روش نوین و 6 کیلومتر روکش آسفالت در مسیر بانه - سردشت بطور کامل انجام شد.طاهایی گفت: هشت میلیارد ریال اعتبار در سال جاری برای بازسازی جاده بانه - سردشت در نظر گرفته شده که با توجه به مشکلات موجود این اعتبارات جوابگوی رفع مشکلات این مسیر ارتباطی نیست.وی به بازسازی و بهسازی جاده بانه - سقز نیز اشاره و تاکید کرد: این جاده در محدوده روستای سبدلو به طول 500 متر آسفالت شده و پل سیرانبند بانه به طول 500 متر نیز امسال زیرسازی و آسفالت شد البته اعتباری برای این مسیر در نظر گرفته نشده و کار به صورت امانی انجام شد که حدود سه میلیارد ریال نیز هزینه داشته است.طاهایی با بیان اینکه پروژه های راهداری به صورت امانی و پیمانی انجام می شود که اجرای پروژه های امانی با دستگاه و ماشین آلات راه شهرسازی است، یادآور شد: در جاده بانه - سقز 10 کیلومتر، بانه - سردشت 15 کیلومتر و بانه - مریوان نیز پنج کیلومتر شانه سازی و برداشت ترانشه به صورت امانی انجام شده است. رئیس اداره راهداری و حمل و نقل جاده ای بانه اظهار داشت: در مسیر روستایی جاده سالوک هفت کیلومتر، مسیر کانی سیو 2 کیلومتر و سیاحومه کون 2 کیلومتر شن ریزی به صورت امانی انجام شد و در کل راه های روستایی 80 کیلومتر تیغه زنی، 10 کیلومتر شن ریزی موضوعی و 80 کیلومتر پاکسازی کانال انجام شد که هزینه پروژه های امانی امسال 20 میلیارد ریال بوده است.وی تاکید کرد: سالانه سه ردیف اعتباری برای برف روبی، تعمیر و تجهیز ماشین آلات و تابلو و علائم راهداری در نظر گرفته می شود که امسال 3 میلیارد ریال برای برف روبی، 2 میلیارد و 500 میلیون ریال تعمیر تابلو و علائم و تعمیر و تجهیز ماشین آلات نیز سه میلیارد ریال در نظر گرفته شده است.طاهایی یادآور شد: ضروری است مسئولان نگاهی ویژه به راهداری داشته باشند چرا که همه تجهیزات ما فرسوده است و برای اجرای طرح های راهسازی به اعتبارات ویژه نیاز داریم.به گزارش ایرنا، شهرستان بانه 650 کیلومتر راه روستایی تعریف شده و 150 کیلومتر راه کوخ نشین دارد که حدود 250 کیلومتر آن آسفالت شده است.راه های اصلی نیز شامل محور بانه - سقز 12 کیلومتر، بانه - سردشت 45 کیلومتر، بانه - مریوان 33 کیلومتر، بانه - آرمرده 14 کیلومتر و بانه - سیرانبند 24 کیلومتر است.شهرستان مرزی بانه با 158 هزار نفر جمعیت در 270 کیلومتری غرب سنندج مرکز استان کردستان واقع شده است.7496/9102
      
      