{"onTitr":" مسجد جامعی:    ","titr":" وضعیت امروز سینما در حوزه داخلی و بین المللی موجب افتخار است","describe":" تهران- ایرنا- عضو شورای اسلامی شهر تهران در بازدید از سینمای ایران گفت: سینما منزلت پیدا کرده و تاکید می کنم که وضعیت بین المللی سینمای ایران موجب افتخار است.", "text":"به گزارش رو شنبه ایرنا،به مناسبت روز تهران و با پیشنهاد احمد مسجد جامعی در بازدید از سینماهای تهران، با اعلام قبلی بلیت های سینماها به صورت نیم بها به شهروندان ارائه می گردد.مسجد جامعی به همراه عیسی فرهادی فرماندار تهران و محمدقاصد اشرفی رئیس انجمن سینماداران پایتخت امروز در برنامه تهران گردی به مناسبت روز تهران از سینما ایران در خیابان شریعتی دیدن کردند.وی ضمن تشکر از انجمن سینما داران که همکاری خوبی در برگزاری روز تهران داشتند گفت: وقتی سینماها فعال نباشند گویی شهر مرده است.مسجد جامعی با بیان اینکه سینما ایران سال 1345 تاسیس شد و «فیلم جعبه عوضی» در آن به نمایش درآمد گفت: این سینما سال 79بازسازی شده و با داشتن چهار سالن سینما و یک سالن تئاتر ، همچنان فعال است.اشرفی رئیس انجمن سینماداران در این بازدید گفت: شهر تهران دارای 154 سینمای فعال است و قیمت بلیت سینما در تهران پایین است و سینماها هرچه تشخص بیشتری داشته باشد مردم به آنها بیشتری روی می آورند.وی اظهار داشت: پردیس های جدید سینمایی سرمایه گذاری خوبی کردند و در کنار آنها ضرورت دارد به وضعیت سینماهای قدیمی هم رسیدگی شود.اشرفی افزود: در سال‌های اخیر کیفیت فیلم‌ها بالاتر رفته و سوژه های متفاوت موجب اقبال مردم به سینما نسبت به گذشته شده است.وی ادامه داد: مدیران سالن ها هم دوره های آموزشی وزارت ارشاد را می گذرانند و فعالیت آنها هم افزایش یافته است.14 مهر با تصویب شورای شهر به عنوان روز تهران اعلام شده است.تهرام/7244/3225 / 1539            "}