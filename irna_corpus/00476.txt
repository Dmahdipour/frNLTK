{"onTitr":"","titr":" چهارمین یادواره 170 شهید شهر دماوند و هفت شهید گمنام برگزار شد","describe":" تهران – ایرنا – چهارمین یادواره 170 شهید شهر دماوند و هفت شهید گمنام با هدف زنده نگاه داشتن یاد و خاطره شهدا همراه با اجرای برنامه‌های متنوع فرهنگی برگزار شد.", "text":"به گزارش ایرنا، چهارمین یادواره 170 شهید شهر دماوند و هفت شهید گمنام با هدف زنده نگاه داشتن یاد و خاطره شهدای دوران انقلاب و هشت سال جنگ تحمیلی با حضور اقشار مختلف مردمی، مسئولان شهرستان، خانواده معظم شهدا و ایثارگران شب گذشته در مسجد حضرت ولیعصر(عج) این شهر برگزار شد.حجت الاسلام والمسلمین سید مصطفی میرلوحی، مدرس حوزه و دانشگاه در این مراسم با بیان اینکه انقلاب اسلامی برگرفته از نهضت امام حسین (ع)، عاشورا و اربعین حسینی است، گفت: ملت ایران با وحدت و همدلی اجازه نمی دهند این نهضت تضعیف شود.وی با بیان اینکه قیام خونین 15 خرداد، 22 بهمن و هشت سال دفاع مقدس برگ زرین تاریخ کشور است و باید از آن به عنوان ایام الله نام برد، گفت: تاثیر نهضت عاشورا و آرمان های امام حسین (ع) بر انقلاب اسلامی و حضور حماسی جوانان کشور در صحنه جهاد و ایثار بی بدیل است و امروز وظیفه داریم این مهم را در نسل جوان جامعه تقویت کنیم.همچنین سیدکمال سادات، دبیر ستاد یادواره شهدای شهر دماوند اظهار داشت: سالهای گذشته یادواره شهدا در محلات شمالی، مرکزی و دیگر محله‌های شهر دماوند به صورت جداگانه برگزار می‌شد که در راستای ایجاد اتحاد بین محلات از سال 1394 یک یادواره متمرکز برای شهر دماوند پیش بینی شد.وی با بیان اینکه ستاد مردمی یادواره شهدای شهر دماوند چهارمین یادواره را در شهر برگزار می کند، افزود: یکی از اولویت های این ستاد مردمی برگزاری کنگره شهدای شهرستان دماوند است که هم اکنون این قابلیت وجود دارد.دبیر ستاد یادواره شهدای شهر دماوند همچنین گفت: در این مراسم برنامه هایی همچون پخش نماهنگ، هم‌خوانی گروه سفیران عشق، اجرای نمایش جمعی با عنوان «شهید زنده» و برپایی نمایشگاه به همت بسیجیان حوزه پنج بود.تهرام/7246//1348            "}