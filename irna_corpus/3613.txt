{"onTitr":"","titr":" بیش از 2 میلیون مترمکعب سیلاب وارد سد شیرین دره شد","describe":" بجنورد- ایرنا- مدیرعامل شرکت آب منطقه ای خراسان شمالی گفت: در پی بارندگی های هفته جاری، 2 میلیون و 440 هزار متر مکعب سیلاب وارد سد شیرین دره در شهرستان مانه و سملقان شد.", "text":"به گزارش ایرنا و به نقل از مدیریت روابط عمومی شرکت آب منطقه ای استان، مهندس سیدابراهیم علوی، حجم آب ذخیره شده در شرایط کنونی را 33 میلیون متر مکعب، معادل 53 درصد حجم مخزن این سد دانست و گفت: ذخیره موجود در مخزن این سد حدود هشت میلیون متر مکعب از حجم ذخیره شده در شرایط زمانی مشابه سال گذشته کمتر است.او تصریح کرد: از ابتدای مهرماه جاری تاکنون سه میلیون و 720 هزار متر مکعب آب وارد سد شیرین دره شده که 740 هزار متر مکعب آن برای مصارف مختلف رها شده است.علوی حجم کل گنجایش مخزن سد شیرین دره را در شرایط کنونی 61 میلیون متر مکعب اعلام کرد و گفت: بر اساس برآوردها علاوه بر مصارف کشاورزی و صنعتی منطقه، سالانه حدود 20میلیون متر مکعب از آب این سد برای مصارف شرب و بهداشت شهر بجنورد اختصاص دارد.مدیرعامل شرکت آب منطقه ای خراسان شمالی با اشاره به وجود 6 سد در دست بهره برداری در این استان گفت: در شرایط کنونی در مجموع کمتر از 38 میلیون متر مکعب آب در سدهای استان وجود دارد که معادل 17 درصد گنجایش مخازن این سدها است.سد شیرین دره در 65 کیلومتری شمال غربی شهرستان بجنورد بر روی رودخانه ای با همین نام از سر شاخه های اترک ساخته شد که سال 1384 به بهره برداری رسید.6042            "}