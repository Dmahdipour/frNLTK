{"onTitr":"","titr":" وزیر صنعت و سرپرست وزارت تعاون وارد کرمانشاه شدند","describe":" کرمانشاه - ایرنا - وزیر صنعت، معدن و تجارت و سرپرست وزارت تعاون، کار و رفاه اجتماعی روز پنجشنبه به منظور افتتاح چند طرح و بازدید از مناطق زلزله زده استان کرمانشاه وارد استان شدند.", "text":"به گزارش خبرنگار ایرنا؛ انوشیروان محسنی بندپی سرپرست وزارت تعاون، کار و رفاه اجتماعی در این سفر علاوه بر بازدید از مناطق زلزله زده و چندین طرح، درمانگاه تامین اجتماعی شهرستان سنقر و کلیایی، مرکز توانمندسازی جامع هدف بهزیستی در شهر کرمانشاه و مرکز توانبخشی بزرگ و استاندارد در شهرستان سرپل ذهاب را افتتاح می کند. جلسه با استاندار کرمانشاه در رابطه با استفاده بهینه از تسهیلات اشتغال روستایی و عشایری و تسهیلات اشتغال فراگیر، مشاغل خانگی و بازنگری در همه بخش ها و فرآیندهای حوزه اشتغال استان و حضور در کارگروه اشتغال و سرمایه گذاری از دیگر برنامه های سرپرست وزارت تعاون، کار و رفاه اجتماعی در استان است. معاونان و روسای سازمان های وابسته به وزارت تعاون، کار و رفاه اجتماعی در این سفر محسنی بندپی را همراهی خواهند کرد.شریعتمداری، وزیر صنعت، معدن و تجارت نیز امروز به کرمانشاه سفر کرد و حضور در مراسم افتتاح مرکز توانبخشی سرپل ذهاب و نشست با فعالان بخش اقتصادی استان از جمله برنامه های وزیر صمت در استان است.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.3033/8066            "}