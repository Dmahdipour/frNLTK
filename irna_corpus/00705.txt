{"onTitr":"","titr":" همایش بزرگداشت ابن سینا در دانشگاه آتونومای مادرید برگزار شد","describe":" مادرید- ایرنا- به همت رایزنی فرهنگی‌ سفارت جمهوری اسلامی ایران در اسپانیا، همایش بزرگداشت ابوعلی‌ سینا دانشمند بلند آوازه ایرانی در دانشگاه آتونومای مادرید برگزار شد.", "text":"به گزارش ایرنا، در این مراسم که با حضور جمعی از اساتید و ایران شناسان دانشگاه های مختلف اسپانیا انجام گرفت، ابتدا «احمد مسجد جامعی» معاون شورای شهر تهران طی سخنانی به تشریح تاریخ تعاملات دانشمندان ایران و اسپانیا پرداخت. وی با اشاره به ترجمه آثار دانشمندان اسپانیایی مانند سروانتس و لورکا در عرصه علم و هنر ایران، وجود هزاران نسخه خطی از دانشمندان شرقی و ایرانی در کتابخانه های اسپانیا، وجود نسخ منحصر بفردی از آثار پیکاسو در موزه های ایران، ترجمه آثار نویسندگان و هنرمندان معاصر ایرانی به زبان اسپانیایی و ترویج آموزش زبان اسپانیایی در دانشگاه های ایران، خاطر نشان ساخت عرصه علم و هنر ایران و اسپانیا یک پیوند دیرینه تاریخی دارند.مسجد جامعی افزود از میان شعرا و اندیشمندان ایرانی که جهان اندیشه را تحت تأثیر خود قرار داده اند، ابوعلی سینا چهره ای برجسته است که با تسلط در دوازه علم و هنر زمانه خود برای همیشه نامی ماندگار خواهد بود.معاون شورای شهر تهران افزود ابوعلی سینا بر حکمت و عقلانیت در وجود انسان تأکید داشت و بر این باور بود که دانشمندان باید بر دانش های مرتبط با عالم صغیر (انسان) و عالم کبیر (جهان) مسلط شوند و آن را استغناء بخشند، از این رو خود از یکسو به علم اخلاق، موسیقی و طب و از سوی دیگر به علوم جغرافیا، ریاضی، منطقه و فلسفه احاطه یافت و از این رو ابوعلی سینا یک چهره برجسته گفتگوی تمدنی است و ارج گذاری به مقام علمی ابن سینا، ارج نهادن به تاریخ علم و اندیشه بشری است.در ادامه ، «آلبرتو رینا» استاد دپارتمان مطالعات عربی‌ و اسلامی دانشگاه کومپلوتنسه مادرید در بحث خود پیرامون انسان شناسی به‌ رساله فی‌ السعاده ابن سینا اشاره و درباره تعامل ذهن با بدن و تاثیرات آنها بر یکدیگر ،  روح را همانند موتور برای اتومبیل تشبیه کرد. وی افزود : از نظر ابن سینا روح بر جسم تسلط دارد و به عنوان داور و حکم عمل می کند. وی بر روی یک رساله کوچک و تقریبا ناشناخته از ابن سینا به نام رساله خوشحالی متمرکز شد  و به عقیده او، ایده سلامت به عنوان خوشحالی، بیشتر از بدن، به ذهن قدرت می‌ دهد.به گفته رینا، بر خلاف فلسفه عمومی‌،  فلسفه پزشکی‌ ابن سینا که در آن بدن و ذهن در تعادل قرار دارند، در این رساله، به نظر می‌ رسد که ذهن قدرتمند تر از بدن معرفی شده است.«آلفرد کاواناغ » ایران شناس و استاد دانشگاه کومیاس مادرید نیز در بحث خود در مورد 'دریافت آثار ابوعلی‌ سینا در اروپا از طریق مدرسه مترجمان تولدو' به تجزیه و تحلیل نفوذی که آثار دانشمند ایرانی در اروپا از طریق آنچه که جنبش مترجمان تولدو (شهری در مرکز اسپانیا) نامیده می‌ شود ، مباحثی را مطرح نمود. کاواناغ افزود: این بدین معنی‌ است که ابو علی‌ سینا‌ در دوران آخر قرون وسطی در اروپا از طریق فرایند ترجمه برخی‌ از آثارش نظیر کتاب قانون در طب و کتاب شفا و از طریق دیگر آثار جزئی او که در نیمه دوم قرن دوازدهم و اوایل قرن سیزدهم میلادی ترجمه شدند،  بر متفکران در اروپا تاثیر گذار بوده است.به گفته وی ، این فرایند ترجمه ، به اروپا اجازه کشف دوباره بخش بزرگی‌ از سنت علمی‌ خود را داد. افزون بر اینکه همزمان باعث شد میراث علمی‌ عربی‌ را تحت یک دیدگاه انتقادی دریافت کند زیرا ابو علی‌ سینا نه تنها یک انتقال دهنده بلکه دانشمند بزرگی بود که وحدت اساسی‌ همه علوم و اهمیتی که علوم مادی قابل سنجش افزون بر علوم روح یا متافیزیک دارد، را نشان دهد.کاواناغ خاطرنشان ساخت که این مفهوم علوم ابن سینا، یک تاثیر بنیادی در توسعه فلسفه قرون وسطی و همچنین در آنچه که ما آن را پیشرفت در علم قلمداد می‌ کنیم، داشت .«رافائل رامون گررو» استاد دانشکده فلسفه دانشگاه کومپلوتنسه مادرید به نوبه خود در بحثی‌ با نام ' ابن سینا، دریافت و اثر متافیزیک او در تفکرات اروپایی'  به اثری که متافیزیک ابو علی‌ سینا در اندیشه اروپایی به ویژه متافیزیک او در آثار «توماس د. آکینو» و «خوان دانس اسکوتوس» دو اندیشمند قرون وسطی داشتند را مورد بررسی قرار داد.وی افزود: آثار این دو اندیشمند، بخش بزرگی‌ از متافیزیک ابو علی‌ سینا را در بر دارند و هر کدام از آنها با پردازش متافیزیک ابن سینا، به ایجاد یک سیستم متافیزیکی پرداختند .رامون گررو افزود: در دوران رسانس، «فرانسیسکو سوارز»  کشیش گرانادایی از نظام مندی متافیزیک ابن سینا استفاده کرده و با بازیافت آن به تفسیر یک متافیزیک طبقه بندی شده و نه آنچیزی که در آن زمان استفاده می‌ شد، اشاره نمود. وی افزود که نقش بو علی سینا نقشی کاملا تعیین کننده بود زیرا دیدگاهی که نسبت به متافیزیک ارسطو که فراموش شده بود را تغییر دهد. «خایمه کویااوت کوردرو» استاد مطالعات عربی‌ و اسلامی دانشگاه سالامانکا نیز در مورد 'نقاط عطف پزشکی‌ ابن سینا و تاثیر آن در اروپا از قرون وسطی تا کنون' صحبت کرده و به تشریح بیماری هایی‌ که ابن سینا در آن زمان قادر به مداوای آنها بود، شناختی‌ که وی از بیماریها داشت، فنونی که ابداع کرد و غیره، پرداخت. وی در ادامه تاکید نمود که ابن سینا پیشگام در علوم پزشکی روان تنی و معالجات بیماری های خاص بود و همچنان راه حل های درمان وی امروزه در علوم پزشکی روز مورد استفاده قرار می گیرد. در ادامه «خواکین رودریگز وارگاس» معاون انجمن ایرانشناسی اسپانیا به عنوان آخرین سخنران در بحثی‌ پیرامون 'ابو علی‌ سینا و زبان فارسی'‌ گفت: هنگامی که از ابن سینا صحبت می‌ کنیم، به جنبه های پزشکی‌، فلسفی‌ و یا علم نجوم  وی نگاه می‌ کنیم اما ابن سینا جنبه های دیگری داشت که از جمله  شعر یا موسیقی‌ بودند. وی افزود: ابن سینا در زمانی‌ زندگی‌ می‌ کرد که یک قرن از عمر ادبیات فارسی‌ گذشته و عالمان ایرانی آثار خود را به زبان فارسی‌ و زبان عربی‌ می‌ نوشتند. ابن سینا به رغم اینکه زبان مادری او فارسی‌ بود تصمیم گرفت به زبان عربی‌ بنویسد زیرا زبان رایج آن زمان بود. با این حال، رابطه ابن سینا با زبان فارسی، عمیق تر از آنچیزی که فکرش را می‌ کنیم، بوده است.رودریگز وارگاس در این ارتباط  به اشعار فصیح او در قالب زبان فارسی‌ و عربی‌ که در بیشتر موارد با نوعی گرایش های عرفانی ابن سینا گره می‌ خورد، اشاره کرد.ایران شناس مذکور همچنین بر تاثیر افکار و اندیشه های بلند عارفانه ابن سینا در آثار بزرگان عرصه شعر فارسی‌ نظیر سنایی، عطار نیشابوری و یا رومی تاکید نمود. وی افزود : شعرای ایرانی مثل عطار نیشابوری و سنایی نیز از آثار ادبی و اشعار بو علی سینا الهام گرفتند. اروپام *4*491**1908            "}