{"onTitr":" بازی‌های پاراآسیایی 2018؛    ","titr":" ایزدیار به چهارمین مدال طلا دست یافت","describe":" جاکارتا- ایرنا- شاهین ایزدیار شناگر پاراآسیایی ایران امروز (چهارشنبه) موفق شد چهارمین مدال طلای خود را در جاکارتا به دست آورد.", "text":"به گزارش خبرنگار اعزامی ایرنا به جاکارتا، ایزدیار که طی سه روز گذشته موفق شده بود 3 طلای ارزشمند برای ایران به دست بیاورد، امروز در اولین رقابت خود در شنای قورباغه 100 متر کلاس SB9 به همراه شناگرانی از ژاپن، قزاقستان و هند مسابقه اش را آغاز کرد. شاهین در این رقابت موفق شد با رکورد یک دقیقه و 14 ثانیه و 71 صدم ثانیه، بار دیگر قهرمان شود. فاصله او با نفر دوم، بیش از 9 ثانیه بود و با قدرت به قهرمانی رسید. او در ماده 50 متر نیز، یک رقابت دیگر در پیش دارد.وی پیشتر سه مدال در ماده 200 متر مختلط، 100 متر پروانه و 100 متر آزاد کسب کرده بود.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. ایران با 209 ورزشکار و در 13 رشته ورزشی در این دوره از رقابتها شرکت کرده است. ورزشی**ع.ک**1584            "}