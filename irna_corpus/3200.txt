{"onTitr":" در راستای صدور شناسنامه و کارت ملی هوشمند/    ","titr":" طرح روستا به روستا در ریگان آغاز شد","describe":" کرمان - ایرنا - بخشدار مرکزی ریگان گفت: طرح روستا به روستا به منظور صدور شناسنامه و کارت ملی هوشمند در روستاهای این شهرستان آغاز شد.", "text":"محمد برزنگ روز سه شنبه در گفت و گو با خبرنگار ایرنا افزود: طرح روستا به روستا تاکنون در 10 روستای شهرستان ریگان انجام شده و رضایتمندی اهالی این مناطق را در پی داشته است.وی ادامه داد: این طرح با همکاری ثبت احوال و دفاتر پیشخوان دولت در روستاهای محروم شهرستان ریگان در حال اجرا است.بخشدار مرکزی ریگان تصریح کرد: ضریب محرومیت شهرستان ریگان 9 است لذا اجرای طرح های حمایتی از اهالی روستاها از ضروریات این مناطق محسوب می شود.وی اظهار داشت: دهیاران و شوراهای اسلامی نیز در اجرای این طرح مشارکت جدی دارند تا اهالی روستاها از مزایای این طرح بهره مند شوند.برزنگ تاکید کرد: طرح روستا به روستا در تمام روستاهای محروم ریگان که تا مرکز شهرستان فاصله داشته باشند اجرا خواهد شد.شهرستان ریگان دارای 302 پارچه آبادی است و تا مرکز استان 285 کیلومتر فاصله دارد.3029/7437/7442            "}