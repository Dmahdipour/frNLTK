{"onTitr":" المپیک جوانان 2018 آرژانتین؛    ","titr":" سرپرست کاروان ایران:فدراسیون جودو درمورد مساله حجاب آگاه بود","describe":" تهران- ایرنا- سرپرست کاروان ایران در بازی های المپیک جوانان 2018 گفت: طبق گفته مسئولان فدراسیون جهانی جودو مسئولان فدراسیون ایران از مشکل ورزشکار خانم کشورمان آگاه بودند و نباید با روحیه او بازی می کردند.", "text":"به گزارش ایرنا از کمیته ملی المپیک، شب گذشته مسئولان برگزاری رقابت های جودوی المپیک جوانان مانع از حضور «مارال مردانی» دختر جودوکار ایرانی در مسابقات، به دلیل داشتن حجاب اسلامی شدند.«محمد درخشان» رئیس فدراسیون جودوی ایران در گفت وگو با خبرنگار ایرنا و در خصوص اینکه مسئولان کمیته ملی المپیک اعلام کرده اند که احتمال بروز چندین اتفاقی را چندی پیش به اطلاع وی رسانده اند، گفت: اصلا صحبتی در این خصوص از سوی کمیته ملی المپیک ایران به من نشده بود.با این حال اصغر رحیمی سرپرست کاروان ایران با اشاره به آگاهی فدراسیون جودو از قانون مسابقات جودوی بازی های المپیک جوانان گفت: بعد از این اتفاق سیدرضا صالحی امیری رییس کمیته ملی المپیک و رضا قراخانلو رییس آکادمی ملی المپیک که در سالن حضور داشتند به شدت به این اتفاق اعتراض کرده و خواستار توضیح مسئولان شدند. ما نیز بلافاصله موضوع را پیگیری کردیم و‌ حاصل این بود که رئیس و دبیر کل فدراسیون جهانی نامه هایی را به صالحی امیری و قراخانلو نشان دادند که در همین زمینه بین ایران و فدراسیون جهانی رد و بدل شده بود.وی ادامه داد: با عبید العنزی رئیس کنفدراسیون آسیا که جلسه ای با اعضای IOC داشتند، تلفنی صحبت کردم که اعلام کرد احتمال دارد در آینده بتوان در این زمینه تغییری ایجاد کرد ولی برای مسابقات گرند پری و المپیک هنوز حجاب غیر قانونی است.رحیمی با اشاره به مصاحبه محمد درخشان رییس فدراسیون جودو مبنی بر اینکه اعلام کرده بود اگر در بوینس آیرس بود، موضوع را حل می کرد گفت: بسیار متعجبم از این صحبت ها چرا که او مدیری باسابقه و از مسئولین این رشته در آسیاست. وی تصریح کرد: اینکه او چگونه می توانست این کار غیر قانونی را حل کند، برای من جای سوال دارد، آن هم بعد از استعلام کتبی و اعلام صریح فدراسیون جهانی. اگر وی صداقت داشت باید قبلا موضوع را حل می کرد نه اینکه ورزشکار را با چنین بحران روحی و ما و مسئولین کمیته برگزاری را با چنین مشکلی مواجه می ساخت.سرپرست کاروان ورزشی ایران در پاسخ به این سوال که آیا با توجه به آگاهی فدراسیون از ممانعت حضور این ورزشکار بهتر نبود که وی اعزام نمی شد، گفت: در اینکه فدراسیون از این موضوع کاملا با خبر بوده شکی نیست چرا که برای پیشگری از این اتفاق حجاب جایگزین (کلاه کاراته) نیز در نظر گرفته بودند و تذکرات لازم را به ورزشکار داده بودند. به هر حال با روحیه این ورزشکار خوش آتیه و جوان بازی شد که اصلا کار درستی نبود.سرپرست کاروان ورزشی کشورمان یادآور شد: بحث فنی تمام رشته ها به خود فدراسیون مربوط است و آنها هستند که از قوانین و مقررات رشته خود آگاهند. کمیته ملی المپیک نقش هماهنگ کننده و پشتیبانی کاروان را برعهده دارد که سعی شده در هیچ موردی هم کم و کاستی وجود نداشته باشد.وی در ادامه افزود: بعد از این اتفاق صالحی امیری و‌ کادر سرپرستی هر چه سعی کردند با درخشان تماس بگیرند موبایل وی از دسترس خارج شده بود و امکان پیگیری و طرح مساله میسر نشد. موضوع بسیار ساده است اما فدراسیون خواسته بخت آزمایی کرده و‌ بدون اطلاع رسانی، شانس این ورزشکار مظلوم را تست کند و ببیند که آیا مسئولین ستاد برگزاری و کمیته بین الملی المپیک متوجه موضوع می شوند یا خیر؟رحیمی در پایان گفت: متاسفانه تلاش ها و پیگیری ها نیز به دلیل دلایل و مستندات فدراسیون جهانی به نتیجه نرسید تا این خاطره تلخ برای همیشه در ذهن این ورزشکار باقی بماند.ورزشی **9118**9129            "}