{"onTitr":"","titr":" مهار آتش در هورالعظیم هزینه های میلیاردی در بر داشت","describe":" اهواز-ایرنا - مدیر کل مدیریت بحران خوزستان با بیان این که عملیات هوایی تنها راه برای مهار آتش در تالاب هورالعظیم است گفت: تاکنون 6 عملیات مهار آتش در هوز العظیم انجام شده که هزینه‌های میلیاردی در بر داشته است.", "text":"به گزارش ایرنا کیامرث حاجی زاده روز سه شنبه در کارگروه مخاطرات زیست محیطی خوزستان در استانداری اظهار داشت: هزینه های پرواز، هزینه تامین سوخت پروازها و غیره موجب شده مهار آتش در هورالعظیم هزینه های زیادی را به خود اختصاص دهد.وی افزود: تامین حقابه تالاب تنها راه رفع مشکلات هورالعظیم و جلوگیری از تبدیل شدن این تالاب به کانون ریزگرد است.مدیر کل مدیریت بحران استان با تاکید بر مذاکره با کشور عراق و تامین حقابه از سوی عراق گفت: با وجود همه مشکلات ما حاضر به رهاسازی آب در بخش عراقی تالاب هورالعظیم شدیم اما با توجه به اینکه شیب تالاب به سمت ایران اگر آب را رهاسازی کنیم فقط 2 تا سه کیلومتر از بخش عراقی تالاب  مرطوب می شود در حالی که اتش سوزی ها در نقاط پنج، 10 و 20 کیلومتری هستند.وی با بیان این که تالاب هورالعظیم 360 هزار هکتار است که 2 سوم آن در عراق واقع شده  یادآور شد: عواملی چون سیاست‌های عراق و تامین نشدن حقابه هورالعظیم موجب خشک شدن بخش عراقی تالاب شده که فقط بخش هایی از تالاب که در نزدیکی دایک مرزی ایران قرار دارد مرطوب است.حاجی زاده در ادامه به موضوع بررسی کانون های ریزگرد پرداخت و تاکید کرد که در شناسایی  و اولویت بندی کانون ها باید بازنگری صورت گیرد.وی افزود: برای برنامه ریزی در کانون های ریزگرد باید اولویت بندی صورت گیرد به عنوان مثل اولویت ما برای اهواز کانون کریت کمپ است  چراکه به محض اینکه باد در این کانون شدت می‌گیرد پس از 20 دقیقه ریزگردها به اهواز  می رسند.***جنگل‌های زاگرس در معرض نابودیمدیر کل مدیریت بحران خوزستان با اشاره به وجود آفت و آتش سوزی در جنگل های زاگرس ادامه داد: زاگرس در حال از بین رفتن است و آتش سوزی های مکرر در این حوزه در حال رخ دادن است اگر به این حوزه ورود نکنیم آتش سوزی ها مهار نمی‌شود.وی گفت: بنا بود اداره کل منابع طبیعی چهار پایگاه های اطفا حریق  در استان راه اندازی کند که هیچ اقدامی تا این لحظه صورت نگرفته برای همین منابع طبیعی باید نسبت به این موضوع پاسخگو باشد.حاجی زاده با تاکید بر این که تالاب هورالعظیم نیازمند یک پایگاه اطفا حریق است بیان کرد: در حال حاضر شاهد هستیم که تالاب شیمبار چندین بار به صورت عمدی دچار آتش سوزی شده است.وی در ادامه این نشست با اشاره به انتخاب گونه های گیاهی متناسب با محیط خوزستان گفت: باید گونه‌های گیاهی سازگار با محیط خوزستان هستند شناسایی و کاشته شوند و این که تنها یک گونه گیاهی در شهرها کاشت شود از نظر علمی رد شده است.مدیر کل مدیریت بحران خوزستان ادامه داد: لازم است کمیته ای در دانشگاه شهید چمران اهواز به منظور بررسی گونه‌های جدید گیاهی تشکیل شود.وی همچنین وضعیت فاضلاب اهواز را نامناسب دانست و بیان کرد: در حال حاضر شاهد بالازدن فاضلاب در برخی نقاط هستیم که و اگر بارندگی ها آغاز شوند وضعیت بدتر هم می شود لذا با توجه به پیش بینی هواشناسی مبنی بر آغاز  بارندگی از نیمه آبان ماه لازم است شرکت آب و فاضلاب اهواز با کمک شهرداری لایروبی و آهک پاشی فاضلاب‌ها را در دستور کار قرار دهد و این کار را هرچه سریعتر آغاز کند.حاجی زاده تاکید کرد:  مرکز بهداشت استان در ارتباط با وضعیت نامناسب فاضلاب ها هیچ گونه مسامحه ای به خرج ندهد و در صورت دیدن هر گونه مشکلی با آن گزارش لازم را صادر کند تا برخورد صورت گیرد. ***بارشهای پیش رو هورالعظیم را خاموش می کنندمدیر کل هواشناسی خوزستان نیز دراین نشست بیان کرد:  مدل های هوایی نشان می دهند سامانه بارشی طی هفته آینده به خوزستان می رسد که بارش های خوبی را خواهد داشت.محمد سبزه زاری افزود: حتی اگر نصف پیش بینی های بارش هم محقق شود آتش سوزی در هورالعظیم خاموش می شود.وی ادامه داد:  با توجه به این که همیشه خطا در مدل های هوایی وجود داشته است لازم است اگر بناست کشت پاییزه صورت گیرد، هشدارها و توصیه های لازم انجام شود تا در صورت خطا در مدل ها مشکلی ایجاد نگردد.  7164/6002            "}