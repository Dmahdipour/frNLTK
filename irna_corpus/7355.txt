{"onTitr":" رئیس اداره امورعشایری قم:    ","titr":" کوچ پاییزه عشایر قم به مناطق قشلاقی آغاز شد","describe":" قم - ایرنا - رئیس اداره امور عشایری قم گفت: از نیمه مهرماه سال جاری، کوچ عشایر قم به مناطق قشلاقی به منطور زندگی و پرورش دام در فصل سرما، آغاز شد.", "text":"محمود تندرو روز شنبه در گفت و گو با خبرنگار ایرنا افزود: مهمترین مقصد کوچ عشایر قم، مناطق قشلاقی استان شامل دیر، مره و اطراف دریاچه حوزه سلطان در منطقه قمرود بخش مرکزی قم است.استان قم دارای یک شهرستان قم و 5 بخش جعفریه، سلفچگان، کهک، مرکزی و خلجستان است؛ بخش مرکزی دارای 2 دهستان قمرود و قنوات می باشد.وی بیان کرد: روند کوچ عشایر تا اوایل فصل زمستان ادامه می یابد و بعد از آن عشایر استان تا فروردین ماه در محل اسکان خود مستقر می شوند و از تغذیه دستی برای پرورش دام خود استفاده می کنند. وی با اشاره به اهمیت تامین آب و علوفه برای عشایر، ادامه داد: مراتع استان قم در سال های اخیر با کاهش منابع آبی و فقیر شدن پوشش گیاهی مواجه بوده است که برای جبران این موضوع، آب رسانی سیار و ارسال نهاده های دامی به محل قشلاق عشایر انجام می شود.تندرو افزود: اگر امکانات مورد نیاز عشایر تامین شود، آنان به عنوان تولیدکنندگان اصلی گوشت قرمز می توانند به فعالیت خود ادامه دهند و برای استان ارزش افزوده اقتصادی ایجاد کنند.وی با اشاره به این که در تخصیص منابع مالیات بر ارزش افزوده، سهمی برای عشایر درنظر گرفته شده است، افزود: عشایر سهم قابل توجهی در ایجاد ارزش افزوده اقتصادی استان قم دارند و باید این مبلغ به طور کامل تخصیص یابد و در مسیر خدمت رسانی به خود آنان استفاده شود.بر اساس آخرین سرشماری، 305 خانوار عشایری در قم حضور دارند؛ هرخانواده عشایر به طور متوسط 6 عضو دارد، با این حساب می توان گفت در این استان حدود 2 هزار تن از عشایر کشور مشغول زندگی و فعالیت هستند.علاوه بر ایل کلکو، شاهسون، میش مست، زند، عرب و کتی، عشایر دیگری هم در استان قم حضور دارند و براساس منابع تاریخی، قم در پذیرایی از عشایر قدمت بالاتری نسبت به استان های همجوار خود دارد.عشایر حاضر در استان قم بیش از 6 هزار نفر شتر و 22 هزار دام سبک در اختیار دارند و در زمینه تولید گوشت قرمز و محصول های لبنی فعالیت می کنند.عشایر استان قم همچنین در تولید انواع صنایع دستی و همچنین قالی بافی دارای سبک و مهارت خاصی هستند.7405/ 1175            "}