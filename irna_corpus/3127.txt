{"onTitr":"","titr":" خدمات فرهنگی بنیادشهید و سپاه به ایثارگران یکسان سازی می شود","describe":" تهران- ایرنا- بنیاد شهید و امور ایثارگران اعلام کرد: خدمات فرهنگی، اردویی و ورزشی بنیاد شهید و سپاه پاسداران انقلاب اسلامی به ایثارگران یکسان سازی می شود.", "text":"به گزارش روز سه شنبه ایرنا از بنیاد شهید، به همین منظور نشست مشترک اداره کل ورزشی و اردویی بنیاد شهید و امور ایثارگران و مدیریت ایثارگران سپاه پاسداران انقلاب اسلامی برای بررسی بهتر این موضوع برگزار شد.سید مستجاد حسینی مدیرکل ورزشی و اردویی بنیاد شهید و امور ایثارگران در این نشست تاکید کرد: سپاه پاسداران انقلاب اسلامی دارای جمعیت عظیمی از خانواده‌ های شهدا و ایثارگران است و با توجه به در اختیار داشتن امکانات مناسب، تمهیدات مناسبی را برای این افراد اتخاذ کرده است.همچنین بنیادشهید و امور ایثارگران با ساخت مراکز فرهنگی ایثار در تمام استان های کشور، خدمات فرهنگی خوبی به تمام ایثارگران ارائه می دهد.در این جلسه مقرر شد این نشست‌ ها تا زمان تشکیل کمیته هماهنگی و انعقاد تفاهم‌ نامه ‌ای جامع بر مبنای «یکپارچه‌ سازی اطلاعات طرفین، یکسان‌سازی و شفاف ‌سازی خدمات ارائه‌ شده به ایثارگران در حوزه‌ های فرهنگی، اردویی و ورزشی در جهت توزیع عادلانه خدمات، انجام فعالیت‌ های گسترده فرهنگی در حیطه ترویج فرهنگ ایثار و شهادت و تسهیل دسترسی عموم به آثار و اسناد شهدا» ادامه یابد.بر اساس آمار بنیاد شهید، 230 هزار شهید تقدیم انقلاب شده است و تعداد کل جانبازان در کشور به 574 هزار و 101 نفر می رسد که 336 هزار و 282 نفر، معادل 59 درصد جانبازان زیر 25 درصد و 237 هزار و 819 نفر، معادل 41 درصد نیز جانبازان 25 درصد و بالاتر هستند. تعداد آزادگان کشور در دوران دفاع مقدس نیز 43 هزار و 173 نفر است.اجتمام * 7268*1834            "}