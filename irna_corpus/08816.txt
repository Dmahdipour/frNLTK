{"onTitr":"","titr":" 445 تن فراورده خام دامی فاسد در خراسان رضوی معدوم شد","describe":" مشهد- ایرنا- مدیرکل دامپزشکی خراسان رضوی گفت: 445 تن فراورده خام دامی و طیور غیربهداشتی ظرف شش ماه نخست امسال در این استان، کشف، ضبط و معدوم شد.", "text":"دکتر احمد شریعتی روز پنجشنبه در جمع خبرنگاران به مناسبت روز ملی دامپزشکی افزود: در این مدت 68 هزار مورد بازدید بهداشتی از سطح مراکز تولید و عرضه فراورده های خام دامی و طیور در خراسان رضوی صورت گرفت. از این تعداد 594 واحد به مرجع قضایی معرفی و 35 واحد پلمب شدند. وی گفت: همچنین در این مدت میزان کشتار دام در خراسان رضوی 790 هزار کیلوگرم و کشتار طیور 37 میلیون قطعه گزارش شده است.مدیرکل دامپزشکی خراسان رضوی از آمادگی این نهاد برای مقابله با شیوع احتمالی بیماری تب برفکی و آنفلوانزای فوق حاد همزمان با آغاز فصل سرما نیز خبر و ادامه داد: کنترل و مبارزه با بیماریهای تب برفکی و آنفلوانزا بخاطر تبعات اقتصادی، سیاسی و اجتماعی از  اهمیت بسزایی برخوردار است.وی افزود: نگرانیها از بابت مخاطرات شیوع این بیماریها در فصل سرما وجود دارد، با این حال و با وجود همه مشکلات پارسال مشکل خاصی از این بابت در خراسان رضوی نداشتیم.دکتر شریعتی در ادامه گفت: همچنین با اقدامات انجام شده در حوزه دامپزشکی و دانشگاه علوم پزشکی و بر اساس گزارشهای واصله موردی از بابت تلفات انسانی تب کریمه کنگو در خراسان رضوی وجود ندارد و 14 مورد مشکوک و مثبت تب کریمه در بخش انسانی نیز با موفقیت درمان شده اند.وی همچنین کمبود اعتبارات را از چالشهای پیش روی دامپزشکی خراسان رضوی عنوان ذکر و بیان کرد: امسال 30 درصد از اعتبارات این اداره کل به صورت نقدی و 70 درصد دیگر اسناد خزانه با سررسید سال 1399 است. این شرایط  تهیه مواد اولیه، تجهیزات و ارائه خدمات دامپزشکی را با چالش مواجه ساخته است.مدیرکل دامپزشکی خراسان رضوی به برنامه های روز ملی دامپزشکی نیز اشاره و بیان کرد: افتتاح شش پروژه در حوزه دامپزشکی، سخنرانی پیش از خطبه های نماز جمعه و دیدار با رسانه ها و مسئولان از این جمله است.14 مهر ماه روز ملی دامپزشکی است.3027/1858            "}