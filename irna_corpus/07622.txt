{"onTitr":" رئیس سازمان صنعت:    ","titr":" 85 پرونده تخلف مهم صنفی درقم تشکیل شد","describe":" قم - ایرنا - رئیس سازمان صنعت، معدن و تجارت قم گفت: بازرسان سازمان صنعت معدن و تجارت و اتاق اصناف درتابستان سالجاری از 20 هزار و 203 واحد فعال اقتصادی دراین استان بازرسی کردند که در این میان 85 پرونده تخلف مهم صنفی به ارزش 4301 میلیارد و 454 میلیون ریال تشکیل شد.", "text":"محمود سیجانی روز شنبه درگفت و گو با خبرنگار ایرنا، بیان کرد: پرونده این تخلف ها در زمینه احتکار، اخفاء و امتناع از عرضه کالا، عدم اعلام موجودی کالا، عرضه خارج از شبکه، گرانفروشی، حمل و نقل، نگهداری، عرضه و فروش کالای قاچاق و همچنین تقلب می باشد.وی افزود: این تخلف ها در زمینه ارائه کالاهای مختلف همچون مواد غذایی، لوازم خانگی، کاغذ، اقلام آرایشی و بهداشتی، لاستیک خودرو، شمش آلومینیوم، تیرآهن، محصولات پتروشیمی، گندم و جو و باطری خودرو، رخ داده است.وی ادامه داد: بیشترین گزارش های مردمی که درتابستان سال جاری از طریق تلفنی، کتبی و حضوری به بازرسان سازمان صنعت قم اعلام شد، دربخش کالا شامل؛ انواع نان، تنقلات، نوشابه، پوشک و محصولات بهداشتی و میوه و سبزی بوده است.سیجانی افزود: همچنین بیشترین گزارش های مردمی دربخش خدمات شامل؛ غذاهای رستورانی، نرخ هتل و مسافرخانه، فتوکپی، ساندویچی، تعویض روغنی و تعمیر خودرو سبک بوده است.وی ادامه داد: در بخش تخلف ها نیز، گرانفروشی، کم فروشی، امتناع از عرضه کالا و احتکار، بیشترین حجم شکایت های مردمی را به خود اختصاص داده است.وی از تمام همشهریان خواست در صورت مشاهده هر گونه تخلفی در این زمینه با شماره 124 سازمان صنعت معدن و تجارت و 135 اداره تعزیرات تماس بگیرند و موارد را اطلاع دهند.فعالیت 40 هزار واحد صنفی تولیدی و توزیعی در قالب 40 اتحادیه از جمله بخش های تحت نظارت سازمان صنعت، معدن و تجارت استان قم است.طرح تشدید مبارزه با گرانفروشی و احتکار، از ابتدای تابستان سال جاری با هدف بازرسی از واحدهای صنعتی، انبارها، سردخانه ها، کشتارگاه های دام و طیور و همچنین برخورد با گرانفروشی، امتناع از فروش، اختفا و احتکار در استان قم آغاز شده است.7405/ 6133/            "}