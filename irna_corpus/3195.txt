{"onTitr":"","titr":" طرح آمایش13 اتباع خارجی درخوزستان آغاز شد","describe":" اهواز-ایرنا- مدیر کل امور اتباع و مهاجرین خارجی استانداری خوزستان گفت: طرح آمایش 13 اتباع خارجی مقیم خوزستان از امروز 17 مهر ماه به مدت یک ماه آغاز شد.", "text":"حمید سیلاوی سه شنبه در گفت و گو با خبرنگار ایرنا بیان کرد: طرح آمایش 13 با هدف هویت دار کردن اتباع  خارجی مقیم استان انجام می شود.وی گفت: در این مرحله طرح آمایشی 13اتباع افغانستانی و هویت 12  اتباع سایر کشورها از امروز  17 مهر ماه آغاز شده است و تا 17 آبان ماه امسال ادامه دارد.سیلاوی ادامه داد : اتباع خارجی مقیم استان می توانند با مراجعه به این اداره کل مدارک معتبر خود را تمدید کنند.مدیر کل امور اتباع و مهاجرین خارجی استانداری خوزستان بیان کرد: اتباع خارجی مقیم استان که دارای کارت آمایش 12 و هویت 11 هستند برای شرکت درطرح آمایش 13 با داشتن مدارک به این اداره کل مراجعه و برای گرفتن نوبت به منظور رسیدگی پرونده خود و دریافت کارت جدید اقدام کنند.وی افزود: کلیه اتباع خارجی مقیم  استان که دارای کارت هویت که شامل آمایش 12 و هویت 11 و برگه هایی تردد 90 روزه هستند تا 17 آبان مهلت دارند برای شرکت در این طرح مراجعه کنند.سیلاوی افزود: درصورت عدم مراجعه اتباع خارجی، امکان تمدید کارت های قدیم بعد از تاریخ تعیین شده نخواهد شد و باید در مدت سه ماه از کشور به عنوان یک تبعه غیرمجاز خارج شود.مدیرکل امور اتباع و مهاجرین خارجی استانداری خوزستان گفت: اتباع برای گرفتن نوبت باید سرپرست خانوار با در دست داشتن مدارک اقامتی اعضای خانواده خود به این اداره کل مراجعه کنند.وی افزود: در صورتی که خانوار از سال گذشته وقایع همچون تولد و ازدواج ، طلاق و یا فوت را داشتند و نسبت به اعلام آن اقدام نکرده اند ضرورت دارد قبل از هر اقدامی سرپرست خانوار به این اداره کل مراجعه کند تا مراحل ثبت تغییرات انجام شود.سیلاوی ادامه داد: با توجه به فرصت زمانی اجرای این طرح اتباع خارجی حتما باید در بازه زمانی 17 مهر ماه تا 17 آبان ماه در این اداره کل حضور یابند در غیر این صورت امکان تمدید کارت های قدیمی آن ها وجود ندارد.وی ارائه هر گونه خدمات به این افراد در آینده را منوط به تمدید کارت های اقامتی آن ها اعلام کرد.سیلاوی بیان کرد: همچنین اتباع خارجی برای شرکت در مراسم اربعین حسینی امسال  داشتن کارت اقامتی جدید و تعویض کارت های قدیمی  آنها ضروری است و اتباع خارجی در صورت تمدید نکردن کارت های اقامتی خود در این طرح امکان شرکت در برنامه اربعین حسینی را ندارند.مدیر کل امور اتباع و مهاجرین خارجی استانداری خوزستان گفت :تمام امکانات لازم برای اجرای این طرح مهیا است و لازم است در زمان مشخص برای تمدید کارت خود حضور یابند.** بازگشت یک هزار و 500 اتباع عراقی مقیم خوزستان به کشور خودمدیر کل امور اتباع و مهاجرین خارجی استانداری خوزستان  بیان کرد: در طرح آمایش پارسال اکثر اتباع برای تمدید کارت خود مراجعه کردند و با توجه به ثبات و استقرار کشور عراق، اتباع عراقی اکثرا تمایل به برگشت به کشور خود را دارند، پارسال  یک هزار و 500 اتباع عراقی مقیم استان به کشور خود برگشتند. سیلاوی افزود: امسال هم انتظار داریم با توجه به حرکت هایی که در حال انجام است و بادر نظر گرفتن تمایل اتباع خارجی و به خصوص عراقی ها برای بازگشت به کشور خود شاهد ریزش آمار اتباع در استان باشیم.وی گفت: اتباع خارجی پناهده در استان هفت هزار و 700 نفر ،اتباع خارجی شاغل در واحدهای تولیدی و صنعتی استان بیش از سه هزار نفر و افراد دارای دفترچه اقامت یک هزار و 200 نفر هستند.7158/6002            "}