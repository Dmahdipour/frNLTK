{"onTitr":"","titr":" توزیع بنزین سوپر در تهران کلید خورد","describe":" تهران- ایرنا- شرکت ملی پالایش و پخش فرآورده های نفتی اعلام کرد: توزیع بنزین سوپر از عصر دیروز (دوشنبه) در تهران آغاز شد و به تدریج در سایر کلانشهرها عرضه می شود.", "text":"به گزارش خبرنگار اقتصادی ایرنا، توزیع بنزین سوپر در پمپ بنزین ها از اواسط فصل بهار کاهش یافت.در ماه های اخیر به دلایل مختلف از جمله تعمیر پالایشگاه ها روند کاهش تولید و عرضه بنزین سوپر شدت گرفت.پیش از این مسوولان پالایشگاهی اعلام کرده بودند توان تولید بنزین سوپر در پالایشگاه های امام خمینی شازند، اصفهان، بندرعباس و ستاره خلیج فارس وجود دارد اما به طور موقت انتقال فرآورده های تولیدی فقط به یک خط لوله تولید بنزین سوپر در پالایشگاه های یاد شده محدود شده است.بنزین بیشتر پالایشگاه های کشور با عدد اکتان 91 تولید می شود که با توجه به کیفیت آن تفاوت چندانی با بنزین سوپر ندارد و با همه خودروها سازگار است.اکنون با توجه به اعلام امروز شرکت ملی پالایش و پخش فرآورده های نفتی، توزیع بنزین سوپر در تهران آغاز شده است و انتظار می رود شرایط، به حالت پیش برگردد. به گزارش ایرنا، میانگین مصرف روزانه بنزین کشور با ثبت رکوردی جدید در تیرماه امسال به 91 میلیون و 700 هزار لیتر رسید که در مقایسه با ماه مشابه در سال 1396 رشد بیشتر از هشت درصدی را ثبت کرد.مصرف بنزین کل کشور نیز در سی و یکم تیرماه به رکورد 121میلیون و 800 هزار لیتر رسید.میزان روزانه مصرف بنزین سوپر در کشور حدود چهار میلیون لیتر است.اقتصام*2022*1961*            "}