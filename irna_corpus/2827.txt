{"onTitr":"","titr":" حماس:تشکیلات خودگردان صلاحیت اداره فلسطین را ندارد","describe":" تهران- ایرنا- جنبش مقاومت اسلامی (حماس) اعلام کرد که دولت رامی الحمد الله نخست وزیر تشکیلات خودگردان دیگر برای اداره فلسطین شایستگی لازم را ندارد.", "text":"به گزارش سه شنبه شب ایرنا به نقل از مرکز اطلاع رسانی فلسطین، فوزی برهوم سخنگوی حماس، الحمد الله را به دروغگویی و فریب افکارعمومی متهم کرد و ادامه داد که دولت وی از عذاب دادن مردم غزه لذت می برد و رژیم اشغالگر را به ادامه محاصره تشویق می کند.برهوم افزود: نقش غیر مسئولانه دولت الحمد الله در تعامل با اقدام های مربوط به یافتن راه حل برای مشکلات غزه و تهدیدهای آن علیه شرکت های قطری حمل سوخت به غزه، بهترین دلیل بر نقش دولت وی در ضربه زدن به عوامل پایداری مردم غزه در رویارویی با طرح های رژیم اشغالگر است.وی تشکیل دولت وحدت ملی را بهترین راه حل در این زمینه برشمرد.سخنگوی نخست وزیر تشکیلات خودگردان پیشتر با اعلام عدم موافقت دولت الحمدالله با ورود محموله سوخت به غزه گفت که برای حفظ وحدت فلسطین و جلوگیری ازطرح های جدایی غزه از کرانه باختری، هرگونه کمک مالی بین المللی به نوار غزه باید از طریق دولت فلسطین و با هماهنگی آن انجام شود. شبد**1480**1010            "}