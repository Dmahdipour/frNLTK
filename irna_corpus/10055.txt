{"onTitr":" آیت الله جنتی:    ","titr":" هیچ متجاوزی به حریم امنیت ایران در مصونیت نیست","describe":" تهران - ایرنا - دبیر شورای نگهبان گفت: جمهوری اسلامی ایران با جواب محکم و قاطع به تروریست‌هایی که در نزدیکی پایگاه‌های آمریکایی فعالیت می‌کردند، نشان داد که هیچ متجاوزی به حریم امنیت ایران در مصونیت نیست.", "text":"به گزارش ایرنا از روابط عمومی شورای نگهبان، آیت الله «احمد جنتی» در جلسه امروز – چهارشنبه – این شورا از اقدام به موقع، قاطع و شجاعانه سپاه پاسداران انقلاب اسلامی در جواب موشکی به تروریست ها قدردانی کرد.وی با بیان این که جواب محکم و قاطع به تروریست‌هایی که در نزدیکی پایگاه‌های آمریکایی فعالیت می‌کردند، نشان داد که هیچ متجاوزی به حریم امنیت ایران در مصونیت نیست، تاکید کرد: این روند ضمن بازدارندگی و تامین امنیت برای کشور، هشدار جدی به همه تروریست‌ها و حامیان آنان است.دبیر شورای نگهبان همچنین با استقبال از روند نزولی قیمت ارز و سکه در چند روز گذشته اظهارداشت: اثر کاهش قیمت ها باید در سفره مردم پدیدار و مایحتاج عمومی بویژه خوراک مردم به قیمت مناسب تامین شود و در ضمن روند صادرات کشور نیز صدمه نبیند.آیت‌الله جنتی در ادامه این جلسه به مشکلات کامیون داران اشاره کرد و افزود: اعتراض غیرسیاسی این قشر مبنی بر افزایش کرایه در نتیجه گران شدن لوازم و قطعات یدکی باید بررسی شود و دولت موظف است تا در این زمینه سریع برنامه ریزی و تصمیم‌گیری کند.سیام**9314**1336            "}