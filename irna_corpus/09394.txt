{"onTitr":" مدیرعامل سازمان آب و برق خوزستان:    ","titr":" حقابه هورالعظیم و نخیلات خوزستان با وجود خشکسالی تامین شد","describe":" اهواز - ایرنا - مدیرعامل سازمان آب و برق خوزستان سوءمدیریت در منابع آب این استان را در سال آبی گذشته رد کرد و گفت: آب مورد نیاز تالاب هورالعظیم و نخیلات جنوب خوزستان را با وجود خشکسالی بی سابقه در یکصد سال اخیر، تامین کرده ایم.", "text":"به گزارش ایرنا محمدرضا شمسایی روز چهارشنبه در همایش ملی مدیریت منابع آب و سازگاری با خشکسالی در سالن همایش سازمان آب و برق خوزستان، با ارایه گزارشی از عملکرد سازمان آب و برق در سال آبی 97-96 ، افزود: این مطالب، جواب آنهایی است که می گویند مدیریت منابع آب در خوزستان وجود ندارد، زیرا شرح ندادن عملکرد جفا در حق کسانی است که در تابستان گذشته زحمت کشیده اند.وی از عملکرد سازمان آب و برق خوزستان در سال آبی گذشته دفاع کرد و با تقدیر از اقدامات استانداری، ادامه داد: اقدامات انجام شده باعث شد از این تابستان و خشکسالی گذر کنیم.شمسایی گفت: در شرایط خشکسالی آب هورالعظیم و نخیلات خرمشهر، آبادان و شادگان را تامین کرده ایم.وی افزود: پیش بینی خشکسالی مرداد امسال، و اطلاع رسانی به مسئولان، برنامه ریزی منابع آب در حوضه های پنجگانه، سازماندهی و افزایش سه برابری گشت بازرسی برای جلوگیری از برداشت غیرمجاز، اجرای به موقع بند خاکی در اروند رود برای جلوگیری از نفوذ آب دریا، تکمیل خط آبرسانی غدیر در کمترین زمان ممکن، اجرای طرح های اضطراری آب شرب شهرها، کنترل کیفیت و کمیت رودخانه های خوزستان با استفاده از سیستم مانیتوریگ آنلاین و ایجاد امکان ارتباط بین رودخانه های کرخه و کارون از جمله اقدامات این سازمان در سال آبی گذشته بود.مدیریت منابع آب در خوزستان به ویژه در تابستان گذشته با انتقادات کارشناسان روبه رو شد. مدیرعامل سازمان آب و برق در حالی مدعی تامین آب تالاب هورالعظیم و نخیلات می شود که مسئولان حفاظت محیط زیست خوزستان پیش از این اعلام کرده اند، حقابه هورالعظیم به هیچ وجه تامین نشده است و به ویژه در تابستان امسال کمتر از یک دهم نیاز آبی وارد این تالاب شده است. از سوی دیگر سازمان جهاد کشاورزی خوزستان اعلام کرد: به دلیل کمبود و شوری آب رودخانه کارون حدود 392 میلیارد ریال به نخیلات خرمشهر و آبادان خسارت وارد شده است. همچنین شور شدن کارون و به تبع آن آب شرب خرمشهر و آبادان، تجمعات اعتراضی شهروندان را در اوایل تابستان به همراه داشت.* 19 سال خشکمدیرعامل سازمان آب و برق خوزستان با بیان اینکه اثرات خشکسالی تابستان گذشته کمتر از زلزله نبوده، گفت: 19 سال است که در پنج حوضه آبی خوزستان (رودخانه های کارون، دز، کرخه، مارون و زهره) با خشکسالی هیدرولوژیکی روبه رو هستیم.وی افزود: در این 19 سال، 2 خشکسالی قابل توجه (در سال آبی 88-87 و 97-96) رخ داده که در یکصد سال گذشته سابقه نداشته است.شمسایی با اشاره به تفاوت های این 2 خشکسالی بیان کرد: سال آبی گذشته به دلیل اینکه پس از یک دوره خشکسالی اتفاق افتاده و سال پیش از آن هم در خشکسالی بودیم، شرایط دشوارتر بود؛ از سوی دیگر تقاضای آب به دلیل وضعیت معیشت و بیکاری مردم و گرایش آنها به سمت کشاورزی به شدت بالارفته است. وی افزود: آورد سال آبی گذشته رودخانه های خوزستان به طور متوسط 63 کاهش یافته که در زهره 97 درصد کاهش، در مارون 72 درصد کاهش، در کارون بزرگ 61 درصد کاهش و در کرخه 37 درصد کاهش را شاهد بودیم.شمسایی با بیان اینکه در تابستان گذشته آب اروندرود از دریا شورتر شده بود، بیان کرد: شوری آب دریا 45 هزارمیکروموس است، در حالی که شوری اروندرود که تامین کننده آب نخیلات آبادان و خرمشهر است، به 56 هزارمیکروموس هم رسیده است.وی افزود: هم اکنون نه از کارون آبی به اروندرود می ریزد و نه از اروندرود به دریا.** چغندر به جای نیشکرمعاون مطالعات پایه و طرح های جامع منابع آب سازمان آب و برق خوزستان نیز در این همایش، جایگزینی کشت چغندر قند به جای نیشکر و دو منظوره کردن کارخانجات نیشکری را برای استفاده از چغندرقند، یکی از راهکارهای مقابله با خشکسالی و سازگاری با کم آبی دانست.هوشنگ حسونی زاده با بیان اینکه روند تغییرات بلند مدت حاکیست که در خوزستان دما رو به افزایش، و بارش و آبدهی رودخانه ها در حال کاهش است، گفت: مقایسه شرایط سال آبی جاری نسبت به پارسال نشان می دهد که شرایط امسال سخت تر است و حتی در صورت بارش نرمال، در پاییز تنها 14درصد از منابع آبی را در اختیار داریم، به همین دلیل توصیه می شود که کشت پاییزه با تاخیر آغاز شود.وی با تاکید بر استفاده از نظریات علمی در کاهش اثرات خشکسالی افزود:مدیریت مصرف، از ارکان سازگاری با کم آبی است و تمام دستگاه ها باید برای آن برنامه مدون ارایه دهند، در غیراینصورت با بحران روبه رو می شویم.حسونی زاده بیان کرد: قوانین و ضوابط قضایی منطبق با شرایط نیست و باید هماهنگی لازم با مجلس شورای اسلامی برای تدوین قوانین صورت گیرد.وی اضافه کرد: ممنوعیت و یا محدودیت کشت باید در کل یک حوضه آبی اعمال شود، به این معنی که این محدودیت و ممنوعیت ها باید شامل کشاورزی بالادست رودخانه ها (با وجود دسترسی بیشتر آنها به منابع آب) نیز بشود.حسونی زاده تاکید کرد: در صورت تغییر الگوی کشت و یا ممنوعیت کشت باید راهکارهای جایگزین به کشاورزانی که معیشت آنها از این راه تامین می شود نیز ارایه شود.وی استفاده از ظرفیت انجمن های صنفی و تشکل های آب بران، جداسازی آب فضای سبز شهری از آب شرب، تعیین جریمه متغیر بسته به شدت خشکسالی، تعیین آب بهای متغیر را از دیگر راهکارهای سازگاری با کم آبی بیان کرد.** افزایش 3.8 درجه ای دماحسونی زاده ادامه داد: واقعیت هایی در بخش منابع آب در حال رخ دادن است که مدیران برای اینکه متهم به ناکارآمدی شوند باید به آنها توجه کنند؛ این واقعیت ها باید با دید علمی بررسی شده و برای آنها راهکار اساسی ارایه شود و نباید آنها را به قضا و قدر واگذار کرد.وی گرد وغبار، افزایش دما، کاهش بارش، ناامنی منابع آبی و نبود پایداری را از عوامل مهاجرت خوزستانی ها برشمرد و افزود: خوزستان در سال های 65 تا 75 بالاترین رشد جمعیتی را داشته که بالاتر از میانگین کشوری بوده اما در سالهای 90 تا 95 رشد جمعیت خوزستان منفی بوده، این در حالیست که خوزستان رتبه دوم تولید ناخالص داخلی را در کشور دارد و به غیر از نفت از ظرفیت های دیگری همچون کشاورزی برخوردار است.حسونی زاده گفت: بر اساس بررسی انجام شده، دمای خوزستان در یکصد سال گذشته 3.8 درجه سانتیگراد بیشتر شده و دمای اهواز نیز در 58 سال گذشته همواره افزایش داشته است.وی افزود: افزایش تبخیر، کاهش بارندگی و کاهش آبدهی رودخانه ها نیز به کاهش رطوبت خاک و مسایل زیست محیطی منجر شده است.حسونی زاده با اشاره به کاهش 34 درصدی بارندگی خوزستان نسبت به آمار بلندمدت بیان کرد: تصور عمومی بر این است که همه بارش تبدیل به روان آب می شود به این معنی که وقتی اعلام می کنند بارش ها نرمال است، روان آب نیز افزایش می یابد، اما این مساله در واقعیت اتفاق نمی افتد به طوری که در حوضه کرخه 55 درصد، در کارون 35 درصد و در زهره سه درصد بارش به روان آب تبدیل می شود.همایش ملی «مدیریت منابع آب و سازگاری با خشکسالی» با همکاری استانداری خوزستان، سازمان آب و برق خوزستان و اداره کل مدیریت بحران استانداری برگزار شد.دانشکده مهندسی علوم آب دانشگاه شهید چمران اهواز که قطب علمی آب کشور به شمار می رود، غایب این همایش بود و هیچکدام از اساتید و محققان این دانشگاه جزو سخنرانان نبودند.9754/ 6037            "}