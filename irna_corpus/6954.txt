{"onTitr":"","titr":" 10 هزار فعال صنایع دستی در سیستان و بلوچستان شناسایی شدند","describe":" زاهدان - ایرنا - مدیر کل میراث فرهنگی، صنایع دستی و گردشگری سیستان و بلوچستان گفت: تاکنون 10 هزار فعال حوزه صنایع دستی در این استان شناسایی شده اند.", "text":"علیرضا جلالزایی روز شنبه در گفت و گو با خبرنگار ایرنا اظهار داشت: برای نخستین بار طرح شناسایی و بیمه صنعتگران کشور به دستور معاون رئیس جمهوری و رئیس سازمان میراث فرهنگی، صنایع دستی و گردشگری به صورت پایلوت از شهریور ماه در سیستان و بلوچستان آغاز شده است.وی افزود: با شناسنامه دار شدن فعالان حوزه صنایع دستی سیستان و بلوچستان دیگر محصولات دست ساخته این افراد به قیمت ارزان به دست دلالان نمی رسد و آنان می توانند در نمایشگاههای مختلف داخلی و خارجی شرکت و آثار خود را به نمایش بگذارند.مدیر کل میراث فرهنگی، صنایع دستی و گردشگری سیستان و بلوچستان سوزن دوزی، سکه دوزی و حصیر بافی بلوچستان، سفال کلپورگان سراوان، سفال هلونچکان نیکشهر، سفال کوهمیتک سرباز، خُلَک بافی، گلیم بافی، سیاه دوزی، صنایع دستی دریایی، پارچه بافی سنتی(جومه بافی)، کارت بافی(نوار بافی) تسبیح سازی، زیورآلات سنتی، خامه دوزی سیستان، لباس های محلی، یزدبافی و آهنگری را از جمله رشته های صنایع دستی استان ذکر کرد.وی از برگزاری نهمین نمایشگاه صنایع دستی سیستان و بلوچستان در زاهدان خبر داد و افزود: این نمایشگاه 28 آبان به مدت پنج روز در محل نمایشگاههای بین المللی زاهدان گشایش می یابد.جلالزایی اضافه کرد: امسال 160 غرفه برای عرضه محصولات حوزه صنایع دستی سیستان و بلوچستان و حدود 6 سیاه چادر در این نمایشگاه پیش بینی شده است.به گزارش ایرنا صنایع دستی یا صنعت دست در زمره خلاقیت و هنر قرار دارد و آنچنان که گفته شده ربط دادن کار ذهن به امور دستی نوعی بی مهری محسوب می شود زیرا فعالیت صنایع دستی در هر دیار نشاندهنده خلاقیت و هنر ذهنی مردم آن منطقه است.صنایع دستی نمودی از نوع زندگی و فرهنگ هر جامعه است که عموما بسیاری از این نوع فعالیت ها دست به دست از نسلی به نسل دیگر انتقال یافته است.از آنجاییکه صنایع دستی در نگاهی اساسی رنگ و بویی قومی و منطقه ای دارد، مواد اولیه ساخت آن نیز بیشتر مواد موجود در طبیعت اطراف است.سیستان و بلوچستان با تنوع جغرافیایی خاص و کثرت اقوام و مذاهب، نمود زیبایی از گنج های صنایع دستی است به طوری که شمال آن با آب و هوای گرم و خشک، مرکز با کوهستانی بودن و مناطق جنوبی استان با توجه به گرما و شرجی هوا هر یک صنایع دستی مخصوص خود را دارند. 7316**3213            "}