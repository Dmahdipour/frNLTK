{"onTitr":"","titr":" بروجن مشکل حمل و نقل بار ندارد","describe":" شهرکرد- ایرنا - فرماندار بروجن گفت : این شهرستان به عنوان یکی از مناطق صنعتی چهارمحال و بختیاری با مشکل حمل و نقل کالا مواجه نیست.", "text":"به گزارش ایرنا، مسعود ملکی روز دوشنبه در کمیسیون کارگری شهرستان بروجن تاکید کرد: امنیت رانندگان و کامیون های این شهرستان برای تردد بار فراهم است.وی افزود: با توجه به استقرار نیمی از صنایع چهارمحال و بختیاری و کارخانه های مادر صنعتی در شهرستان بروجن، تامین مواد اولیه برای جلوگیری از اختلال در روند تولید کارخانجات این شهرستان ضروری است.وی یادآور شد: اتحادیه صنف رانندگان کامیون، مسئولان شرکت های باربری و سایر دست اندرکاران حوزه حمل و نقل بار در شهرستان بروجن همکاری، تعامل و همراهی مطلوبی با مسئولان شهرستان داشته اند.به گزارش ایرنا، روزانه به طور میانگین افزون بر 900 بارنامه در چهارمحال و بختیاری صادر می شود که از این تعداد بیش از 200 بارنامه مختص شهرستان بروجن است.شهرستان بروجن در 60 کیلومتری مرکز چهارمحال و بختیاری قرار دارد.2097/7362            "}