{"onTitr":"","titr":" مروری بر سوابق محمدی نیا و حضورش در دو انتخابات مجلس","describe":" نشریه خبری تحلیلی بلوطستان در مطلبی با عنوان 'مروری بر سوابق محمدی نیا و حضورش در دو انتخابات مجلس ' به درگذشت اعظم محمدی نیا کاندیدای 2 دور انتخابات مجلس شرای اسلامی در خرم آباد و سوابق وی اشاره کرده است.", "text":"در ادامه این مطلب آمده است: به گزارش بلوطستان این بانوی فرهنگی که از چهارشنبه 21شهریور به علت ایست قلبی در بیمارستان های خرم آباد و تهران بستری بود ظهر شنبه 14 مهر پس از گذشت 24روز درگذشت.وی با سطح هوشیاری بین 3و 4از بیمارستان عشایر خرم آباد به تهران انتقال یافته بود و پزشکان حال عمومی وی را در همان روز انتقال وخیم اعلام کرده بودند.محمدی نیا متولد 1351و دارای مدرک تحصیلی کارشناسی ارشد فلسفه بود و  رییس اداره استعداد های درخشان استان لرستان ،  مدرس و استاد دروس تخصصی فلسفه و عمومی دانشگاه، معاونت دانشکده نفت در دانشگاه آزاد ماهشهر و مشاور مدیرکل آموزش و پرورش لرستان از مهم ترین سوابقش  به شمار می روند. زنده یاد اعظم محمدی نیا نوه دختری حجت الاسلام محمدرضا محمدی زاده از روحانیون لرستانی و دارای سه فرزند (یک دختر و دو پسر) است.محمدی نیادر انتخابات مجلس دهم  با کسب 31 هزار و 825رای در جایگاه سوم رقابت های مرحله اول دوره دهم حوزه انتخابیه خرم آباد و چگنی قرار گرفت و به مرحله دوم راه یافت او همچنین در دوره نهم نیز در بین رقبای مطرح انتخابات در این حوزه انتخابیه بود که با کسب 26486هزار رای در جایگاه ششم قرار گرفته بود.او در کوران رقابت های انتخاباتی مرحله دوم  باوجود اینکه گفته بود :” برای ریاست مجلس به عارف رای خواهد داد و  در صورت حضور در مجلس چه مورد حمایت اصلاح طلبان در شورای سیاست گذاری قرار بگیرد و چه نگیرد از کاندیداتوری عارف در ریاست مجلس حمایت و همسو با دولت تدبیر و امید خواهم بود” اما مورد حمایت لیست امید قرار نگرفت و در نهایت در مرحله دوم انتخابات مجلس دهم  با کسب 51هزار و 189رای از راهیابی به مجلس بازماند.منبع: نشریه خبری تحلیلی بلوطستان7269/6060            "}