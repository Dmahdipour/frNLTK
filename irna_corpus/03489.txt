{"onTitr":"","titr":" فضای مجازی ظرفیتی برای معرفی اندیشه های ناب دفاع مقدس","describe":" همدان- ایرنا-  فضای مجازی که در سال های اخیر مخاطبان زیادی را به خود جذب کرده، ظرفیتی مناسب و بی بدیل برای استفاده بهینه در راستای تبیین و معرفی ارزش‌های ناب دوران هشت سال دفاع‌ مقدس است.", "text":"به گزارش ایرنا، زیر ساخت های فکری هر جامعه ای برگرفته از فرهنگ حاکم بر آن جامعه است و مقوله فرهنگ، رابطه مستقیمی با زیر ساخت های جامعه دارد لذا برای تغییر هر جامعه ای باید از تغییر فرهنگ حاکم بر آن جامعه شروع کرد.دفاع مقدس و ترویج تفکر فرهنگی این حماسه عظیم از جمله فرهنگ هایی است که در کشور ما باید مورد توجه قرار گیرد و  امروزه همه ما وظیفه داریم از خط و فرهنگی که رزمندگان به خاطر آن مبارزه کردند محافظت کنیم.رزمندگان دوران دفاع مقدس با ایمان راسخ خود در برابر همه فشارهای جسمی و روحی دشمنان ایستادگی کردند این سلحشوران حماسه دفاع مقدس، ثروت عظیم و مایه خیر و برکت جامعه ما هستد.و اما با توجه به ظرفیت های فضای مجازی و علاقه مندی نسل جوان در استفاده از این فضا می توان از این فرصت برای تبیین و ترویج ارزش های دفاع مقدس و آشنایی بیشتر نسل جوان با رشادت ها و رزمندگان در دوران دفاع مقدس بهره گرفت.استان همدان در حماسه هشت سال دفاع مقدس با هشت هزار شهیدی که تقدیم انقلاب اسلامی کرده است و نقش آفرینان این عرصه کارنامه درخشانی از این حماسه برجای گذاشته است.در این حماسه بزرگ رزمندگان پر تلاش استان همدان با حضور مداوم در جبهه ها از مرز و بوم کشور اسلامی دفاع کردند و اجازه ندادند حتی یک وجب از خاک ایران اسلامی به دست دشمنان بیفتد.** فضای مجازی فرصتی برای حفظ و نشر فرهنگ دفاع مقدس محسن صیفی کار رزمنده دیروز و دبیر امروز که در زمینه دوران دفاع مقدس هم دستی به قلم دارد می گوید: همدان می تواند قطب مناسبی برای ساخت فیلم هایی با محوریت حماسه دفاع مقدس باشد چرا که سوژه های زیادی در این استان وجود دارد که می تواند در قالب فیلم، نمایشنامه و تئاتر در ترویج فرهنگ حماسه دفاع مقدس نقش بسزایی داشته باشد.وی اظهار داشت: باید از توانمندی متخصصان و هنرمندان این عرصه بهره برد و با حمایت همه جانبه آن ها  توسط مسئولان مرتبط روزهای جبهه و جنگ را به تصویر کشید تا یاد آن روزها دوباره زنده شود و فرزندان امروز بدانند که امنیت امروز جامعه را مدیون خون شهدا هستند.صیفی کار با اشاره به اینکه همدان به لحاظ فیلم سازی برجسته و در این باره توانمند است ادامه داد: اگر یک تیم گروهی سوژه ها را استخراج و به فیلم نامه تبدیل کند می توان از این طریق حماسه دفاع مقدس را دوباره احیا کرد.وی اضافه کرد: منتقدان و متخصصان حوزه دفاع مقدس معتقد هستند که ما هنوز نتوانستیم یک روز جنگ و جبهه را به شکل کامل و شایسته روایت کنیم  چرا که هر روز از روزهای هشت سال دفاع مقدس گنجینه  پنهانی است که باید به طور دقیق به آن پرداخت و پالایش کرد.وی با بیان اینکه حماسه دفاع مقدس را باید در قالب امروزی و جوان پسند و با حفظ حقیقت بیان و عرضه کرد افزود: تاکنون در زمینه ترویج فرهنگ دفاع مقدس کارهای خوبی از جمله ساخت کلیپ، مصاحبه های تلویزیونی و تحقیقات میدانی انجام شده اما کافی نیست.این رزمنده دفاع مقدس ادامه داد: استان همدان برای اشاعه فرهنگ دفاع مقدس برای ساخت فیلم، تئاتر، نمایشنامه و فضای مجازی از ظرفیت های بالایی برخوردار است.صیفی کار با بیان اینکه امروز عصر اطلاعات است و نسل جوان مخاطبان این اطلاعات هستند افزود: جنگ تحمیلی و آثار بر جای مانده از آن مقطعی از تاریخ کشور محسوب می‌شود که نسل کنونی از نزدیک آن تاریخ را تجربه نکرده‌اند لذا می توان از فضای مجازی که گستره بیشتری از تعاملات بشری را به خود اختصاص داده است برای انتقال صحیح و دقیق اطلاعات استفاده کرد.وی اظهار داشت: امروز به برکت خون شهدا در کشوری امن و رو به ‌توسعه زندگی می‌کنیم اما آنچه که در این میان ضرورت دارد ارتقا سطح فرهنگ جامعه از طریق کتابخوانی و فرهنگ مطالعه است که باید از نهادهای دولتی مانند آموزش‌ و پرورش فرهنگ ‌سازی و در نهادهای مدنی مانند مساجد نهادینه شود.این رزمنده دفاع مقدس به راهکارهای ترویج فرهنگ حماسه دفاع مقدس اشاره  کرد و افزود: باید با قلم و تصویرسازی و با ارسال پیام ها از طریق فضای مجازی روزهای جبهه و جنگ و رشادت ها و فداکاری های رزمندگان را یادآوری کرد و رسالت خود را با این روش ادامه داد.صیفی کار اضافه کرد: نباید از جوانان امروز توقع درک روزهای جنگ و جبهه و دلاوری های رزمندگان را داشته باشیم  چرا که در آن دوران نبودند و آشنایی و اطلاع کافی از دوران دفاع مقدس ندارند لذا می طلبد که از طرق مختلف از جمله فضای مجازی به تبیین این موضوع پرداخت.وی اظهار داشت: با افزایش فضای مجازی و ابزارهای جدید، احتمال خواندن کتابها و نشریات برای جوانان کم است بنابراین برای فرهنگ سازی و ترویج این امر از طریق فضای مجازی بهترین فرصت مناسب برای درک معانی این حماسه و ورود به این عرصه است.این رزمنده دوران دفاع مقدس ادامه داد: شهدا مایه افتخار کشور اسلامی هستند و باید در کتاب های درسی مدارس و دانشگاهها و حتی در همه عرصه ها از آنها یاد شود و به مردم به ویژه جوانان معرفی شوند.صیفی کار افزود: برای ترویج فرهنگ این حماسه هشت ساله و ارزش های معنوی برای نسل جدید نوع نگاه و نگرش باید تغییر کند و مطالعات در این راستا افزایش یابد.وی از موازی کاری و جزیره ای عمل کردن د باره دوران دفاع مقدس انتقاد کرد و گفت: انجام برنامه های تکراری، تکروی عمل کردن و ناسازگاری برنامه ها با فرهنگ دفاع مقدس شایسته استان همدان نیست لذا همه باید با همدلی و اتحاد در ترویج و تفکر فرهنگ حماسه دفاع مقدس گام بردارند.مدرس دانشگاههای همدان نیز در این باره به خبرنگار ایرنا گفت: فضای مجازی یک ابزار برای پیام رسانی در گستره ای بسیار عظیم است که اگر به اهمیت فوق العاده این رسانه وافق باشیم به طور قطع در استفاده از آن برای معرفی و بسط فرهنگ دفاع مقدس لحظه ای تردید نخواهیم کرد.حسن سجادی پور گفت: در حال حاضر محتواهای فراوانی درباره دفاع مقدس از جمله تاریخ شفاهی، فیلم، عکس و داستان وجود دارد که باید آنها را برای استفاده در فضای مجازی و در قالب کتاب های صوتی، موشن گرافی و... تبدیل و انتشار داد.وی ادامه داد: وسعت دایره تاثیر گذاری فضای مجازی و شبکه های اجتماعی این امکان را فراهم آورده که با اهتمام به ترجمه آثار تاریخی، ادبی و هنری دفاع مقدس به زبان های مختلف، مخاطب جهانی را تحت تاثیر قرار دهیم و آنها را از واقعیت های ایران آگاه کنیم.این مدرس دانشگاه  گفت: ترویج فرهنگ حماسه دفاع مقدس امری ضروری و مهم است که باید به شکل مطلوب پیگیری شود و فداکاری ها و رشادت های رزمندگان و هدفشان برای  جوانان بازگو شود.سجادی پور ادامه داد: با تدوین برنامه های متنوع فرهنگی از جمله خاطره گویی، قصه نویسی ، ساخت فیلم های سینمایی و تلویزیونی و کاربران اینترنتی  می توان اطلاعات مردم را در این زمینه افزایش داد.وی گفت: رزمندگان دوران دفاع مقدس باید به جوانان و نسل جدید رشادتها و ایثارگری های رزمندگان و جانبازان را بازگو و انتقال دهند و فرهنگ ناب ایثار و گذشت شهیدان را معنا بخشند.این مدرس دانشگاه ادامه داد: جوانان باید بدانند که امنیت جامعه را مدیون شهیدان، جانبازان و آزادگان هستند و در این راستا هم مسئولان نهادها و اداره های دولتی و رزمندگان نقش بسزایی در آگاهی جوانان دارند.سجادی پور افزود: شهیدان گمنام و مدافع حرم نیز مصداق های خوبی برای تاثیرگذاری و ترویج فرهنگ دفاع مقدس هستند و همه مسئولان و مردم باید با مشارکت یکدیگر در حفظ و آثار ارزش های مقدس تلاش کنند و با برنامه های فرهنگی به ویژه در مدارس جوانان و نوجوانان را آگاه کنند تا راه این مردان بزرگ تاریخ انقلاب اسلامی ماندگار شود.** دشمن از طریق فضای مجازی سعی در تسلیم ملت ایران داردجانشین فرمانده سپاه انصارالحسین (ع) همدان نیز در این باره به خبرنگار ایرنا گفت: امروز دشمن از طریق فضای مجازی همه جنبه های زندگی ملت ما به ویژه جوانان را مورد حمله قرار داده است تا ما را از اسلام، مکتب، مسجد، نماز و همه داشته های فرهنگی و اعتقادی مان دور کند، بنابراین  باید سیره شهدا را الگوی خود قرار دهیم.سردار مهدی فرجی افزود: پس از چهار دهه تحریم همچنان روی پای خود ایستاده ایم و با دشمنان مبارزه می‌کنی .وی دفاع از اسلام و انقلاب را در گرو توکل بر خدا و مقاومت در برابر دشمنان خدا دانست و عنوان کرد: ملت ما تصمیم گرفته در مسیر توسعه و پیشرفت گام بردارد، اما دشمن همچنان توطئه چینی می کند تا ما را از مسیرمان منحرف سازد و این بار از طریق فضای مجازی عمل کرده است.سردار فرجی با اشاره به اینکه  جنگ نرم برخلاف جنگ سخت، آشکار، قابل فهم و ملموس نیست ادامه داد: از زمان پیروزی انقلاب اسلامی، نظام جمهوری اسلامی از حربه نرم دشمن بی‌نصیب نمانده و موجی از تبلیغات رسانه‌ ای علیه جمهوری اسلامی ایران صورت گرفته است و این روزها هم از طریق فضای مجازی و رسانه ها نظام ما را هدف قرار داده است.وی با بیان اینکه دشمنان با ایجاد شایعه از طریق همین فضای مجازی می خواهند مردم را گمراه و در کشور ناامنی ایجاد کند گفت: در این راستا افسران جنگ نرم در حوزه های عملیاتی و با ابزارهای خودشان علیه دشمنان اقدامات و کارهای خوبی انجام داده اند و نتایج مطلوبی هم بدست آورده اند.فرجی افزود: دشمن خود می داند حتی از طریق جنگ نرم هم نمی تواند به باورها و اعتقاد کشور جمهوری اسلامی نفوذ کند چرا که نیروهای مسلح مرزهای منطقه و فرا منطقه را رصد می‌کنند و متناسب با ظرفیت دشمن و تهدیدها ظرفیت‌ها را در خود تقویت می‌کنند و تمام حرکات دشمن را رصد و کارشناسان نظامی ما آن‌ها را تحلیل می‌کنند.بی شک برای تبیین نقش و جایگاه فرهنگ ایثار و شهادت بیش از هر چیز نیازمند بررسی درست دستاوردهای هشت سال دفاع مقدس هستیم و در این ارتباط ، حرکت جدی تحقیقاتی وعلمی پیرامون این موضوع دارای اهمیت و پرداختن به آن ضروری است گرچه با وجود گذشت چند سال از پایان جنگ، این حرکت کند بوده است اما به هر حال فرهنگ ایثار و شهادت باید به عنوان میراثی گرانبها در ذهن ملت ایران باقی بماند چرا که نشر ارزش های معنوی و اخلاقی شهیدان چه از طریق رسانه ها و فضای مجازی و یا روش های تبلیغاتی دیگر تاثیر بسزایی در اخلاق جوانان دارد و امید و انگیزه برای مبارزه با استکبار جهانی و همچنین ترویج عاشورایی را به همراه خواهد داشت.9896/2087            "}