{"onTitr":"","titr":" طرح دست های مهربان هلال در لرستان اجرا شد","describe":" خرم آباد - ایرنا - مدیرعامل جمعیت هلال احمر لرستان گفت: پنجمین مرحله طرح دست های مهربان هلال با هدف ترویج مهربانی و نوع دوستی اجرا شد.", "text":"به گزارش ایرنا صارم رضایی روز دوشنبه در جمع خبرنگاران اظهار داشت: در طرح دست های مهربان هلال، کودکان کتاب ها و اسباب بازی های بدون استفاده خود را از طریق جمعیت هلال احمر به سایر کودکانی که دارای بضاعت مالی نیستند اهدا می کنند.وی افزود: در این طرح که از چهاردهم ماه جاری آغاز شده و به مدت یک هفته ادامه دارد کودکان و خانواده ها می توانند جهت شرکت در این طرح لوازم بازی و کتاب های ویژه کودکان را به شعب  هلال احمر، مهدهای کودک یا مراکز پیش دبستانی اهدا کنند تا در اختیار نیازمندان قرار بگیرد.مدیرعامل جمعیت هلال احمر لرستان هدف از اجرای این طرح را ترویج مهربانی و نوع دوستی  در سنین پایه دانست و گفت: کودکان همچنین می‌توانند برای سایر کودکان استان خود نقاشی بکشند و یا کاردستی درست کنند و از طریق مراکز مهد کودک یا پیش دبستانی تحویل جمعیت هلال احمر دهند./6060/3210            "}