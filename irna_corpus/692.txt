{"onTitr":"","titr":" جودوکار ارومیه ای به عضویت تیم ملی ایران درآمد","describe":" ارومیه- ایرنا- رییس هیات جودو و کوراش آذربایجان غربی گفت: جواد فرج پور، ورزشکار وزن منهای 100 کیلوگرم این استان به عضویت تیم ملی بزرگسالان کشورمان درآمد.", "text":"جعفر باقری روز پنجشنبه در گفت و گو با خبرنگار ایرنا افزود: این جودوکار جوان و آینده دار هم اکنون در لیست 20 نفره دعوت شدگان به اردوی تیم ملی قرار دارد.وی بیان کرد: اردوی جدید تیم ملی جودو کشور از 17 مهر تا 3 آبان ماه به میزبانی تهران در سالن شماره 2 مجموعه ورزشی آزادی زیر نظر محمد منصوری سرمربی این تیم در حال برگزاری است.وی بیان کرد: فرج پور از یک سال قبل تاکنون در تمامی اردوهای تیم ملی جودو حضور داشته و برای حضور در مسابقات جهانی و کسب سهمیه المپیک 2020 توکیو ژاپن تلاش می کند.رییس هیات جودو آذربایجان غربی گفت: تیم ملی جودو در قالب 2 تیم الف و ب تشکیل می شود و حضور فرج پور در ترکیب هر کدام این تیم ها بر اساس تشخیص سرمربی و کادر فنی انجام می شود.باقری افزود: این ورزشکار مدال طلای جام بین المللی ترکیه را در اختیار دارد و یکی از جودوکاران آینده دار استان است که توانسته مورد توجه سرمربی و کادر فنی تیم ملی جودو قرار گیرد.به گزارش ایرنا این جودو کار ملی پوش ارومیه ای متولد 1373 بوده و برای اولین بار در سال 1390 به اردوی تیم ملی نوجوانان و پس از یک سال به اردوی تیم ملی جوانان دعوت شد. وی پس از 2 سال حضور در اردوی جوانان و کسب مدال طلای جام بین المللی «محمد قاضی» ترکیه به دلیل آسیب دیدگی 2 سال از میادین ورزشی دور بود.7156/2093            "}