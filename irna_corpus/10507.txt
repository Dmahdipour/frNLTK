{"onTitr":" جام حذفی فوتبال؛    ","titr":" استقلال حریف سایپا شد","describe":" تهران-ایرنا-تیم فوتبال استقلال در مرحله یک شانزدهم نهایی جام حذفی فوتبال سه شنبه شب تیم نفت مسجد سلیمان را به دشواری و در وقت اضافه مغلوب کرد و حریف سایپا شد.", "text":"به گزارش ایرنا؛ شاگردان «وینفرد شفر» که برای برگزاری این دیدار راهی شهر مسجد سلیمان و ورزشگاه شهید «بهنام محمدی» بودند در یک دیدار نه چندان زیبا که به وقت های اضافه هم کشیده شد شاگردان «علیرضا مرزبان» در نفت مسجد سلیمان را با نتیجه یک بر صفر شکست داده و راهی مرحله یک هشتم نهایی این مسابقات شدند.«روح اله باقری» در دقیقه 96 تنها گل این دیدار را درون دروازه تیم میزبان جای داد و برتری استقلال و صعود این تیم به مرحله بعدی این رقابت ها را رقم زد. دیدار تیم های نفت مسجد سلیمان و استقلال تهران ساعت 20:45 در ورزشگاه شهید «بهنام محمدی» با سوت «رضا کرمانشاهی» داور این دیدار آغاز شد.شاگردان «وینفرد شفر» بازی را بسیار توفانی آغاز کردند و در همان دقایق ابتدایی نیمه نخست مهاجمان این تیم فرصت گلزنی داشتند که این موقعیت ها با عکس العمل به موقع مدافعان و دروازه بان حریف برای پسران آبی از دست رفت و به کرنر تبدیل شد.رفته رفته و با گذشت زمان بازیکنان تیم نفت مسجد سلیمان به منظور کاهش فشار حملات تیم حریف جلو کشیدند و توپ را در درون زمین حریف به گردش درآورده و بازی را به تعادل کشاندند.در یکی از مهم ترین صحنه های این دیدار در اوایل نیمه نخست شوت زیبای « حکیم نصاری» را « سید مهدی رحمتی» سنگربان تیم استقلال به زحمت مهار کرد.در ادامه و در یک ضد حمله سریع بازیکنان استقلال «فرشید اسماعیلی» شوت نصاری را پاسخ داد و از راه دور چارچوب دروازه حریف را هدف گرفت که این شوت را «حبیب فرعباسی» سنگربان جوان تیم نفت مسجد سلیمان در اختیار گرفت.در ادامه بازیکنان دو تیم صاحب مرتب به روی دروازه حریف حمله کرده و برای مهاجمان ایجاد موقعیت کردند.در دقیقه 38  «فرشاد جانفزا» در محوطه جریمه استقلال در موقعیت گلزنی قرار گرفت و با ضربه سر قصد باز کردن دروازه رحمتی را داشت که با عکس العمل به موقع این بازیکن ناکام ماند.درست یک دقیقه بعد باز هم مهاجمان نفت مسجد سلیمان در محوطه جریمه صاحب موقعیت دیگری شدند که این بار شوت بازیکنان این تیم را رحمتی به خوبی مهار کرد.در ادامه باز هم بازیکنان دو تیم پا به پای هم حرکت کرده و موقعیت های دیگری را بر روی دروازه حریف بدست آوردند که البته هیچ کدام به گل تبدیل نشد.در نیمه دوم باز هم بازیکنان استقلال همانند نیمه نخست شروع بهتری داشتند اما تلاش آنان برای گلزنی به ثمر بود.البته بازیکنان تیم نفت مسجد سلیمان نیز موقعیت هایی بدست آوردند اما آنان نیز به دلیل عجله از این فرصت ها سودی نبردند.در ادامه حملات مهاجمان دو تیم به روی دروازه یکدیگر منجر به گل نشد و بازی با تساوی بدون گل  به وقت های اضافه کشیده شد.در وقت اول اضافه نیمه اول شاگردان شفر باز هم صاحب توپ و میدان بودند و سرانجام مزد برتری خود را گرفتند.در دقیقه 96 و به دنبال یک حرکت یک و دو بین «وریا غفوری» و «مهدی قائدی»، غفوری از سمت راست مدافعان نفت مسجد سلیمان را جا گذاشت و وارد محوطه جریمه و با پاس عرضی «روح اله باقری»  را در محوطه شش قدم صاحب موقعیت کرد و او دروازه فرعباسی را گشود و تیمش را پیش انداخت.در وقت اضافه دوم به جز اخراج  غفوری بازیکن تیم استقلال تهران اتفاق خاصی نیفتاد و  بازی با نتیجه یک برصفر به سود استقلال تمام و این تیم راهی مرحله یک هشتم نهایی این رقابت ها شد.قضاوت این دیدار برعهده «رضا کرمانشاهی » بود او به حکیم نصاری بازیکن تیم نفت مسجد سلیمان و مرتضی تبریزی و مهدی قائدی بازیکنان تیم استقلال کارت زرد نشان داد و آنان راجریمه کرد.وی همچنین دردقیقه 109 به وریا غفوری به دلیل اعتراض های بی مورد کارت قرمز نشان داد و او را از زمین بازی اخراج کرد.بدین ترتیب استقلال با عبور از سد نفت مسجد سلیمان راهی مرحله بعدی این رقابت ها شد و با تیم سایپا درورزشگاه آزادی دیدار خواهد کرد.شاگردان « علی دایی» نیز درمرحله یک شانزدهم نهایی شاگردان «پیروز قربانی» در تیم سردار بوکان را شکست داده و راهی مرحله یک هشتم نهایی شدند. ترکیب تیم نفت مسجد سلیمان:حبیب فرعباسی، موسی کولی، مجبتی بیژن، سید محمدحسینی، میلاد خدایی، یوسف وکیا، علیرضاعلیزاده، محمود قائد رحمتی، حکیم نصاری، اسماعیل شریفات و فرشاد جانفزا.ترکیب تیم استقلال:سیدمهدی رحمتی، پژمان منتظری، وریا غفوری، آرمین سهرابیان، میلاد زکی پور، علی کریمی، روزبه چشمی، جابر انصاری، فرشید اسماعیلی، اللهیار صیادمنش و  الحاجی گرو.شبک** ورزشی **9144**1392            "}