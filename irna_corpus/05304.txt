{"onTitr":"","titr":" سیلاب و باران شدید اخیر 52 میلیارد ریالی به کشاورزی نکا خسارت زد","describe":" ساری- ایرنا- مدیر جهاد کشاورزی نکا گفت که باران شدید و سیلاب روزهای گذشته 52 میلیارد ریال به اراضی کشاورزی این شهرستان خسارت وارد کرد.", "text":"علی طاهری امیری یکشنبه شب در گفت و گو با خبرنگار ایرنا افزود: این خسارات به اراضی زراعی و باغی و واحدهای دامی و زیرساخت های کشاورزی نکا وارد شده است.وی گفت که در بارش اخیر که در روزهای اخیر در شهرستان نکا شاهد آن بودیم؛ به واحد‌های زراعی و دامی، اراضی زراعی و باغی جاده و پل بین مزارع، کانال‌های آبیاری و سردهنه‌های زراعی شهری و روستایی خسارت وارد شد.مدیر جهاد کشاورزی نکا با اعلام اینکه بخشی از خسارات وارد شده به کشاورزان قابل پیشگیری است، گفت: با توسعه مکانیزاسیون و توسعه کشاورزی مدرن، می توان بخش زیادی از خسارت های مختلف وارد شده به این بخش را کاهش داد.شهرستان نکا دارای بیش از 33 هزار هکتار اراضی کشاورزی و  حدود 10هزار هکتار اراضی باغی است.بارش های شدید پاییزه از روز جمعه 13 مهر ماه در استان مازندران و شهرستان های مختلف به صورت متناوب و گاهی رگبارهای تند و سیل آسا آغاز شده و تا ظهر یکشنبه ادامه داشت.   7332/1654            "}