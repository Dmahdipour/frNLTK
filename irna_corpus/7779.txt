{"onTitr":"","titr":" جشنواره عکس بین المللی فتوواک در همدان برگزار شد","describe":" همدان- ایرنا- سرپرست سازمان فرهنگی، اجتماعی و ورزشی شهرداری همدان گفت: جشنواره عکس بین المللی فتوواک به میزبانی فرهنگسرای پرواز این شهر برگزار شد.", "text":"به گزارش روز جمعه روابط عمومی سازمان فرهنگی، اجتماعی و ورزشی شهرداری همدان، سعید خوشبخت افزود: جشنواره فتوواک زیر نظر اسکاد کلبی عکاس مطرح جهانی برگزار شد که امسال برای دومین بار عکاسان همدانی با پیش گامی اعضای فرهنگسرای پرواز در این جشنواره عکس بین المللی درخشیدند.وی با بیان اینکه این رویداد بزرگ که امکان حضور و هنرنمایی برای تمامی عکاسان را در کشور فراهم کرده است افزود: جشنواره فتوواک فرصتی را برای عکاسی از سوژه های خیابانی در یک مسیر مشخص با موضوع آزاد فراهم کرده است.سرپرست سازمان فرهنگی، اجتماعی و ورزشی شهرداری همدان ادامه داد: فتوواک یک برنامه عکاسی جهانی است که همه ساله در سطح جهان برگزار می شود.خوشبخت ادامه داد: در این جشنواره 200 نفر از عکاسان استان در آرامگاه بوعلی سینا و پیاده راه بوعلی شرکت کرده و عکاسی کردند.فرهنگسرای پرواز همدان به همت شهرداری همدان دوره‌های مختلف کارگاه عکاسی مقدماتی و پیشرفته، کارگاه نقد فیلم، فیلمنامه‌ نویسی و دوره های مختلف هنری را برای گروه های مختلف سنین مختلف از چهار سال تا 70 سال برای علاقه مندان برگزار می کند.7523/2087            "}