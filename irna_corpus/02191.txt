{"onTitr":"","titr":" جاده کندوان جمعه یکطرفه می شود","describe":" نوشهر - ایرنا - پلیس راه کشور با اعلام محدودیت های ترافیکی در محورهای اصلی منتهی به استان مازندران از یک طرفه شدن جاده کندوان از عصر جمعه هفته جاری خبر داد.", "text":"به گزارش خبرنگار ایرنا ، پلیس راه کشور اعلام کرد که محدودیت های ترافیکی محورهای مواصلاتی استان مازندران به پایتخت از ساعت 12 امروز (چهارشنبه) آغاز و تا 6 صبح شنبه بیست و یکم مهر برقرار است . بر این اساس ، تردد هر نوع موتور سیکلتی به جز موتورسیکلت های انتظامی و امدادی در این مدت در محورهای کندوان و هراز ممنوع خواهد بود . **محور کندوان - رفت و آمد تمامی وسایل نقلیه موتوری از ساعت 14 تا 24 روز جمعه بیستم مهر به سمت چالوس ممنوع است و با اعلام ماموران پلیس راه در محل ، تردد انواع وسایل نقلیه از ساعت 17 تا 24 در همین روز از چالوس به سمت کرج یک طرفه خواهد بود . - همچنین ممنوعیت تردد وسایل نقلیه سنگین در محور کندوان از جمله تریلر ، کامیون و کامیونت به غیر از حاملین سوخت و مواد فاسد شدنی ، ادامه دارد . **محور هراز - رفت و آمد انواع تریلر در محور هراز همچنان ممنوع است . - براساس اعلام پلیس راه ، تردد تمامی کامیون ها و کامیونت ها به استثنای حاملین مواد سوختی و فاسد شدنی از ساعت 12 تا 22 چهارشنبه و از ساعت 8 تا 24 روزهای پنجشنبه و جمعه هفته جاری از محور هراز ممنوع است. -تردد کلیه تریلرها از محور هراز ممنوع می باشد.** وضعیت جوی بر اساس پیش بینی هواشناسی سیاه بیشه ، هوای امروز جاده کندوان صاف است و هم اکنون دمای هوا این منطقه 19 درجه سانتیگراد است. همچنین هوای روز پنجشنبه در این جاده کوهستانی صاف تا نیمه ابری دربعدازظهر افزایش ابر  پیش بینی شد و دمای هوا در این روز بین 10 تا 19 درجه سانتیگراد است. هوای روز جمعه این محور کوهستانی نیز  صاف تا نیمه ابری دربعدازظهر ابری پیش بینی شد و دما هوا نیز بین 10 تا 19 درجه سانتیگراد است. /1602/            "}