{"onTitr":"","titr":" برداشت بادام زمینی در آستانه اشرفیه به پایان رسید","describe":" رشت - ایرنا - مدیر جهاد کشاورزی آستانه اشرفیه گفت: بادامکاران این شهرستان برداشت محصول بادام زمینی را در دو هزار و 567 هکتار از زمین های کشاورزی این منطقه به پایان رسانده اند.", "text":"حمیدرضا سلیمانی روز سه شنبه در گفتگو با خبرنگار ایرنا با اشاره به اینکه سطح زیر کشت بادام زمینی این شهرستان در سال های گذشته دو هزار و 507 هکتار بوده، تصریح کرد: امسال 60 هکتار به سطح زیر کشت بادام زمینی افزوده شده است.وی به فعالیت حدود پنج هزار بهره بردار در زمینه کشت و تولید بادام زمینی در این شهرستان اشاره و اضافه کرد: بادامکاران همه ساله در اواخر اسفندماه نسبت به شخم زمین های زیر کشت اقدام کرده و در اوایل بهار نیز عملیات دیسک زنی را انجام می دهند؛ زمان کشت بادام زمینی اواسط اردیبهشت ماه هر سال است که امسال تغییر زمانی الگوی کشت در بخش بادام زمینی را به جهت شرایط خوب جوی، مدیریت منابع آب و بهره وری مناسب از زمین ها داشته ایم.سلیمانی ادامه داد: بطور متوسط امسال در هر هکتار از زمین های زیر کشت بادام زمینی این شهرستان بیش از شش تن پیله تر این محصول به دست آمده که پس از انجام عملیات خشک کردن، از این میزان حدود چهار تن پیله خشک به دست می آید؛ حدود نیمی از پیله خشک بادام زمینی این منطقه به مغز بادام زمینی تبدیل و به بازار مصرف عرضه می شود.وی با یادآوری اینکه بیش از 80 درصد از بادام زمینی مورد نیاز کشور توسط بادامکاران این منطقه تولید می شود، افزود: بادامکاران این شهرستان امسال 15 هزار و 402 تن پیله تر بادام زمینی برداشت کرده اند.آستانه اشرفیه با دو بخش مرکزی و بندرکیاشهر، در 35 کیلومتری شرق مرکز استان گیلان واقع است. کورکاء ، نقره ده ، تمچال ، پرکاپشت مهدیخانی ، خوشکاروندان و استخر بیجار از مهمترین مراکز کشت و تولید بادام زمینی این شهرستان هستند.هم اکنون هر کیلوگرم بادام زمینی برشته شده آستانه اشرفیه، 300 تا 350 هزار ریال به فروش می رسد.7287/2007            "}