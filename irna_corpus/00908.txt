{"onTitr":"","titr":" کره جنوبی: آمریکا از پیمان نظامی دو کره ناراضی است","describe":" پکن- ایرنا- وزیر خارجه کره جنوبی اعلام کرد 'مایک پمپئو' وزیر خارجه آمریکا در سفر اخیر خود به سئول از پیمان نظامی دو کره بشدت انتقاد کرده است.", "text":"به گزارش ایرنا روزنامه نیکی ژاپن روز پنجشنبه گزارش کرد 'کانگ کیوانگ وا' وزیر خارجه کره جنوبی تصریح کرده است که پمپئو از این اقدام کره جنوبی ناخرسند بوده است.پیمان نظامی دو کره در جریان سفر ماه سپتامبر 'مون جائه این' رییس جمهوری کره جنوبی به پیونگ یانگ امضا شد.بر اساس این معاهده طرفین ملزم به توقف رزمایش های نظامی و هر اقدام خصمانه نیروهای مسلح علیه یکدیگر هستند موانع نظامی در مرز دو کره را برطرف می کنند یک منطقه غیرممنوعه پرواز در مرز در نظر می گیرند و بتدریج ارتباطات نظامی را بهبود می بخشند و گام های بیشتری بر می دارند.وزیر خارجه کره جنوبی می گوید پس از امضای این پیمان با مقام همتای آمریکایی اش گفت و گو کرده و او بارها از بابت اینکه دقیقا به واشنگتن در این زمینه اطلاع رسانی نشده گلایه کرده است.روزنامه ژاپنی نوشت که آمریکا بدجوری دست و پای کره جنوبی را برای بهبود روابط با کره شمالی بسته است اما 'مون جائه این' رییس جمهوری کره جنوبی چنین اقداماتی را لازم می داند و برای خلع سلاح هسته ای حاضر به دادن امتیازات بیشتری است.این در شرایطی است که 'دونالد ترامپ' رییس جمهوری آمریکا هم گفته که کشورش مخالف آن است که کره جنوبی بدون تصویب واشنگتن تحریم های دوجانبه علیه کره شمالی را لغو کند.چنین ناخرسندی هایی نشان می دهد که کره جنوبی در مسیر بهبود روابط با کره شمالی بتدریج در حال فاصله گرفتن از راهبردهای سرسختانه نظامی و اقتصادی آمریکا است.ظاهرا وزیران خارجه کره جنوبی و آمریکا قبل از سفر 'مون' به پیونگ یانگ هم تلفنی گفت و گو کرده اند اما کره جنوبی بدون توجه به مخالفت واشنگتن، پیمان نظامی را با کره شمالی منعقد کرده است.آمریکا و کره جنوبی هم اکنون در حال گفت و گو درباره انجام بازرسی هایی از تاسیسات هسته ای کره شمالی به صورت مشترک هستند.کره شمالی قبول کرده است که اگر گام های مثبتی از سوی واشنگتن برداشته شود با بازرسی خارجی از سایت های هسته ای خود موافقت خواهد کرد.آمریکا نیز ابراز امیدواری کرده است بتواند با کره شمالی یک گروه کاری برای پیشبرد برنامه خلع سلاح هسته ای و همچنین برگزاری دومین دیدار سران دو کشور تشکیل دهد.آساق**231**1904**            "}