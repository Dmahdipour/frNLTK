{"onTitr":"","titr":" هرمزگان صاحب شهرک تخصصی صنایع معدنی می شود","describe":" بندرعباس- ایرنا- معاون هماهنگی امور اقتصادی وتوسعه منابع استانداری هرمزگان گفت: نخستین شهرک تخصصی صنایع معدنی در منطقه سرچاهان حاجی آباد از توابع این استان احداث می شود.", "text":"به گزارش ایرنا، ایرج حیدری عصر شنبه در نشست بررسی استقرار زیرساخت های احداث نخستین شهرک تخصصی صنایع معدنی درهرمزگان، اظهار داشت: احداث این شهرک تخصصی نقش بسزایی در شکوفایی و فعال سازی محدوده های معدنی منطقه و اشتغالزایی در شهرستان حاجی آباد دارد.وی خاطرنشان کرد: تمام دستگاه های اجرایی درگیر در احداث شهرک نسبت به استقرار زیرساخت ها و صدور مجوزهای مورد نیاز طبق مقررات اقدام و موانع پیش روی اجرای طرح را برطرف و روند اجرای آن را سرعت بخشند.وی اظهار کرد: استان هرمزگان با دارا بودن ذخایر معدنی ، ظرفیت تولید فراورده های معدنی فراوان و ایجاد ارزش افزوده و اشتغال های مولد در این بخش را دارد.این مقام مسئول اشاره کرد: فناوری های تولید و فرآوری مواد معدنی نیز در کشور وجود دارد که بخش معدن را به یک فرصت بسیار مناسب برای انجام سرمایه گذاری های جدید تبدیل کرده است.حدود 400 معدن فعال در استان هرمزگان وجود دارد که معادن پایه شامل سنگ گچ، سنگ آهن، سنگ نمک، سنگ کرومیت و خاک سرخ است.شهرستان حاجی آباد در 175 کیلومتری شمال بندرعباس مرکز استان هرمزگان واقع شده است.7198/6048            "}