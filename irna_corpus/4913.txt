{"onTitr":"","titr":" هوای خراسان شمالی تا 15 درجه سردتر شد","describe":" بجنورد- ایرنا- رئیس پیش بینی اداره کل هواشناسی خراسان شمالی گفت: دمای هوای این استان در 3 روز اخیر 10 تا 15 درجه کاهش یافت که پیش بینی می شود این دما در روزهای آینده افزایش یابد.", "text":"مهری هاشمی دوین در گفت و گو با خبرنگار ایرنا اظهار داشت: کمینه دمای هوای بجنورد، مرکز استان خراسان شمالی در جمعه گذشته 10 و بیشینه آن 28 درجه سانتیگراد بوده است.وی افزود: کمینه دمای هوای دیروز بجنورد نیز 5 و بیشینه آن 16 درجه سانتیگراد بود که با وجود پیش بینی افزایش 3 درجه ای بیشینه دمای امروز هوا، کمینه آن نسبت به دیشب ثابت خواهد ماند.وی اظهار داشت: این در حالی است که برای فردا نیز کمینه دمای بجنورد 5 و بیشینه آن 16 درجه سانتیگراد پیش بینی شده است.هاشمی اظهار داشت: در 24 ساعت گذشته «دشت» در مانه و سملقان با صفر درجه سانتیگراد سردترین و اسماعیل آباد در اسفراین با 21 درجه سانتیگراد گرمترین منطقه استان بوده است.هاشمی دوین، بیشترین میزان بارش سه روز گذشته استان را 75.5 میلیمتر و مربوط به روستای آیرقایه راز و جرگلان دانست و  گفت: در این مدت روستای باغلق راز و جرگلان 50.9 میلیمتر،  بدرانلو 14 میلیمتر، صفی آباد 12.4 میلیمتر، فاروج 10.6 میلیمتر و راز 9.5 میلیمتر باران باریده است.وی افزود: در این مدت شهر اسفراین 7.2 میلیمتر، بجنورد 6 میلیمتر، آشخانه 4.8 میلیمتر، شیروان 2.5 میلیمتر و جاجرم 1.7 میلیمتر بارندگی داشته است.بارش شدید باران و جاری شدن سیلاب در 2 روز گذشته در استان خراسان شمالی دمای هوا را بشدتد کاهش داد و بیش از 33 میلیارد ریال به بخش های کشاورزی، راه و تاسیسات زیربنایی خسارت زد.ط/5132            "}