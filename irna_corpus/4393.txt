{"onTitr":"","titr":" باران اخیر به بیش از 600 منزل در نکا خسارت وارد کرد","describe":" ساری- ایرنا- فرماندار نکا گفت: سیلاب و باران اخیر به بیش از 600 واحد مسکونی شهری و روستایی نکا بیش از 40 میلیارد ریال خسارت وارد کرد.", "text":"عبدالجواد توحیدی مقدم روز دوشنبه در گفت و گو با خبرنگار ایرنا افزود: بارندگی شدید همراه با تندباد که از عصر جمعه 13 مهرماه آغاز شد و تا شنبه ادامه داشت، به 205 واحد مسکونی شهری و 402 مسکن روستایی این شهرستان خسارت زد.وی اظهار کرد: بیشتر خسارت ها به سقف خانه ها و آبگرفتگی منازل بوده که در روستاهای پوروا، صفرمیان، چلمردی و روستاهای بالادست و در بخش شهری در مناطق دوگنبدان، خشک آبندان، علمیه، ملک بالا، شهرداری و... رخ داد. فرماندار نکا گفت: واحدهای مسکونی بین 5 تا 100 درصد تخریب شدند و در مجموع بیش از 40 میلیارد ریال به این بخش خسارت وارد شده است.توحیدی مقدم افزود: از همان ساعات اولیه کمک به مردم این نواحی از طریق هلال احمر، نیروهای امدادی و خدمات رسان و بسیجیان انجام شد و همچنان هم در حال پیگیری امور این عزیزان هستیم.شهرستان 120 هزارنفری نکا در شرق مازندران واقع است.  بارندگی جمعه گذشته در مازندران که در سالهای اخیر سابقه نداشته است، صدها میلیارد ریال به بخش های مختلف در استان خسارت وارد کرد./ 7332/1899            "}