{"onTitr":" فرمانده انتظامی کرمانشاه:    ","titr":" بیش از 1500 طرح مبارزه با موادمخدر اجرا شده است","describe":" کرمانشاه - ایرنا - فرمانده انتظامی کرمانشاه گفت: از ابتدای سال جاری تاکنون بیش از 1500 طرح مبارزه با مواد مخدر در سطح استان اجرایی شده که نتیجه آن دستگیری بالغ بر سه هزار خرده فروش مواد مخدر بوده است.", "text":"به گزارش خبرنگار ایرنا، سردار منوچهر امان اللهی در سخنرانی پیش از خطبه های نماز جمعه کرمانشاه با تبریک فرا رسیدن هفته ناجا، اظهار داشت: پلیس با تمام توان برای آسایش و امنیت مردم تلاش می کند.وی ادامه داد: یکی از حوزه های اصلی کار پلیس برخورد با پدیده مواد مخدر است که در این راستا از ابتدای سال جاری تاکنون حدود یک هزار کیلوگرم انواع مواد مخدر کشف شده است.سردار امان اللهی با بیان اینکه کشفیات مواد مخدر نسبت به سال قبل حدود 10 درصد رشد نشان می دهد، یادآور شد: در این راستا 16 باند تهیه و توزیع مواد مخدر نیز منهدم شده است.رییس پلیس کرمانشاه خاطرنشان کرد: در نیمه نخست امسال همچنین مقدار کشفیات کالای قاچاق به 340 میلیارد ریال رسید که نسبت به مدت مشابه سال قبل 23 درصد رشد نشان می دهد.وی در بخش دیگری از سخنانش به دستگیری بیش از چهار هزار سارق نیز اشاره و اظهار کرد: کشفیات سرقت نیز امسال 37 درصد نسبت به مدت مشابه سال قبل رشد داشته است.سردار امان اللهی گفت: همچنین 65 باند سرقت در 6 ماه نخست امسال متلاشی شده که این رقم در مقایسه با مدت مشابه سال قبل هفت درصد رشد نشان می دهد.فرمانده انتظامی استان کرمانشاه در ادامه از برقراری حدود 600 هزار تماس با پلیس 110 خبر داد و گفت: حدود نیمی از این تماس ها منجر به عملیات شده است.وی همچنین از رسیدگی به تخلفات پنج هزار واحد صنفی نیز اشاره کرد و گفت: 2 هزار واحد صنفی به خاطر تخلفات مکرر پلمب شده اند.سردار امان اللهی در پایان با تاکید بر حضور مقتدرانه پلیس در همه عرصه ها، از تلاش های شبانه روزی همکاران خود قدردانی و از همکاری مردم با پلیس تشکر کرد.13 تا 19 مهر به عنوان هفته نیروی انتظامی نامگذاری شده و شعار امسال نیز 'پلیس مقتدر، امین مردم' درنظر گرفته شده است.7458/8066            "}