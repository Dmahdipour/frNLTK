{"onTitr":"","titr":" گردهمایی «خود تحریمی ممنوع» در قم","describe":" قم -ایرنا -گردهمایی «خود تحریمی ممنوع» با حضور جمعی از نمایندگان مجلس، کارشناسان اقتصادی و حقوقی، نخبگان سیاسی و تشکل های حوزوی و دانشگاهی شامگاه شنبه در مسجد امیرالمؤمنین(ع) قم برگزار شد.", "text":"به گزارش ایرنا، نماینده مردم مازندران در مجلس خبرگان رهبری در این مراسم با بیان اینکه جامعه اسلامی در شرایط کنونی باید کاملا بصیر و آگاه باشد، اظهار داشت: باید مراقب باشیم که تکالیف خودمان را به موقع عمل کنیم تا دشمنان به اهداف پلید خود در براندازی نظام اسلامی نرسند. آیت الله سید رحیم توکل با اشاره به تشبیه عربستان سعودی به گاو از سوی آمریکایی ها، خاطرنشان کرد: مستکبران غربی فقط به منافع خود فکر کرده و با ذلت با دیگر کشورها برخورد می کنند، در حالی که امروز همه جهان به قدرت ایران اسلامی و رهبر معظم انقلاب اذعان دارند که توانسته اند بزرگترین توطئه های دشمنان را خنثی کنند. وی با بیان اینکه کشورهای غربی حزب الله و سپاه پاسداران را تروریستی می دانند، در حالی که رژیم صهیونیستی و عربستان جنایتکار را تروریست نمی دانند، اظهار داشت: همانگونه که رهبر معظم انقلاب توطئه های دشمنان را برملا می کنند، ما نباید کاری کنیم که بعدا پشیمان شویم. ***نباید زیر بار سلطه و استعمار بیگانگان رفت عضو هیأت علمی پژوهشگاه فرهنگ و اندیشه اسلامی نیز در این مراسم با اشاره به نظرات فقهی علما و مراجع عظام تقلید در رابطه با FATF گفت: در هر بحث فقهی باید ابعاد موضوع روشن شود و در این مسأله همه جناح های سیاسی معتقد به انقلاب، این قرارداد را استعماری و ظالمانه می دانند. حجت الاسلام احمدعلی یوسفی با بیان اینکه امضا کردن این پیمان بیش از بیرون آمدن از آن هزینه دارد، این سخن را که ما بعد از امضای پیمان در صورت نیاز از آن خارج می شویم را ناآگاهانه دانست و گفت: بر اساس قاعده نفی سبیل، مؤمنان حق ندارند در هر نوع پیمان، زیربار سلطه و استعمار بیگانگان بروند. وی با بیان اینکه علما و فقها قاعده نفی سبیل را در صورت تزاحم با قواعد عمومی جامعه، مقدم دانسته اند، اظهار داشت: بر اساس آیات و روایات، مؤمنان حق ندارند پیمان و قراردادی را امضا کنند که با عزت و اقتدار جامعه اسلامی منافات داشته باشد. * امروز وقت اتحاد و با هم بودن است ابراهیم رزاقی کارشناس و مدرس مسائل اقتصادی نیز در این جلسه تاکید کرد: امروز باید نیروهای انقلابی در برابر طبقه اشرافی و بدخواهان نظام اسلامی با هم متحد شوند و با استفاده از ظرفیت سپاه پاسداران و بسیج با آنها مقابله کنند و باید بدانیم که انقلاب اسلامی به سادگی آسیب پذیر نیست، مگر اینکه نیروهای انقلابی از هم پراکنده شوند. * FATF قطعه ای از پازل پیچیده دشمنان استاکبر ابدالی محمدی مدرس حوزه علمیه گفت: FATF قطعه ای از پازل پیچیده دشمنان برای مقابله با نظام اسلامی و مهار اقتصاد مقاومتی است و آنها می خواهند جلوی پیشرفت های چشمگیر کشورمان در عرصه های مختلف را بگیرند. * باید هزینه و فایده پیوستن به این پیمان را به خوبی بسنجیمعضو هیأت علمی دانشگاه صنعتی شریف نیز با بیان اینکه بر اساس FATF دشمنان بر اوضاع کشور مسلط می شوند، خاطرنشان کرد: FATF یک نهاد جاسوس پروری است و ما باید هزینه ـ فایده پیوستن به این پیمان را به خوبی بسنجیم. مهدی نجفی علمی با بیان اینکه پیوستن به FATF هیچ منفعتی برای کشورمان به همراه ندارد، اظهار داشت: برای اینکه ایران از لیست سیاه خارج شود، همه اعضا باید به آن رأی مثبت بدهند و با حضور آمریکا و عربستان و اسرائیل در این پیمان احتمال آن صفر است. وی با اشاره به ساختار پیچیده FATF تنگ شدن حلقه گرفتاری و اسارت در این پیمان را گام به گام دانست و گفت: این پیمان برای ایران اسلامی ضررهای بسیاری به دنبال داشته و کاملا بر اساس تحریم های آمریکا طراحی شده است و می توان به صراحت گفت آمریکا و اروپا برای تأثیر هرچه بیشتر تحریم ها تقسیم کار کرده اند. * ارائه اطلاعات مالی به دشمنان بسیار خطرآفرین است ساجد صمدی یکی از پژوهشگران اقتصادی گفت: آیا واقعا ما از تصویب قوانین و دستورالعمل های مناسب برای مقابله با پولشویی عاجز هستیم و یا جوانان غیور کشورمان نمی توانند نرم افزارهای مالی قدرتمندی را در این جهت طراحی و ارائه کنند، در حالی که ارائه اطلاعات مالی به دشمنان به ویژه در این شرایط حساس اقتصادی، بسیار آسیب زا و خطرآفرین است و هرگز نباید این کار را انجام دهیم. * FATF عمق خودتحریمی را به شدت افزایش خواهد دادیکی از پژوهشگران حوزه اقتصاد نیز در این مراسم با اشاره به اینکه پس از برجام کشورمان به دو بخش تحریمی و غیرتحریمی تقسیم شده است، تصریح کرد: خودتحریمی دقیقا پس از برجام در کشورمان آغاز شد و FATF عمق خودتحریمی را به شدت افزایش خواهد داد و فقط نهادهای مهم و تأثیرگذار کشورمان بر این اساس کوچک و تضعیف می شوند. حسین حاجیلو با بیان اینکه ترس بانک های خارجی از تحریم های آمریکا بسیار بیشتر از FATF است، گفت: قطعا بانک هایی که به دلیل تحریم ها ارتباط خود را با جمهوری اسلامی ایران قطع و محدود کرده اند، با پذیرش پیمان FATF به داد و ستد با کشورمان بازنمی گردند. وی با اشاره به شرط پذیرفتن FATF برای برقراری ارتباط کشورمان با اروپا، افزود: پس از 14 آبان بخش های تحریمی و غیرتحریمی در ایران وجود ندارد و تحریم برای همگان اجرا می شود، از این رو شرط اروپا برای امضای FATF برای شناخت این دو بخش یک فریبکاری بزرگ است و دولت بهتر است قوانین مصوب گذشته از جمله پیمان پولی دوجانبه را اجرا کند. * تبعیت از رهبری عضو هیأت علمی مؤسسه آموزشی و پژوهشی امام خمینی(ره) نیز در این مراسم از عدم تحرک و اعتراض بخشی از حوزه های علمیه در برابر FATF انتقاد کرد و گفت: تأکیدهای رهبر معظم انقلاب اسلامی نشانه ای از یک خطر بزرگ است و حوزه علمیه باید در برابر اینگونه تحرکات و اینکه یکی از نمایندگان علما را جزو عناصر پولشویی دانسته است، باید قیام کند. حجت الاسلام محمدرضا باقرزاده رأی دادن به یک لیست در انتخابات مجلس را باعث حضور افراد بسیار عادی و عوام در مجلس شورای اسلامی دانست و گفت: کشورهای غربی قطعا بر روی خروج ما از پیمان ها و معاهداتی همچون FATF بسیار حساس هستند و نمایندگان مجلس باید در تبعیت از ولایت فقیه، به جای تصویب این قانون، خودشان قوانین مناسب را مصوب و ارائه کنند. * تغییر تعریف از تروریسمنماینده سابق مجلس شورای اسلامی نیز در این مراسم با بیان اینکه وزیر امور اقتصاد و دارایی دولت یازدهم، به اروپا تعهد داده در صورت تصویب FATF ایران آنچه مورد نظر آنهاست به مجلس ببرد، خاطرنشان کرد: اروپا و آمریکا در حالی که ایران را تأمین کننده مالی تروریسم می دانند، تعریف از تروریسم را تغییر می دهند. حجت الاسلام سید محمود نبویان با بیان اینکه کشورهای غربی، حاج قاسم سلیمانی و مدافعان حرم را نیز تروریست قلمداد می کنند، گفت: در صورت تصویب FATF در کشورمان، دشمن از ما می خواهد که علیه حاج قاسم سلیمانی اعلام جرم کرده، وی را دستگیر و به خارج تحویل دهیم، حتی مردمی که داوطلبانه مثلا به کشور یمن کمک می کنند، مجرم خواهند بود. وی با بیان اینکه برخی می خواهند همه اطلاعات کشور را در اختیار دشمنان قرار دهند، گفت: برجام موجب نابودی اقتصاد کشور بود و FATF نیز به نابودی امنیت کشورمان منجر می شود، زیرا اگر همه خواسته های دشمنان را نیز برآورده کنیم، آنگاه ایشان گام های بعدی در رابطه با ایران را در نظرخواهند گرفت. *مسائل FATF شفاف شود نماینده سابق مجلس شورای اسلامی نیز در این مراسم خاطرنشان کرد: امروز برجام لکه ننگ و فرزند ناقص الخلقه ای شده است که حتی رئیس جمهوری هم از آن حمایت نمی کند و امروز مردم نگاهشان به انقلابی هایی که با برجام مخالف بودند، فرق کرده است. حجت الاسلام حمید رسایی با اشاره به مخالفت صریح علما و مراجع عظام تقلید و رهبر معظم انقلاب با FATF ، تصریح کرد: مردم باید در بزنگاه ها نمایندگان خود در مجلس را مدنظر قرار دهند و متأسفانه باید بگوییم که تصویب FATF همان مسیر تصویب برجام را طی می کند و متن آن همچنان محرمانه است. وی با بیان اینکه اگر مسائل FATF شفاف شود، دروغ سازی آنها در رابطه با این مسأله روشن می شود، گفت: این مسأله با وجود تأکید رهبری، تا کنون در شورای عالی امنیت ملی بررسی نشده است و اگر مقام معظم رهبری تا کنون جلوی آن را نگرفته اند، به این دلیل است که به برخی افراد مهلت داده شود تا چهره واقعی خود را به ملت نشان دهند. * اتفاق ننگیننماینده مردم میمه و شاهین شهر در مجلس نیز در این مراسم با بیان اینکه رئیس مجلس با نیرنگ لایحه مبارزه با قاچاق کالا و ارز را از دستور خارج کرد تا سریعتر به لایحه FATF رسیدگی شود، گفت: وی بعد از آنکه در نوبت اول موفق به این کار نشد، علی مطهری به طور غیرقانونی به آقای محبی نیا اجازه داد تا اخطار قانون اساسی بدهد. حسینعلی حاجی دلیگانی با اشاره به اینکه در دستور بودن لایحه CFT اتفاق ننگین و کاملا غیرقانونی است، آن را بر خلاف فرمایشات صریح رهبر انقلاب عنوان کرد و افزود: کسانی که بر اساس فتوای مراجع قانون جلوگیری از ازدواج دختران زیر 13 سال را امضا کردند، آیا حاضرند که در این زمینه نیز به فتوای مراجع عمل کنند. وی ادامه داد: تنها دلیل در دفاع از FATF مطرح است، خوشامد اروپایی هاست و می گویند که جلوی بالا و پایین رفتن قیمت ارز را می گیرد که امروز این دلایل هم رسوا شده است و بی ربط بودن قیمت دلار و این لایحه به اثبات رسیده است و صدا و سیما باید بیش از این در تبیین آثار منفی FATF که خیانتی بیش نیست، وقت می گذاشت. * نماینده مردم مشهد در مجلس شورای اسلامی نیز اظهار داشت: رهبر معظم انقلاب به آمریکایی ها فرمودند که دوران بزن دررو تمام شده است، به منافقان هم تهدید کردند که شما را گوشمالی می دهیم و چند روز گذشته هم به آقای روحانی و آقای علی لاریجانی فرمودند که تا رمق دارم اجازه رسیدن به اهدافتان را نمی دهم. جواد کریمی قدوسی تاکید کرد که برخی مسئولان به جامعه القا می کنند که تصویب FATF مشکلات اقتصادی را برطرف می کند، اما قم و حوزه های علمیه و مردم انقلابی باید در برابر این خیانت آشکار قیام کنند. * آرای نمایندگان مجلس باید شفاف باشدعضو هیأت رئیسه مجلس شورای اسلامی نیز در این مراسم با بیان اینکه تلاش می کنیم آرای نمایندگان مجلس به لایحه FATF کاملا شفاف باشد تا نمایندگان در برابر مردم مسؤول باشند، خاطرنشان کرد: با تصویب این لایحه ما اصلا عضو FATF نمی شویم، اما باید همه شرایط آن را بپذیریم و اجرا کنیم که این بسیار ناگوار است. احمد امیرآبادی فراهانی با اشاره به اینکه تاکنون 40 شرط از 41 شرط FATF را پذیرفته ایم و به دلیل تحریم های نفتی و بانکی هیچ دستاوردی برای ما نداشته است، اظهار داشت: خط انحرافی که برخی در جامعه به راه انداخته اند، این است که می گویند انقلابی ها حماس و حزب الله را بیش از ملت ایران قبول دارند، در حالی که ما با آنها مبادله بانکی نداریم. وی تأکید کرد: با پذیرش شرایط کامل FATF ما در حقیقت خودتحریمی می کنیم و دیگر نمی توانیم تحریم های ظالمانه را دور بزنیم و این تبعات بدی برای ما به دنبال دارد و متأسفانه هیچ تضمینی وجود ندارد که این لایحه برای ما دستاوردی داشته باشد. * عوام فریبی نماینده مردم قم در مجلس شورای اسلامی نیز در این مراسم با بیان اینکه شرط هایی که برای اجرای FATF قرار داده اند، یک عوام فریبی عالمانه است و قابلیت اجرا ندارد، خاطرنشان کرد: برای خروج از این پیمان، حداقل یک سال زمان نیاز است و تبعات خروج از آن برای ما سنگین تر از امضای آن است. حجت الاسلام مجتبی ذوالنوری با بیان اینکه ما متفاوت از عربستان و اسرائیل هستیم و در نظام سلطه هضم نشده ایم و در برابر مستکبران غربی ایستاده ایم، اظهار داشت: اگر کسی در دولت و مجلس این موضوع را نمی فهمد که برخورد جهانیان با ما متفاوت است، وای به حال مردمی که سرنوشت خود را به دست آنها داده اند. وی با بیان اینکه اروپا همچون ابری بی باران است، تصریح کرد: اگر قرار باشد اروپا با ایران همراهی کند، در ماههای آینده مشخص می شود و ما باید در رابطه با FATF بعدا تصمیم گیری کنیم. نماینده مجلس شورای اسلامی با اشاره به اصرار اروپا بر تصویب FATF در جمهوری اسلامی ایران، گفت: کاملا احساس می شود که تبانی پشت پرده ای میان اروپا و آمریکا در جریان است و ما باید دشمن را به خوبی بشناسیم. وی همچنین اظهار داشت: اگر FATF را بپذیریم، در حقیقت اتاق شیشه ای برای تبادلات مالی ایجاد کرده ایم و همه اطلاعات خود را در اختیار دشمنان قرار داده ایم و برای دور زدن تحریم ها دیگر هیچ راهی باقی نمی ماند و به جای برطرف کردن تحریم ها، دچار تحریم های سازمان یافته بسیار خطرناک می شویم. ذورالنوری در پایان خاطرنشان کرد: ما نامه ای را تهیه کرده ایم که نمایندگان آن را امضا کنند و طی این نامه از رئیس مجلس می خواهیم رأی همان نمایندگان را فقط برای مردم اعلام کند که در این میان مردم می دانند که عوامل تصویب یا رد FATF چه کسانی بوده اند. همچنین نمایندگان مجلس شورای اسلامی از ساعت 8 صبح امروز در جلسه علنی این لایحه را بررسی می کنند.به گزارش ایرنا، دولت برای بهبود جایگاه خود در گروه ویژه اقدام مالی، به تازگی لوایح الحاق ایران به کنوانسیون مبارزه با تامین مالی تروریسم و جرائم سازمان یافته، اصلاح قانون مبارزه با پولشویی و اصلاح قانون مبارزه با تامین مالی تروریسم را برای طی تشریفات قانونی به مجلس ارسال کرده است. گروه اقدام مالی (Financial Action Task Force) یا همان FATF در سال 1989 میلادی از سوی کشورهای گروه 7 شکل گرفت و یک گروه بین دولتی است که هدف توسعه و پیشرفت واکنش بین المللی نسبت به پولشویی را دنبال می کند. گروه بین المللی اقدام مالی (FATF) تیرماه سال 95 و به دنبال اجرای برجام و نیز برخی اقدام های ایران در مبارزه با پولشویی و تامین مالی تروریسم، نام ایران را از فهرست کشورهایی که لازم است علیه آنها اقدام های متقابل اتخاذ شود برای مدت یک سال تعلیق کرد. این گروه در نشست تیرماه امسال خود در والنسیای اسپانیا اعلام کرد که با توجه به پایبندی ایران به تعهدات خود برای شفاف سازی نظام پولی و بانکی، یکسال دیگر به ایران فرصت داد تا اصلاحات قانونی لازم را برای جرم انگاری پولشویی، جرایم سازمان یافته و تامین مالی تروریسم انجام دهد.به گزارش ایرنا، هم اکنون در مجلس شورای اسلامی این لایحه با حضور نمایندگان دولت و مجلس در حال بررسی است.8146/ 6133/            "}