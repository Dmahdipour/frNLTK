{"onTitr":" فرمانده انتظامی گنبدکاووس:    ","titr":" مشارکت مردم با پلیس باید به فرهنگ عمومی تبدیل شود","describe":" گنبدکاووس - ایرنا - فرمانده انتظامی گنبدکاووس درشرق گلستان گفت: مشارکت مردم پشتوانه مهم پلیس در ایجاد امنیت پایدار، پیشگیری از جرایم، مقابله با مجرمان و برهم زنندگان نظم و امنیت جامعه است که باید به فرهنگ عمومی تبدیل شود.", "text":"به گزارش خبرنگار ایرنا، سرهنگ محمود علی فر روز دوشنبه در نشست مسئولان انتظامی گنبدکاووس با مردم به مناسبت بزرگداشت هفته ناجا (13 تا 19 مهر ) با قدردانی از همکاری مردم با پلیس گفت: خدمت به مردم یکی از دو شاخص مهم و رویکرد اصلی نیروی انتظامی است.وی با اشاره به کثرت و تنوع وظایف و ماموریت های نیروی انتظامی اضافه کرد: پلیس برای موفقیت در انجام وظایف خود از جمله بالاخص ایجاد امنیت، پیشگیری از جرایم، مبارزه با فروشندگان مواد مخدر، برخورد با اخلال گران نظم و امنیت عمومی و فرهنگ سازی رعایت مقررات راهنمایی و رانندگی به مشارکت مردم نیاز دارد.سرهنگ علی فر با ارائه گزارشی از عملکرد 6 ماهه بخش های مختلف انتظامی گنبد در سال جاری، از افرایش سه درصدی سرقت های خرد دراین مدت خبر داد و گفت: بخشی از این سرقت ها به دلیل رعایت نکردن نکات ایمنی ازسوی شهروندان رخ می دهد.وی تصریح کرد: در نیمه نخست امسال 435 سارق درسطح شهرستان گنبدکاووس دستگیر شدند که در مقایسه با مدت مشابه سال قبل 27 درصد افزایش داشته است.فرمانده انتظامی گنبدکاووس از افزایش هفت درصدی جرایم رایانه ای و فضای مجازی در 6 ماه گذشته در این شهرستان نیز خبر داد گفت: با اینکه 79 درصد این جرایم توسط پلیس فتا کشف می شود اما علت اصلی رخداد این جرایم، آگاهی اندک مردم نسبت به تهدیدهای فضای مجازی است.سرهنگ علی فر، کلاهبرداری اینترنتی، برداشت از حساب بانکی، تهدید و اخاذی، انتشار تصاویر خانوادگی و نشر اکاذیب را از مهمترین جرایم فضای مجازی برشمرد.به گزارش ایرنا، دراین مراسم که در مسجد هاشمی شهر گنبدکاووس برگزار شد، از سوی هیات امنای این مسجد از مسئولان انتظامی با اهدلی لوح سپاس قدردانی شد.شهرستان گنبدکاووس با 350 هزار نفر جمعیت درشرق استان گلستان واقع است./3039/            "}