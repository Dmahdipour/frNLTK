{"onTitr":"","titr":" نخستین سمن سرای خیرساز کشور در دزفول کلنگ زنی شد","describe":" دزفول - ایرنا - نخستین سمن سرای خیرساز کشور شامگاه سه شنبه در آیینی با حضور معاون امور اجتماعی وزیر بهداشت، درمان و آموزش پزشکی در دزفول کلنگ زنی شد.", "text":"سید محمد هادی ایازی معاون امور اجتماعی وزارت بهداشت، درمان و آموزش پزشکی در این آیین گفت: حضور سمن ها در کنار هم در سمن سرای دزفول موجب جذب مشارکت مردم می شود. وی فرهنگ سازی، پیشگیری از بیماری ها و برگزاری کارگاه های آموزشی برای بیماران و خانواده های آنها را بخشی از اقدامات سمن سرای دزفول دانست و افزود: در حال حاضر 723 سازمان مردم نهاد در کشور وجود دارد که 126 سمن از این تعداد در حوزه سلامت فعالیت می کنند. ** پنج میلیون بیمار دیابتی در ایران وجود دارد معاون امور اجتماعی وزارت بهداشت، درمان و آموزش پزشکی از وجود پنج میلیون بیمار دیابتی در کشور خبر داد و گفت: پنج میلیون نفر نیز در آستانه مبتلا شدن به دیابت هستند. وی افزود: با ایجاد کانون دیابت در سمن سرای دزفول بسیاری از افرادی که در آستانه ابتلا به دیابت هستند آموزش های لازم را برای پیشگیری از بیماری فرا می گیرند. ایازی با بیان اینکه ایران در سال های آینده جزو کشورهای سالمند خواهد شد، اظهار داشت: مردم باید با اصلاح رفتارها آشنا شوند. ** وزیر بهداشت با راه اندازی پت اسکن در دزفول موافقت کرد معاون امور اجتماعی وزیر بهداشت، درمان و آموزش پزشکی اظهار داشت: با توجه به فعالیت گسترده خیران در بخش بهداشت و درمان شهرستان دزفول وزیر بهداشت با راه اندازی پت اسکن در این شهرستان موافقت کرده است. وی افزود: پیش از این با احداث مرکز بیماری های خاص امام حسن مجتبی(ع) در دزفول اقدامات قابل توجهی توسط خیران برای 2 هزار و 500 بیمار سرطانی انجام شده بود که این اقدامات، وزارت بهداشت را بر آن داشت که پت اسکن را نیز در کنار این مرکز راه اندازی کند. پت اسکن تصویربرداری پزشکی هسته ای به منظور تولید سه بعدی تصاویر رنگی از فرآیند های عملکردی در درون بدن انسان است.** تمام سمن های دزفول در سمن سرا متمرکز می شوندرییس دانشگاه علوم پزشکی دزفول نیز در این آیین با اشاره به نقش و جایگاه خیران در توسعه کشور گفت: شهرستان دزفول همواره در امور خیر پیشتاز بوده است. یوسف پریدار افزود: اقداماتی که خیران در بخش درمان شهرستان دزفول انجام داده اند موجب توجه مسئولان عالی وزارت بهداشت، درمان و آموزش پزشکی و تخصیص اعتبارات و امکانات در این شهرستان شده است. وی اظهار داشت: اگر این اقدامات خیر نبودند تخصیص این حجم از امکانات بهداشتی درمانی برای شهرستانی با 500 هزار نفر جمعیت ممکن نبود. رئیس دانشگاه علوم پزشکی دزفول با بیان اینکه سمن سرای خیرساز این شهرستان در کشور بی نظیر است، افزود: با ساخت این مجموعه تمام سازمان های مردم نهاد متمرکز می شوند و می توانند اقدامات بیشتری انجام دهند. حجت الاسلام و المسلمین سید محمدعلی قاضی دزفولی امام جمعه دزفول نیز در این آیین با بیان اینکه خیران زیادی در این شهرستان وجود دارد، گفت: کار خیر باعث نزول رحمت الهی می شود. وی از خانواده معتمد و سایر خیران دزفول بابت اقدامات ارزشمند آنها قدردانی کرد. به گزارش ایرنا ساختمان سمن سرای خیرساز دزفول با مساحت 250 مترمربع و زیربنای 650 مترمربع در سه طبقه توسط خانواده معتمد از خیران این شهرستان احداث می شود. 3022            "}