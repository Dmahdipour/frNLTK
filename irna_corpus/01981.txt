{"onTitr":"","titr":" تقویم اجرایی بیست و دومین جشنواره تئاتر دانشگاهی منتشر شد","describe":" تهران - ایرنا - تقویم اجرایی بیست و دومین جشنواره بین المللی تئاتر دانشگاهی که اردیبهشت ماه سال 1398 برگزار می شود، تنظیم و منتشر شد.", "text":"به گزارش گروه دانشگاه ایرنا، پس از برگزاری چندین نشست‌ هم‌اندیشی دبیر این دوره از جشنواره با دبیران کانون های نمایش دانشگاه هنر، دانشگاه تهران، سینما و تئاتر دانشگاه تربیت مدرس، انجمن تئاتر دانشکده هنر و معماری، کانون های تئاتر دانشگاه های امیرکبیر،  سوره، انجمن های علمی نمایش دانشگاه تهران، دانشگاه هنر، تربیت مدرس، دانشگاه علم و صنعت، جامع علمی و کاربردی و مدیر مرکز تئاتر تجربی دانشگاه تهران این تقویم منشر شده است.در این نشست‌ها همچنین در رابطه با فرآیند بازخوانی و انتخاب طرح‌ها، بازبینی مرحله نخست جشنواره، اضافه کردن بخش‌های تازه به فراخوان و آسیب شناسی دوره‌های متاخر جشنواره بحث و تبادل نظر شد. همچنین در رابطه با فرآیند انتخاب اعضای دبیرخانه و ستاد اجرایی دوره بیست و دوم جشنواره، مقرر شد در هفته‌ آتی، فراخوان عمومی برای جذب دانشجویان فعال به منظور مشارکت در برگزاری جشنواره و همراهی در امور اجرایی منتشر شود.بنابر اعلام دبیرخانه بیست و دومین جشنواره تئاتر دانشگاهی ایران، علاقه‌مندان می‌توانند برای دریافت متن کامل تقویم اجرایی به وبسایت جشنواره به نشانی www.iiutf.ir  مراجعه کنند.**6984** 1200            "}