{"onTitr":"","titr":" بررسی پروژه تکثیر یوزپلنگ ایرانی","describe":" تهران - ایرنا - پروژه امکان سنجی بارورسازی آزمایشگاهی یوزپلنگ ایرانی با حضور  متخصصان داخلی در پژوهشکده محیط زیست و توسعه پایدار سازمان حفاظت محیط زیست بررسی شد.", "text":"به گزارش روز چهارشنبه ایرنا از پایگاه اطلاع رسانی سازمان حفاظت محیط زیست، در راستای حفاظت از یوز آسیایی، با نظارت معاونت محیط زیست طبیعی و تنوع زیستی سازمان و مشارکت علمی پژوهشکده محیط زیست و توسعه پایدار، پروژه امکان سنجی بارورسازی آزمایشگاهی یوزهای نگهداری شده در پارک طبیعت پردیسان آغاز شد.مطالعات در زمینه بارورسازی آزمایشگاهی یوز، در دنیا از سابقه بسیار کمی برخوردار بوده و بسیاری از مطالعات، نتایج مثبتی در برنداشته است، بر این اساس پژوهشکده محیط زیست و توسعه پایدار با همکاری متخصصان و صاحب‌نظران داخلی و استفاده از تجربیات متخصصان و مشاوران خارجی، گام مهمی را شروع کرده است. در این راستا اولین نشست تخصصی با حضور متخصصان داخلی برگزار شد، نشست‌های تخصصی برای اجرایی کردن  نقشه راه و تدوین برنامه عمل، در هفته ‌های آتی نیز برگزار خواهد شد.این پروژه به لحاظ برنامه عمل و نوع گونه در کشور بی ‌همتا بوده است و از مجری تنها نمونه مشابه خارجی دعوت به‌ عمل‌ آمده است که در این پروژه بسیار مهم و حساس مشارکت داشته باشد، به لحاظ اهمیت موضوع روند پیشرفت کار به ‌طور منظم اطلاع ‌رسانی خواهد شد.متخصصان بر این باور هستند در صورت موفقیت این پروژه می‌توان نسل گونه‌ های جانوری در خطر انقراض کشور را از خطر انقراض دائم نجات داد و گامی ارزشمند برای حفاظت از حیات‌ وحش کشور برداشته شود.علمی 9014**1440            "}