{"onTitr":"","titr":" چشم انداز دانشگاه خلیج فارس بین المللی شدن است","describe":" بوشهر- ایرنا- رئیس دانشگاه خلیج فارس بوشهر گفت: چشم انداز این دانشگاه حرکت به سمت بین المللی شدن، دانشگاه کارآفرین و نسل سوم است.", "text":"به گزارش ایرنا، عبدالمجید مصلح روز شنبه در جمع خبرنگاران افزود: در این ارتباط از همه استادان، دانشجویان و انجمن های علمی دانشگاه انتظار است رویکرد علمی خود را بر این اساس برنامه ریزی کنند.وی بیان کرد: در این مسیر ما باید یاد بگیریم با کمترین منابع مالی، بیشترین فعالیت علمی و بهترین خروجی ممکن را داشته باشیم.مصلح ادامه داد: همچنین باید چند جهت گیری  متناسب با جهت گیری های علمی کشور برای آینده دانشگاه داشته باشیم.وی افزود: وجود جهت گیری مهارتی با توجه به شرایط اشتغال در کشور به همراه علم آموزی برای دانشجویان ضروری است و این امر به آنها کمک می کند تا در آینده بتوانند بخوبی در بازار کار کشور فعالیت کنند.مصلح تاکید کرد: همچنین باید ساختار باز فعالیت را برای انجمن ها و فعالیت های علمی آنها ایجاد و با برگزاری دوره های فوق برنامه مهارتی و کمک به آنها در نوع نگرش به آینده، بازار کار، شغل و جهت گیری کارآفرینی زمینه را برای دانشجویان مهیا کنیم.وی گفت: این موارد از وظایف دانشگاه های نسل سوم است که دانشگاه خلیج فارس حرکت به این سمت را بطور جدی آغاز کرده است.رئیس دانشگاه خلیج فارس یادآور شد: منابع مالی دانشگاه با این مدل مالی فعالیت های علمی، پاسخگوی تمام هزینه ها نیست تسهیلات بلاعوض دانشجویی یکی از راهکارهایی است که برای انجام هر نوع فعالیت دانشجویی تعریف شده و به دنبال عملیاتی کردن آن هستیم.وی افزود: دانشگاه خلیج فارس در حد توان از شرکت دانشجویان برای حضور در مسابقات علمی حمایت کرده و در فعالیت های دانشجویی بخشی از هزینه ها نیز باید از طریق اسپانسر تامین کرد.مصلح اظهار داشت: دانشجویان می توانند با ارتباط با موسسه های متناظر این زمینه را فراهم کنند.دانشگاه خلیج فارس با حدود هفت هزار دانشجو در 29 رشته کارشناسی، 48 رشته کارشناسی ارشد و 13 رشته دکترا، جهت گیری خود را در حوزه کار آفرینی قرار داده و این دانشگاه از طرف وزارت علوم، تحقیقات و فناوری به عنوان پایلوت دانشگاه کار آفرین انتخاب شده است.7212/6043            "}