{"onTitr":"","titr":" انرژیهای تجدیدپذیر بیشترین جذب سرمایه گذار را داشته است","describe":" مشهد- ایرنا- مدیرکل دفتر جذب و حمایت از سرمایه گذاری استانداری خراسان رضوی گفت: در طول شش ماه نخست امسال بخش انرژیهای تجدیدپذیر شامل بادی و خورشیدی با برخورداری از سهم 75 درصدی بیشترین میزان جذب سرمایه گذاری خارجی را در این استان به خود اختصاص داد.", "text":"شکوه میرشاهی روز سه شنبه در گفت و گو با خبرنگار ایرنا افزود: طی این مدت 21 طرح سرمایه گذاری با مبلغ 117 میلیون دلار توسط سرمایه گذارانی از آلمان، هلند، روسیه، عراق و افغانستان در خراسان رضوی استان ثبت شد. وی ادامه داد: این طرحها در بخشهای انرژیهای تجدیدپذیر، هتلداری، سنگبری، تولید شیرینی، گلخانه، تولید پروفیل و آلومینیوم، پرورش مرغ تخمگذار و حمل و نقل خراسان رضوی به ثبت رسید.مدیرکل دفتر جذب و حمایت از سرمایه گذاری استانداری خراسان رضوی گفت: کل پارسال 33 طرح سرمایه گذاری خارجی به مبلغ 580 میلیون دلار در این استان ثبت شده بود که 50 درصد اهداف را در این بخش محقق کرد. وی افزود: از آنجا که به دلیل ارتباطات سیاسی ایران با برخی کشورها و تاثیر آن بر اقتصاد پارسال 50 درصد از تعهد هزار و 50 میلیون دلاری این استان مبنی بر جذب سرمایه خارجی محقق شد، امسال هیچ هدفگذاری در این بخش تعیین نشد. میرشاهی ادامه داد: امسال دولت برای جذب سرمایه گذار خارجی بیشتر تسهیلاتی را برای گردشگران در نظر گرفته است. از جمله اینکه اگر فردی 250 میلیون دلار در ایران سرمایه گذاری کند به جای سه سال اقامت به عنوان شهروند ایرانی می تواند پنج سال در ایران اقامت داشته باشد.وی گفت: تغییر نرخ ارز نیز طی شش ماه نخست امسال یک عامل محرک برای جذب سرمایه گذاران عراقی در خراسان رضوی شده و عراقیها نسبت به پارسال تمایل بیشتری برای سرمایه گذاری در ایران پیدا کرده اند. بطور متوسط سالانه 350 روز آفتابی با حرارت متوسط در خراسان رضوی وجود دارد که تابش آفتاب آن مناسب مولدهای خورشیدی است. در حوزه انرژی باد دو حوزه بادخیز در خواف و بینالود وجود دارد. کانال باد با وزش دائم و ظرفیت 52 درصد در منطقه نشتیفان خواف در دنیا کم نظیر است زیرا میانگین ضریب ظرفیت این کانالها در دنیا بین 20 تا 30 درصد می باشد.7489/1858            "}