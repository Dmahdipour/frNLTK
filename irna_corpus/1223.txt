{"onTitr":"","titr":" روپیه پاکستان؛ کم ارزش ترین واحد پولی جنوب آسیا شده است","describe":" اسلام آباد - ایرنا - پس از سقوط چشمگیر ارزش روپیه واحد پول پاکستان برابر دیگر ارزهای خارجی، این واحد پولی به کم ارزش ترین واحد پول منطقه جنوب آسیا تبدیل شده است.", "text":"به گزارش روز پنجشنبه ایرنا کاهش چند درصدی ارزش برابری روپیه با دلار و افزایش ناگهانی بهای طلا، به یکی از محورهای روزنامه های پاکستانی در روز گذشته تبدیل شد.به گزارش این رسانه ها، تنها در بازه زمانی یک روز 900 میلیارد روپیه بر بدهی های خارجی دولت پاکستان افزوده شده است.تارنمای خبری تحلیلی «پروفیت» پاکستان نیز با انتشار گزارشی در این خصوص نوشت:ارزش برابری روپیه با دلار با کاهش 13 درصدی به کمترین میزان خود از سال 1995 میلادی رسیده است.به نوشته شرکت سرمایه گذاری «رنسانس کپیتال»، بازار پاکستان در کنار بازار آرژانتین و ترکیه یکی از بازارهای به شدت آسیب پذیر در جهان است.یک سرمایه گذار به این شرکت سرمایه گذار روسی گفته که با توجه به بحران مالی در پاکستان صندوق بین المللی پول پیش بینی می شود که یک دلار به 147 روپیه پاکستان نیز خواهد رسید.اخیرا بانک مرکزی پاکستان اجازه داد تا روپیه واحد پول این کشور با هفت درصد کاهش برابر دلار، با افزایش 9 روپیه ای به 136 برسد.به گفته مسئولان بانک مرکزی پاکستان، این اقدام در پی شکاف بین عرضه و تقاضای دلار در بازار انجام شده و افزایش قیمت نفت خام در بازار جهانی نیز در کاهش ارزش روپیه برابر دلار تاثیر داشته است.به گزارش ایرنا از سال 2017 میلادی تاکنون این پنجمین بار است که ارزش برابری روپیه با دلار سقوط می کند.با این حال اختلافات بین بانک مرکزی پاکستان و صندوق بین المللی پول درباره نرخ برابری ارز همچنان ادامه دارد.بانک مرکزی پاکستان قیمت 137 روپیه در برابر یک دلار را تا پایان سال مالی جاری در این کشور تجویز کرده است اما بانک جهانی بر نرخ 145 روپیه تاکید می کند.دولت جدید پاکستان پس از اینکه زمام امور را به دست گرفت با بحران کمبود منابع مالی و ارزی روبروست.این کشور همچنین باید میلیاردها دلار از بدهی های خارجی خود را تا پایان سال جاری به نهادهای بین المللی مالی بپردازد.البته «علی حیدر زیدی» وزیر کشتیرانی و بنادر پاکستان روز سه شنبه در جمع رسانه ها گفت که هر دلار آمریکا تا سقف 140 روپیه نیز افزایش می یابد.وی از این دوران به عنوان دوران سخت برای شهروندان پاکستانی یاد کرده و گفته است:انتظار داریم که مردم، شرایط دشوار را تحمل کنند. «حسن فواد چودری»وزیر اطلاع رسانی، میراث ملی و رسانه های پاکستان نیز در خصوص کاهش ارزش برابری روپیه برابر دلار، با دفاع از مراجعه دولت فدرال به صندوق بین المللی پول، گفت:با ورود پول از عربستان، چین و امارات متحده عربی به کشور، ارزش دلار کاهش خواهد یافت.آساق**6125**1337            "}