{"onTitr":"","titr":" 51 کودک معتاد در تهران خدمات درمانی دریافت کردند","describe":" تهران- ایرنا- معاون توسعه پیشگیری بهزیستی استان تهران گفت: 51 کودک پسر معتاد در تهران خدمات درمانی اعتیاد دریافت کردند.", "text":"به گزارش خبرنگار ایرنا فرزانه جوادی روز یکشنبه در نشست خبری هفته کودک افزود: درمان اعتیاد کودکان کمتر از 18 سال، در گذشته حلقه مفقوده خدمات بهزیستی بود؛ از این رو، از آبان ماه سال 96 مرکزی برای درمان اعتیاد این کودکان در تهران بعد از اجرای آزمایشی آن در سیستان و بلوچستان ایجاد شد و 51 نفر از پسران دارای اعتیاد شناسایی شدند و به آنان خدمات هدفمند، به هنگام و تخصصی ارائه شد که تاکنون مسیر سم زدایی و درمان آنان امیدوارکننده بوده است.وی مواد مصرفی این کودکان را به ترتیب گل، شیشه، تریاک، هروئین و متادون عنوان کرد و گفت: 46 نفر از این کودکان دارای خانواده و پنج کودک نیز فاقد خانواده بودند.وی اضافه کرد: از نظر تحصیلی نیز 46 نفر از این کودکان از مدرسه اخراج شده و پنج نفر مشغول تحصیل بودند؛ هشت نفر از آنان بی سواد، هفت نفر سواد ابتدایی، 25 نفر دارای سیکل، 10 نفر سواد دبیرستان و یک نفر دیپلم داشتند.معاون توسعه پیشگیری بهزیستی استان تهران خاطرنشان کرد: بر اساس نیازسنجی ها، راه اندازی مرکز درمان اعتیاد برای پسران در اولویت است و راه اندازی مرکز درمان اعتیاد کودکان دختر کمتر از 18 سال نیز در برنامه های این سازمان قرار دارد.جوادی به اجرای طرح مشارکت اجتماعی دانش آموزان موسوم به ماد با مشارکت بهزیستی و آموزش و پرورش اشاره کرد و گفت: برای پیشگیری از آسیب های اجتماعی مانند اعتیاد در این طرح در مدارس، آسیب سنجی می شود.وی اضافه کرد: پس از آسیب سنجی، دانش آموزان با تسهیل گری کارشناسان بهزیستی و مربیان آموزش و پرورش که دوره های لازم را گذرانده اند، برای آن مشکل در سطح مدرسه و جامعه، راهکار ارائه می کنند.اجتمام**91851834            "}