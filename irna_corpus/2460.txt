{"onTitr":" غیبت طولانی آیت‌الله هاشمی شاهرودی    ","titr":" همکار و شاگرد رئیس مجمع تشخیص از بهبودی حال او خبر می‌دهند","describe":" تهران- ایرناپلاس- غیبت رئیس مجمع تشخیص مصلحت نظام در جلسات علنی طولانی شده اما از سویی گفته می‌شود «حال آیت‌الله سیدمحمود هاشمی شاهرودی بهتر شده است»؛ این خبر را یک عضو مجمع تشخیص مصلحت نظام و یکی از شاگردان هاشمی شاهرودی به ایرناپلاس داده‌است.", "text":"آخرین حضور آیت‌الله سیدمحمود هاشی شاهرودی در جلسه مجمع مربوط به جلسه سی‎ام تیر است. جلسه‌ای که مربوط به بررسی مصوبه مجلس درباره حضور اقلیت‌ها در انتخابات شوراها بود و نتیجه آن نیز منجر به بازگشت سپنتا نیکنام به شورای شهر یزد شد.دو هفته قبل از آن جلسه، برای اولین بار تصاویری از آیت‌الله هاشمی شاهرودی در فضای مجازی منتشر شده بود که از کسالت رئیس مجمع تشخیص مصاحت نظام حکایت داشت.اکنون حدود دو ماه و نیم از غیبت آیت‌الله هاشمی شاهرودی در جلسات مجمع تشخیص مصلحت نظام می‌گذرد. با این حال غلامرضا مصباحی‌مقدم، عضو مجمع تشخیص مصلحت نظام و یکی از شاگردان رئیس مجمع به ایرناپلاس می‌گویند حال هاشمی شاهرودی بهتر شده است.شاگرد هاشمی شاهرودی می‌گوید: بنابر اخباری که من دارم حال ایشان بهتر از قبل شده است. چون قبلا حالشان خیلی بد بود اما الان بهتر شده‌اند. او در همین حال خبر می‌دهد که هاشمی شاهرودی هر سال در ایام محرم در قم مراسم روضه برگزار می‌کرد که امسال خودش در این مراسم حضور نداشت.مصباحی‌مقدم هم می‌گوید جویای احوال رئیس مجمع تشخیص مصلحت نظام بوده و به او گفته‌اند حال آیت‌الله هاشمی شاهرودی رو به بهبودی است.دی‌ ماه سال 96 در حالی ‌که حدود پنج ماه از ریاست آیت‌الله هاشمی شاهرودی بر مجمع تشخیص مصلحت نظام می‌گذشت با تعطیل شدن کلاس درس او، اخباری مبنی بر شدت گرفتن بیماری‌اش منتشر شد.**اداره کل اخبار چندرسانه‌ای**ایرناپلاس**            "}