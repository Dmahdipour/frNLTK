{"onTitr":"","titr":" ملی پوش تیم سایپا تبرئه شد","describe":" تهران - ایرنا - «مهدی ترابی» ملی پوش تیم فوتبال سایپا طبق حکم کمیته تعیین وضعیت فدراسیون فوتبال از شکایت باشگاه تراکتورسازی تبریز برای امضاء قرارداد با باشگاه پرسپولیس، تبرئه شد.", "text":"به گزارش ایرنا، کمیته تعیین وضعیت فدراسیون فوتبال روز دوشنبه اعلام کرد که قرارداد منعقده و درخواست باشگاه تراکتورسازی تبریز در خصوص «مهدی ترابی» منطبق با مقررات تشخیص داده نشده و این رای غیرقطعی است.ترابی ابتدای فصل هجدهم لیگ برتر فوتبال به رغم حضور در تیم سایپا، با باشگاه پرسپولیس قرارداد امضاء کرد تا از نیم فصل دوم لیگ به جمع شاگردان «برانکوایوانکوویچ» سرمربی سرخپوشان بپیوندد. باشگاه تراکتورسازی مدعی شده بود این بازیکن پیش از عقد قرارداد با تیم پرسپولیس برای گذراندن دوران خدمت با باشگاه تراکتورسازی قرارداد امضاء کرده است که کمیته تعیین وضعیت این ادعا را رد کرد.ترابی هم اکنون با سایر بازیکنان تیم ملی در اردوی آماده سازی است تا برای دیدار تدارکاتی پیش رو مقابل بولیوی آماده شود.ورزشی**9029**1597            "}