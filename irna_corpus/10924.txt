{"onTitr":" در اعتراض به کاهش ارزش ریال؛    ","titr":" تظاهرکنندگان یمنی تصاویر شاه عربستان را پاره کردند","describe":" تهران- ایرنا- اهالی شهر تعز یمن در اعتراض به سقوط ارزش این کشور (ریال) در برابر ارزهای خارجی با برپایی تظاهرات گسترده تصاویر عبد ربه منصور هادی رئیس جمهوری مستعفی و سلمان شاه عربستان را پاره کردند.", "text":"به گزارش روز سه شنبه پایگاه خبری روزنامه ' القدس العربی' چاپ لندن، تظاهر کنندگان یمنی با سردادن شعارهایی علیه دولت مستعفی خواستار سرنگونی آن شدند و فریاد زدند' از امروز نه دولت (هادی) می خواهیم و نه ائتلاف ' و تصاویر 'عبدربه منصور هادی' رئیس جمهوری مستعفی و فراری و 'سلمان بن عبدالعزیز' شاه عربستان را در خیابان جمال شهر تعز پاره کردند.تظاهر کنندگان معترض با بستن خیابان ها و مسیرها اقدام به آتش زدن لاستیک خودرو کردند.ساکنان محلی گفتند که بیشتر مغازه ها و فروشگاه ها همزمان با آغاز تظاهرات در اعتراض به سقوط ارزش ریال یمن و افزایش قیمت کالاها تعطیل کردند.اهالی تعز با انتقاد از تداوم سقوط ریال یمن و افزایش قیمت کالاها ،سکوت هادی رئیس جمهوری مستعفی و تداوم بحران بنزین و گاز را محکوم کردند. تظاهر کنندگان یمنی تاکید کردند فقر، قطع پرداخت حقوق کارمندان، سقوط ارزش ریال منجر به تشدید گرسنگی در بیشتر مناطق یمن شده است در حالی که هادی ( رئیس جمهوری مستعفی و فراری ) هیچ اقدامی نکرده و جنگ همچنان ادامه دارد.روز گذشته شاه عربستان مدعی کمک 200 میلیون دلاری به بانک مرکزی یمن در حمایت از این کشور شده بود.ریال یمن در مقایسه با دیگر ارزهای خارجی به شدت سقوط کرده و هر دلار آمریکا معادل 750 ریال یمنی شده است و ارزش هر ریال سعودی در مقایسه با ریال یمنی به 205 ریال رسیده است. این در حالی است که ' صالح الجبوانی' وزیر حمل و نقل دولت مستعفی یمن مدعی شد که امارات مسئول سقوط ارزش ریال یمن به هدف سرنگون کردن عبد ربه منصور هادی رئیس جمهوری است. وی امارات را مسئول اشغال جزیره سقطری و باجگیری از هادی برای تشکیل حکومت در جنوب یمن دانست.در روزهای اخیر خشم و انزجار عمومی بی سابقه ای شهرهای یمن از جمله شهرهای جنوبی را نسبت به دولت مستعفی یمن و عربستان و امارات پس از سقوط ارزش ریال یمن فرا گرفته است. رسانه های خبری اعلام کردند شماری از مردم شهر البریقه در جنوب یمن نیز در اعتراض به سیاست‌های ائتلاف سعودی-اماراتی تظاهرات کردند. برخی منابع نیز گفتند این تظاهرات در حمایت از دولت مستعفی و در اعتراض به امارات بوده است.جنوب یمن که تحت کنترل شبه‌نظامیان وابسته به القاعده یا ائتلاف سعودی-اماراتی و دولت مستعفی یمن قرار دارد، هر روز شاهد ناآرامی، نارضایتی و اعتراض است. منابع یمنی گزارش دادند که پنجشنبه گذشته هم شماری از مردم شهر البریقه در استان عدن، برای اعتراض به ائتلاف سعودی-اماراتی و تصحیح سیاست‌های خود در جنوب یمن، تظاهرات کردند.وبگاه خبری «وکالة الصحافة الیمنیه» از طرفداران دولت نجات ملی در صنعاء، این تظاهرات را علیه ائتلاف سعودی-اماراتی توصیف کرد و نوشت که «دهها نفر از مردم البریقه، مسئولیت وخامت اوضاع اقتصادی یمن از جمله گرانی و کاهش ارزش پول ملی و وخامت اوضاع امنیتی را بر عهده ائتلاف (سعودی-اماراتی) دانستند.این وبگاه خبری نوشت که معترضان از سیاست‌های ائتلاف و همچنین دولت امارات بشدت ابراز خشم و نارضایتی کردند. همزمان، وبسایت «عدن تایم» گزارش کرد که این تظاهرات که بزرگ هم نبوده، در حمایت از عبد ربه منصور هادی رئیس جمهور مستعفی یمن (و در اعتراض به امارات) برگزار شده اما این تظاهرات شکست خورده است. 'عدن تایم' نوشت، فراخوان‌هایی که طرفداران هادی از جمله فرماندار البریقه و «هانی الیزیدی» از سران جنبش النهضیه، برای تجمع بزرگ امروز صبح در شهر البریقه در استان عدن داده بودند، شکست سختی خورد چون پاسخی از جانب مردم جز چند ده نفر نگرفت و آنان نیز کارمندان چند اداره دولتی و شماری از مردم شهر بودند. بنا بر گزارش عدن تایم، طرفداران هادی در مقابل مقر «شورای محلی» تجمع کردند و صرفا به نشستن در آنجا و حمل تصاویری از هادی و گوش دادن به سخنرانی الیزیدی اکتفا کردند. عدن تایم نوشت، تصاویری که از این تجمع منتشر شده، تمسخر فعالان در فضای مجازی را برانگیخته و آنان گفته‌اند که این چنین فعالیت‌های شکست ‌خورده‌ای بیشتر تخریب وجهه منصور هادی است. آنچه در جنوب یمن در جریان است، کشمکش میان دو جریان کلی سعودی و اماراتی است. عربستان سعودی تلاش می‌کند با مستقر کردن منصور هادی در عدن، دولت او را بر اوضاع جنوب یمن مسلط کند؛ امری که امارات مخالف آن است و گاهی شبه ‌نظامیان وابسته به القاعده نیز در این زمین بازی می‌کنند.شهرهای جنوبی یمن از زمان عقب‌ نشینی و خروج ارتش و انصارالله یمن از آن دچار ناامنی و نابسامانی است. خاورم** 1453*1436*            "}