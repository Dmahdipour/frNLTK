به گزارش خبرنگار اعزامی ایرنا به جاکارتا، لیلا نعیم آبادی ادامه داد: تیم های چین و ژاپن تمام دوسال گذشته را در اردو بوده و هر دو تیم بعد از شرکت در رقابت های جهانی سوئد، به جاکارتا آمدند، اما تیم ما تنها سه ماه در اردو بودیم و هیچ اردوی مشترک یا دیدار تدارکاتی نداشتیم.وی که پس از پیروزی در برابر تیم ملی تایلند و کسب عنوان نایب قهرمانی سخن می گفت، افزود: تیم تایلند از سال 2017 تا کنون پیشرفت زیادی داشته است، اما ملی پوشان ما توانستند این تیم را مهار کنند و رده سوم این رقابت ها را به نام خود ثبت کنند.نعیم آبادی تصریح کرد: کسب این مقام راه را برای آینده گلبال زنان ایران باز کرد، ضمن اینکه کمک می کند تا این رشته زنان بیشتر مورد توجه قرار گیرد و ما بتوانیم در دوره های بعدی در رده های بالاتری قرار بگیریم. وی در خصوص رفتار سرمربی تایلند در ثانیه های پایانی بازی گفت: سرمربی تایلند سعی می کرد با ایجاد وقفه در بازی، جریان دفاع ما را متوقف کند و شرایط روانی بازی را به گونه پیش ببرد که بازیکنان ما از نظر روحی آشفته شده و نتوانند از پیروزی خود دفاع کنند اما کادر فنی با آرامشی که به بازیکنان داده بودند مانع از تحقق خواست سرمربی تایلند شدد و در نهایت ما برنده بودیم.سرمربی تیم ملی گلبال زنان ایران اضافه کرد: البته با همین تکنیک روانی و ایجاد تغییرات تاکتیکی توانستیم هنگامی که تیم از نظر امتیازی عقب بود ، نتیجه را تغییر دهیم و عنوان سومی را از آن خود کنیم .سومین دوره بازی های پاراآسیایی 2018 جاکارتا با حضور 2 هزار و 800 ورزشکار از 14 مهرماه آغاز شده است و کاروان ایران با 209 ورزشکار زن و مرد در این رقابت ها حضور دارد.ورزشی ** 2052**1535
      
      