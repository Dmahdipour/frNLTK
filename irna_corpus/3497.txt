{"onTitr":"","titr":" 12 هزار تن ماسه و نمک در البرز ذخیره سازی می شود","describe":" کرج-ایرنا- معاون اداره کل راهداری و حمل و نقل جاده ای البرز اعلام کرد که 12 هزار تن ماسه و نمک برای روزهای برفی و یخبندان  راه های این استان ذخیره سازی می شود.", "text":"عباس صفری روز دوشنبه در گفت وگو با خبرنگار ایرنا اظهارداشت: 13 مکان در راه های البرز برای انباشت این مقدار شن و ماسه پیش بینی شده است.وی با اشاره به اینکه برای استقبال از زمستان نشست مشترکی با دستگاه های اجرایی و امدادی البرز برگزار شده است، افزود:طرح زمستانه راهداری از 15 آبان ماه امسال به صورت رسمی آغاز می شود و نیروهای  خدمات رسان به حالت آماده باش درمی آیند.صفری گفت: امسال نیز مانند سال های گذشته 20 اکیپ راهداری به همراه 135 دستگاه خودرو سبک ، سنگین و نیمه سنگین در تمام راه های استان آماده خدمات رسانی به مسافران و مردم البرز هستند.**اعتبارات استانی برای نگهداری راه های البرز کافی نیست  صفری با اشاره به اینکه اعتبارات استانی برای نگهداری راه های البرز بسیار ناچیز است، خاطر نشان کرد: بیشترشهرستان های تابعه استان حتی اعتبار کافی برای خرید ماسه ونمک ندارند اما با این حال تلاش شده تا برنامه ریزی مدونی برای این بخش داشته باشیم .وی افزود: برای تامین هزینه ها و سرویس دهی راه های البرز انتظار کمک از مسئولان استانی داریم.این مسئول بیان داشت: 2 تا 6 درصد اعتبارات ساخت راه ها باید به  نگهداری جاده ها اختصاص یابد که اگر برای یک هزارو400 کیلومتر راه  پرتردد استان 2 هزار میلیارد تومان به طور متوسط هزینه های ساخت نیاز است که حدود 50 میلیارد تومان  یعنی 2 درصد صرف نگهداری می شود.وی ادامه داد: برای  خدمات دهی مناسب به مردم و مسافران  با  مشارکت بخش خصوصی 135  دستگاه خودروسبک ، نیمه سنگین و سنگین تجهیز شده است.استان البرز یک هزارو 450 کیلومتر آزاد راه بزرگراه، راه اصلی و فرعی دارد، جاده کوهستانی کرج- چالوس از مسیرهای کوهستانی پر تردد و پر حادثه کشور است که برای نگهداری و نمک پاشی این مسیر در فصول سرد زمستان اعتبارات عمرانی زیادی نیاز دارد.7410/ 6155            "}