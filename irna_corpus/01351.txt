{"onTitr":"","titr":" نیروگاه 6 مگاواتی برق درقم با حضور وزیر نیرو افتتاح شد","describe":" قم - ایرنا - نیروگاه 6 مگاواتی برق درمقیاس کوچک روز پنجشنبه با حضور رضا اردکانیان، وزیر نیرو، استاندار قم و شماری دیگر از مسئولان در شهرک صنعتی شکوهیه این استان به بهره برداری رسید.", "text":"به گزارش ایرنا، برای بهره برداری از این واحد نیروگاهی ۱۲۸ میلیارد ریال هزینه و برای ۱۰ تن به صورت مستقیم و ۳۰ تن غیر مستقیم اشتغالزایی شده است.این واحد با استفاده از سه دستگاه موتور گازسوز توانایی تولید ۶ مگاوات نیروی برق را دارد.نیروگاه با مشارکت بخش خصوصی در راستای تحقق اقتصاد مقاومتی و کاهش تصدی گری دولت در حوزه تولید انرژی به بهره برداری رسید و می تواند ظرفیت تولید برق را به خصوص در ساعات پیک افزایش دهد.این نیروگاه با گاز طبیعی کار می کند و این امکان وجود دارد که با افزایش توان تولید برق شهرک صنعتی شکوهیه قم، از خاموشی برق در واحدهای صنعتی در زمان اوج مصرف جلوگیری کند.شکوهیه به عنوان بزرگترین شهرک صنعتی قم با بیش از یک هزار هکتار مساحت در کیلومتر12 جاده قدیم قم - تهران واقع شده و 72 درصد سرمایه گذاری صنعتی استان با اعتباری بیش از 23 هزار و 476 میلیارد ریال در این شهرک است. استان قم دارای هفت شهرک صنعتی شکوهیه، الغدیر، چاپ و نشر، سلفچگان، محمود آباد، ثامن الائمه(ع) - قنوات - و فناوری اطلاعات و ارتباطات (I.C.T) و چهار ناحیه صنعتی خورآباد، دستجرد، سیرو و طغرود است.هم اکنون در قم 2 هزار و 390 واحد صنعتی دارای پرونده وجود دارد؛ همچنین 53 هزار و 800 تن در واحدهای صنعتی استان مشغول به فعالیت هستند.بهره برداری از چند طرح تولید و انتقال نیروی برق از جمله برنامه های وزیر نیرو در قم است.7405/ 6133/            "}