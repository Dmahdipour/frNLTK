{"onTitr":"","titr":" توانمندسازی محلات قزوین نیازمند استفاده از ظرفیت دستگاه ها است","describe":" قزوین - ایرنا - مدیرکل امور اجتماعی و فرهنگی استانداری قزوین با اشاره به اجرای طرح توانمندسازی محلات استان با رویکرد صیانت اجتماعی، گفت: برای اجرای هرچه بهتر این طرح از ظرفیت و تجربیات قبلی دستگاه ها جهت توانمندسازی محلات باید استفاده شود.", "text":"به گزارش ایرنا، مریم بیدخام روز چهارشنبه در نشستی که به منظور ارایه گزارش دستگاه های همکار در جهت اجرای این طرح برگزار شد، افزود: این طرح توسط دانشگاه علوم پزشکی و با همکاری دادگستری استان با هدف کاهش میزان آسیب های اجتماعی محلات شهری و روستایی استان به میزان 15 درصد وضع موجود، اجرا خواهد شد.وی اضافه کرد: آسیب های اجتماعی این طرح در درجه نخست شامل موارد مورد نظر مقام معظم رهبری از جمله اعتیاد و موادمخدر، حاشیه نشینی، طلاق، مفاسد اخلاقی و مناطق بحران خیز، در درجه دوم آسیب های عمده مربوط به قزوین و در درجه سوم آسیب های مبتلا به هر یک از محلات قزوین است.بیدخام توصیه کرد: به منظور تسریع در اجرای طرح می توان از ظرفیت برخی دستگاه ها از جمله دانشگاه علوم پزشکی و سازمان تبلیغات اسلامی که بنا به وظایف ذاتی خود در برخی محلات ورود کرده اند، استفاده کرد.به گفته وی، می توان از این منظر به طرح نگاه کرد که افراد و دستگاه هایی که از قبل در محلات حضور یافته و نیازسنجی کرده اند را دور هم جمع کرده تا به خروجی بهتری از طرح دست یافت. این مسئول اضافه کرد: همچنین برای اجرای هرچه بهتر طرح می توان از تجربه سایر استان هایی که اجرای طرح توانمندسازی محلات خود را آغاز کرده اند نیز استفاده کرد.بیدخام، آسیب های اجتماعی را از انکارناپذیرترین واقعیت های جامعه و یکی از سنجیده ترین روش ها برای مهار جرم، کنترل و کاهش آسیب های اجتماعی اعمال راهکارهای پیشگیری برشمرد و افزود: به جهت اهمیت این موضوع، شورای اجتماعی کشور با فراخوان همه استان ها از همه طرح های خلاقانه جهت کنترل و کاهش آسیب های اجتماعی استقبال کرده است.بیدخام با اشاره به اینکه دولت پارسال و امسال اعتبارات خوبی را به این حوزه اختصاص داده، تاکید کرد: در این میان نقش سازمان های مردم نهاد به طور ویژه ای برای کنترل و کاهش این آسیب ها مورد توجه جدی قرار گرفته است.7388/8054            "}