{"onTitr":" امام جمعه بیرجند:    ","titr":" مشکلات مختلف به دلیل نفوذ بیگانه در داخل است","describe":" بیرجند - ایرنا - نماینده ولی فقیه در خراسان جنوبی و امام جمعه بیرجند گفت: وجود مشکلات اقتصادی، سیاسی، اجتماعی و سایر به دلیل نفوذ بیگانه در داخل است و سبب می شود فرهنگ ما متاثر از فرهنگ ضد ارزش غرب شود.", "text":"به گزارش ایرنا حجت الاسلام و المسلمین سید علیرضا عبادی در خطبه های نمازجمعه بیرجند در مصلای المهدی (عج) افزود: ریشه مشکلات اقتصادی و سیاسی مربوط به داخل است و افرادی راه نفوذ را برای دشمن باز می کنند که اگر دشمن برای ما تصمیم گیری می کند پیداست مشکل از داخل است.وی تصریح کرد: اگر به فرهنگ ارزشمند و غنی اسلامی و دینی اهمیت دهیم دچار این مشکلات نمی شویم.خطیب جمعه بیرجند گفت: کشور همسایه شرقی همواره مرکز تولید موادمخدر صنعتی یا طبیعی است چه بسا که تولید مواد در حال افزایش نیز هست چون اصل مساله غربی ها و انگلیس در زمان های قدیم تولید مواد برای نابودی بوده است.وی یادآور شد: اگر در جامعه ما آدم بی تقوا، معتاد و قاچاق فروش نباشد آنها برای ما هیچ ضرری هم ندارند مشکلی که برای ما ضرر ایجاد می کنند این است که اینجا را بازار مصرف می بینند.حجت الاسلام و المسلمین عبادی افزود: در مسائل سیاسی، اقتصادی، اجتماعی، فرهنگی و سایر هم اینگونه است وقتی عده ای در داخل از غرب و دشمنان تا بن دندان مسلح فرمان می گیرند و در مقابلشان خاضع می شوند براساس خیانت های دشمن احتکار، خیانت و فتنه ایجاد می کنند.وی اظهار داشت: اگر مزدوران در داخل نباشند آنها چطور می توانند در ما نفوذ کنند لذا جهاد کبیر این است که حواسمان را جمع کنیم تا بیگانه به هیچ نحو در ما تاثیر نگذارد که دست بیگانه قطع است.نماینده ولی فقیه در خراسان جنوبی پیروزی در جهاد کبیر را قطعی دانست و گفت: موشک باران مقتدرانه سپاه پاسداران انقلاب اسلامی و همایش 700 هزار نفری بسیج مستضعفین و فرمایشات رهبر معظم انقلاب که خواب شترهایی که پنبه دانه در خواب می دیدند را آشوب کرد، گرامی می داریم.وی با بیان اینکه جهاد هم در تکوین و هم تشریح واجب ضروری است افزود: جهاد در حیات غیر انسان حتی نباتات وجود دارد تا چه رسد به حیوانات که برای بقای خود جهاد و وفاق دارند که اگر صورت نگیرد نابود و معدوم می شوند.حجت الاسلام و المسلمین عبادی تصریح کرد: اگر جهاد نباشد اندیشه های مستکبرانه و استثمارگران هیچ چیز را سر جای خود نمی گذرد آنها به قانون، عدل، فطرت، قوانین بین المللی و هیچ قانونی پایبند نیستند و هیچ زبانی جز زبان قدرت را نمی فهمند لذ اگر جامعه ای بخواهد بماند باید قوی شود.وی با اشاره به اینکه در دین اسلام از هشت اصل فرعی یکی جهاد است گفت: جهاد، حرکت همراه تحمل سختی هاست و مسلما انسان هایی که تحمل سختی ندارند قابلیت ماندن هم ندارند.امام جمعه بیرجند بیان کرد: یکی از بدترین عوامل خطرناک که از نفسمان به خدا پناه می بریم مسائل رفاه طلبی است.وی با بیان اینکه جهاد جزو ضروریات دین و تارک آن فاسد است اظهار داشت: جهاد از جهت تقسیمی بر فعل و دین به جهاد اقتدایی و دفاعی تقسیم می شود و انسان های مستضعفی هستند که زیر سلطه قدرت های بزرگ قرار دارند و از آنها هرگونه اختیار را سلب کرده اند.عبادی گفت: این جهاد مشروط به شرایطی است که یکی حضور معصوم است امروز حکمت این قضیه را در صحنه میدان توجه می کنیم و از انواع سوءاستفاده عناصری که برای انسان به کار می گیرند، پیشگیری شده است.وی به جهاد نفس اشاره کرد و افزود: جهاد نفس با جان در مقابل خطر ایستادن و فدا شدن و به قید شهادت رسیدن است. نماینده ولی فقیه در استان گفت: جهاد اصغر با این همه اهمیت و اینکه فردی که به شهادت می رسد اگر درجات کمال را رده بندی کنیم در اوج قرار دارد در حالیکه به آن جهاد اصغر می گوییم چون در رتبه بعد از جهادی است که از آن به جهاد اکبر تعبیر می کنیم.وی بیان کرد: تا انسان در درون، اندیشه، عقیده و فکر خود پیروز نشود و تا عقلش بر جهل و نفس او فائق نشود جهاد محسوب نمی شود.حجت الاسلام و المسلمین عبادی افزود: اگر کسی در جهت نفسانی، هوای نفس بر وی غالب باشد ولو اینکه در جنگ های فیزیکی پیروز شود اما در عین حال شکست خورده است.وی گفت: در صدر اسلام خیلی ها بودند که بر جنگ های فیزیکی پیروز بودند که به تعبیر امام علی (ع) شمشیرشان غم ها را از چهره پیغمبر (ص) برطرف می کرد اما از نفس شکست خورده بودند لذا ضایعات و فتنه های زیادی به بار آوردند.امام جمعه بیرجند گفت: امروز هم افرادی در جنگ های فیزیکی پیروز می شوند اما از جهت نفسانی شکست خورده اند. 7557*3028            "}