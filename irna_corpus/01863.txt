{"onTitr":"","titr":" بارشهای رگباری برای خراسان رضوی پیش بینی شد","describe":" مشهد- ایرنا- کارشناس مرکز پیش بینی اداره کل هواشناسی خراسان رضوی گفت: بارشهای رگباری پراکنده برای روزهای آتی در نیمه شمالی این استان پیش بینی شده است.", "text":"فریدون سنگچولی روز چهارشنبه در گفت و گو با خبرنگار ایرنا افزود: با شمالی شدن جریانات جوی از اواخر وقت فردا 19 مهر بر شدت ناپایداریهای جوی و میزان ابرناکی آسمان در خراسان رضوی افزوده می شود. وی ادامه داد: بارشهای پراکنده باران تا شنبه آتی به ویژه در نیمه شمالی و شمال غرب خراسان رضوی ادامه خواهد داشت.کارشناس مرکز پیش بینی اداره کل هواشناسی خراسان رضوی همچنین روند افزایش دما را در این استان تا روز جمعه 20 مهر ادامه دار اعلام و بیان کرد: بر این اساس بیشینه دمای هوا در مشهد روز جمعه به 24 درجه سلسیوس و کمینه آن به 10 درجه می رسد. وی گفت: طی امروز و فردا سرعت وزش باد در خراسان رضوی به ویژه در ساعات عصر و  نواحی شرقی استان شدت می گیرد. فریمان با کمینه دمای یک درجه زیر صفر و سبزوار با بیشینه دمای 24 درجه سلسیوس به ترتیب سردترین و گرمترین شهرهای خراسان رضوی در طول 24 ساعت گذشته بوده اند. بیشترین شدت وزش باد نیز طی این مدت از تایباد و سبزوار با سرعت 36 کیلومتر بر ساعت گزارش شده است.3027/1858            "}