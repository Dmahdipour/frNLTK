{"onTitr":"","titr":" استقبال مردم نقش مستقیم در برگزاری نمایشگاه کتاب کردستان دارد","describe":" سنندج - ایرنا - استاندار کردستان گفت: استقبال مردم از نمایشگاه بین المللی کتاب کردستان نقش مستقیمی در برگزاری آن به صورت متوالی در دوره های مختلف دارد.", "text":"به گزارش ایرنا، بهمن مراد نیا روز چهاشنبه در حاشیه برگزاری نمایشگاه کتاب کردستان در جمع خبرنگاران اظهار داشت: حضور 52 ناشر بین المللی نشان از ارتقای جایگاه این نمایشگاه دارد و انتظار می رود مردم نیز همانند گذشته از این نمایشگاه به صورت ویژه استقبال کنند.وی اضافه کرد: هم اکنون دست اندرکاران نمایشگاه بین المللی کتاب کردستان تلاش ویژه ای برای برگزاری آن دارند به گونه ای که مدت زمان فاصله بین دوره هفتم و هشتم آن تنها هشت ماه است که اگر مردم استقبال کنند می توان روند متوالی آن را نیز به صورت متناوب رعایت کرد.مرادنیا افزود: در صورت استقبال مردم از این نمایشگاه، ناشران داخلی و بین المللی نیز رغبت بیشتری برای حضور در آن پیدا می کنند و با هماهنگی می توان ناشران بین المللی مطرح و همچین ناشران ملی را برای حضور در این نمایشگاه ترغیب کرد.استاندار کردستان با بیان اینکه کتاب یک موضوع ارزشمند علمی و فرهنگی است، تاکید کرد: تلاش مسئولان در برگزاری نمایشگاه بین المللی کتاب اینکه بتوانند مردم برخی نیازهای علمی خود را از این محل تامین کنند.وی یادآور شد: اینکه 52 ناشر بین المللی در این نمایشگاه حضور دارند نشان می دهد که دست اندرکاران آن سعی کرده اند آخرین دستاوردهای علمی در حوزه کتاب را در این محموعه گردآوری کنند.به گزارش ایرنا، هشتمین نمایشگاه بین المللی کتاب روز چهارشنبه با حضور جمعی از مسئولان کشوری و استانی از جمله مشاور وزیر فرهنگ و ارشاد اسلامی، آیت الله سید محمد حسینی شاهرودی نماینده ولی فقیه در کردستان، بهمن مرادنیا استاندار کردستان، سید احسن علوی نماینده مردم سنندج، کامیاران و دیواندره در مجلس شورای اسلامی، معاون وزیر فرهنگ و جوانان اقلیم کردستان عراق و اصحاب فرهنگ و هنر کردستان گشایش یافت.این نمایشگاه از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود.3034/9102            "}