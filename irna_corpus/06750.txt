{"onTitr":"","titr":" کشاورزان سرعت برداشت محصولات را افزایش دهند","describe":" ارومیه- ایرنا- مسوول روابط عمومی سازمان جهاد کشاورزی آذربایجان غربی از کشاورزان استان خواست تا به علت حاکم شدن سرما در منطقه، سرعت برداشت محصولات باغی و جالیزی را افزایش دهند تا دچار خسارت نشوند.", "text":"محمد دیبایی روز شنبه در گفت و گو با خبرنگار ایرنا افزود: پیش بینی های هواشناسی بیانگر افت هشت درجه ای دما در آذربایجان غربی طی روزهای آینده است و با توجه به این امر تدابیر ویژه ای در برداشت محصولات کشاورزان باید اندیشیده شود.وی بیان کرد: صاحبان مرغداری ها و گلخانه ها نیز نسبت به بررسی و آماده سازی سیستم های گرمایشی خود اقدام کنند.کارشناس هواشناسی اداره کل هواشناسی آذربایجان غربی نیز در گفت و گو با خبرنگار ایرنا گفت: شهرستان ارومیه در 24 ساعت گذشته با دمای پنج درجه سانتیگراد بالای صفر خنک ترین شهر و شاهین دژ با دمای 30 درجه سانتیگراد بالای صفر گرمترین شهر آذربایجان غربی بود.مهدی کریمی افزود: در 24 ساعت گذشته در برخی نقاط استان از جمله نقده و سلماس  بارش های پراکنده گزارش شده است و امروز نیز این بارشهای پراکنده تداوم دارد.به گزارش ایرنا با فرا رسیدن فصل پاییز بارندگی های پاییزه در آذربایجان غربی آغاز می شود و کشاورزان را وادار به جمع آوری سریع محصولات و انبار کردن آنها برای فروش در روزهای آتی می کند.آذربایجان غربی دارای 235 هزار بهره بردار بخش کشاورزی و 800 تا یک میلیون هکتار زمین کشاورزی است.7125/2093            "}