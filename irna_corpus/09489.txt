{"onTitr":" مدیرکل امور اجتماعی استانداری یزد:    ","titr":" ایجاد مراکز سالمندی، موجب نشاط جامعه هدف است","describe":" یزد - ایرنا - مدیرکل دفتر امور اجتماعی و فرهنگی استانداری یزد گفت: ایجاد مراکز روزانه سالمندی با حمایت دولت و مشارکت خیران برای تامین سلامتی و نشاط سالمندان در این استان ضروری است.", "text":"به گزارش ایرنا ، فخرالسادات خامسی هامانه، روز چهارشنبه در بازدید از مراکز روزانه سالمندان مهریز افزود: تقویت مراکز و ارائه مطلوب خدمات توانپزشکی، روانی و فرهنگی به سالمندان مورد حمایت دولت است.وی ادامه داد: تکریم سالمندان و رسیدگی به نیازهای آنها با نظارت بهزیستی و جلب مشارکت بخش خصوصی و خیران در رسیدن به اهداف و خدمات به جامعه هدف موثر است.همچنین سید محمد رستگاری فرماندار مهریز با توجه به درصد جمعیت سالمندان این شهرستان، توسعه مراکز توانبخشی را خواستار و از خیران و اداره بهزیستی که در این زمینه فعالیت دارند تشکر کرد.رئیس اداره بهزیستی مهریز هم گفت: هفت درصد جمعیت 50 هزار نفری این شهرستان سالمند هستند که بعد از تفت دومین شهرستان استان یزد از این حیث محسوب می شود.علیرضا علیزاده افزود: میانگین جمعیت سالمندان استان حدود چهار درصد است در حالی که تعداد سالمندان مهریز سه درصد بالاتر از نرم جمعیتی استان است.وی اظهار داشت: چهار مرکز روزانه، یک مرکز شبانه روزی و یک مرکز ویزیت در منزل به سالمندان مهریزی خدمات مورد نیاز ارائه می دهد.   محمدحسین غنیمت معاون توان‌بخشی اداره کل بهزیستی یزد به مناسبت روز سالمندان در گفت‌وگو با خبرنگار ایرنا، تعداد سالمندان را 100 هزار نفر برابر 9.3 درصد جمعیت استان ذکر کرد و گفت: این عدد هشت‌صدم درصد از میانگین کشوری بیشتر است.بر اساس تعریف سازمان بهداشت جهانی جمعیت بالای 60 سال جزو جمعیت سالمند محسوب می‌شوند که برابر این تعریف، افراد 60 تا 75 سال، سالمندان جوان، 75 تا 85 سال، سالمندان میان‌سال و بالای 85 سال، سالخورده یا پیر تلقی می‌شوند.بر اساس آمارها تعداد سالخوردگان شهری استان یزد بیشتر از روستاهاست.استان یزد بر پایه سرشماری آبان سال 1395، یک‌میلیون و 138 هزار نفر جمعیت دارد که 85 درصد در 21 شهر و بقیه در روستاها ،آبادی‌ها و مناطق عشایری زندگی می‌کنند. 7541/ 6197            "}