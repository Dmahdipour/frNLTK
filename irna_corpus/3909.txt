{"onTitr":"","titr":" هاشمی: نه، من کاندیدا نیستم","describe":" تهران- روزنامه فرهیختگان در شماره امروز خود(سه شنبه) در گزارشی یک قدم تا رفتن افشانی و زمزمه‌های دوباره مبنی‌بر شهردار شدن محسن هاشمی پرداخته است.", "text":"عادل آذر، رئیس دیوان محاسبات درخصوص قانون منع به‌کارگیری بازنشستگان اظهار کرد: «پاسخ کتبی به وزارت کشور ارسال شده است که شهردار تهران هم مشمول قانون منع به‌کارگیری بازنشستگان می‌شود.»همین را که مبنای گزارش قرار دهیم و نخواهیم مروری به گذشته و حال شهر داشته باشیم، نخواهیم نگاهی به گزارش عملکرد شورای پنجم بیندازیم، نخواهیم متعجب از تغییر سه‌باره شهردار در یک سال در پایتخت باشیم و جوانب مخرب چنین امری را بر پیکره شهر تبیین کنیم، به گفت‌وگو با سه نفر از اعضای شورای شهر تهران که پاسخگوی سوالات «فرهیختگان» درباره آینده شهر بودند می‌پردازیم تا در خلال اظهارات این سه عضو شورای شهر تصویری از روزهای آینده خیابان بهشت و تصمیماتی که از آن برای پایتخت خارج می‌شود، ارائه کنیم.ریاست هاشمی بر شورا اولویت دارد بر شهردار شدن اوزهرا صدراعظم نوری، عضو شورای شهر تهران در ارتباط با عاقبت ماندن یا نماندن محمدعلی افشانی به‌عنوان شهردار تهران خاطرنشان کرد: «شورا تابع قانون است و هر آنچه قانون بگوید، شورا آن را اجرا خواهد کرد. رئیس شورا به وزارت کشور نامه نوشته و درخواست پاسخ در ارتباط با وضعیت ادامه فعالیت شهردار کرده است. شورا هم منتظر پاسخ وزارت کشور به ریاست شورا است تا براساس همان شورا تصمیم‌گیری کند.»وی در واکنش به این سوال که اگر افشانی در شهرداری ماندنی نباشد، گزینه بعدی مدنظر شورا چه کسی است و آیا محسن هاشمی انتخاب خواهد شد، گفت: «هنوز شورا وارد بحث نشده و موضوع هنوز کاملا روشن نشده است. به محض قطعی شدن موضوع شورا وارد بحث خواهد شد و تصمیم خواهد گرفت. آن چیزی که مسلم است، اینکه همه ما علاقه‌مند هستیم انسجام شورا حفظ شود و حضور آقای هاشمی در وحدت و انسجام‌بخشی به شورا موثر است. بودن خود آقای هاشمی در شورا یک ضرورت است، چون ایجاد انسجام بیشتر می‌کند و طی این مدت هم کاملا نشان دادند نوع تعامل و مدیریت‌شان به‌رغم سلایق متفاوت و اختلاف نظرها، وحدت‌انگیز است و به انسجام شورا کمک می‌کند. مدیریت شورا توسط آقای هاشمی اولویت دارد بر شهردار شدن ایشان. حالا فرقی نمی‌کند که اگر ایشان شهردار شد چه کسی وارد شورا بشود و ماندن ایشان در شورا اولویت دارد.»تغییر افشانی به شهر لطمه می‌زندپس از صدراعظم نوری، محمود میرلوحی، دیگر عضو شورای شهر تهران هم در واکنش به کش و قوس‌های فراوان بر سر ماندن یا رفتن محمدعلی افشانی به «فرهیختگان» گفت: «شورا اعلام کرده که براساس ماده 80 قانون تشکیلات شورا‌ها انتخاب شهردار و پایان‌خدمتش قانونی خاص است، لذا معتقدیم این قانون عام و لاحق نمی‌تواند قانون خاص مقدم را لغو بکند، البته این تلقی و برداشت ما است. ضمن اینکه در تبصره یک ماده 71 قانون خدمات کشوری گفته شده است که همترازان را دولت تعیین می‌کند. اگر ما معتقد هستیم دولت این کار را می‌کند و در اینجا هم شهردار همتراز با وزرا تعیین شده است، نباید به این ماجرا دامن زده شود. شورای شهر تهران منتخب مردم است و شهردار را انتخاب کرده است. شرایط کنونی شهر چنین اقتضا می‌کند و بعد از جریان آقای نجفی و رفتن ایشان به نفع شهر نیست این تصمیمات و عوض شدن دوباره شهردار، ما هم تلاش می‌کنیم افشانی را نگه داریم.»میرلوحی در ارتباط با زمزمه‌های جایگزینی هاشمی به جای افشانی بر مسند شهرداری تهران هم افزود: «فعلا نظر ما این است که شهردار تغییر نکند و نباید تغییر کند و فعلا وارد مرحله بعدی نمی‌شویم و اصل کار را بر این می‌گذاریم که تغییری اتفاق نیفتد و این را لطمه‌ای به شهر تهران می‌دانیم که در یک مدت‌زمان کوتاه چندین شهردار عوض شود. به وزارت کشور و رئیس مجلس نامه زده شده است و لازم باشد برای استفساریه تلاش می‌کنیم. همان‌طور که نمایندگان مجلس پشتوانه رای مردم و دغدغه مسائل ملی را دارند، این شورای شهر هم همین است و ما رای مردم و دغدغه شهر را داریم و از این پشتوانه برای بهبود وضعیت شهر استفاده خواهیم کرد.»میرلوحی در ارتباط با تاثیر این فضای پرالتهاب و فعالیت‌های شهری افشانی گفت: «طبیعی است که وقتی رسانه‌ها به این فضا دامن می‌زنند، شرایط سخت می‌شود، اما این‌طور به نظر می‌رسد که افشانی کارش را با قدرت ادامه می‌دهد.»هاشمی: نه، من کاندیدای شهرداری تهران نیستمرفتن افشانی، منع قانونی و بازنشستگی، وضعیت نابسامان شهری و گمانه‌زنی‌ها برای پنجمین سکاندار شهر تهران و سومین شهردار در یک سال اخیر که اذهان را همچون موارد قبلی به سمت محسن هاشمی رئیس فعلی شورای شهر تهران برده، لازمه گفت‌وگو با او را ایجاد کرده است و محسن هاشمی در واکنش به این پرسش که آینده تهران چه خواهد بود و آیا افشانی در بهشت ماندنی است یا نه، به «فرهیختگان» گفت: «منتظر اعلام وزارت کشور هستیم و خود وزارت کشور باید در این ارتباط تصمیم‌گیری کند.» هاشمی همچنین در پاسخ به این پرسش که آیا در صورت عدم ماندن افشانی در سمت شهرداری تهران خودش جایگزین او می‌شود یا نه، گفت: «نه، من کاندیدا نیستم.»روزنامه فرهیختگان7247            "}