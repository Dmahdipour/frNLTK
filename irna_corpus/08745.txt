{"onTitr":"","titr":" بسکتبالیست زن معلول ایران: کسب سکوی نخست شدنی اما سخت است","describe":" جاکارتا - ایرنا - عضو تیم ملی بسکتبال با ویلچر زنان ایران کسب سکوی نخست سومین دوره بازی های پاراآسیایی 2018 جاکارتا در این رشته را امیدوارانه دانست و گفت: حریفان سختی چون چین و ژاپن کار ایران را سخت می کند.", "text":"به گزارش خبرنگار اعزامی ایرنا، «مهدیه خاکباز» روز پنجشنبه به عنوان سومی ایران در اینچئون 2014 کره جنوبی اشاره کرد و افزود: ارودهای تدارکاتی خوبی پیش از اعزام به این مسابقات داشتیم ویلچرهای مناسبی هم در اختیار ما قرار گرفته هرچند در این زمینه از سایر کشورها عقب هستیم اما تا 80درصد از شرایط ویلچرها رضایت داریم.وی ادامه داد: اما برای کسب مقام قهرمانی رقابتی فشرده با کشورهای چین و ژاپن داریم و کار اصلی ما در این رویداد در مرحله مقدماتی است. ملی پوش بسکتبال با ویلچر ایران اما معتقد است که بیشتر تلاش ها بعد از مرحله مقدماتی است تا با حذف یک به یک رقبا به فینال راه یابیم.مهسا سعادت زیندانلو، فتانه پورآت، ناهید کرمی کوشکک، لیلا عباسی، ندا فراستی، سحر حیدری، سمیه کهزادپور، زهرا حبیبی پرعلی، لیلا ملکی، مهدیه خاکباز علی آباد، رقیه امیری، ثریا نوری ترکیب اعزامی تیم به جاکارتا هستند.سومین دوره این بازی ها در روزهای 14 تا 21 مهر ماه جاری و با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. بر اساس آخرین گزارش ها در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.«ندا فراستی» دیگر عضو تیم ملی بسکتبال با ویلچر ایران سطح مسابقات در این دوره از بازی ها فراتر از قبل دانست و گفت: تیم ها با تدارکات بهتر و بیشتری در این رویداد شرکت کرده‌اند.وی افزود: در گروه مقدماتی ایران با چین و ژاپن همگروه است و در واقع رقبای اصلی این دوتیم هستند که یک دیدار جذاب و حساس بین ایران با این دوتیم برگزار خواهد شد.ورزشی**9250**2052* 1200            "}