{"onTitr":"","titr":" اینترنت تمامی روستاهای بخش مرکزی اشنویه امسال برقرار می شود","describe":" مهاباد- ایرنا- فرماندار اشنویه گفت: تمامی روستاهای بخش مرکزی این شهرستان شامل 47 روستا امسال به شبکه اینترنت وصل می شود.", "text":"اسعد خضری روز یکشنبه در گفت و گو با خبرنگار ایرنا افزود: یک روستا (سرکانی) از کل روستاهای این شهرستان در سال 1393 از محل طرح USO به اینترنت با تکنولوژی WIFI وصل شد و اینترنت بقیه روستاهای بخش مرکزی نیز تا پایان سال وصل می شود.وی اضافه کرد: 27 روستا در سال گذشته از محل فاز نخست طرح USO به اینترنت با تکنولوژی WIFI متصل و اینترنت 18 روستا در فاز دوم این طرح تعریف شد و تا پایان سال به بهره برداری می رسد. خضری افزود: با توجه به هزینه های بالای تهیه مودم برای روستاییان جهت استفاده از اینترنت واگذار شده در فاز اول، امکان استفاده از اینترنت همراه از طریق رومینگ با اپراتورهای دیگر فراهم شده است. وی اضافه کرد: افزایش ضریب نفوذ اینترنت در مناطق روستایی نقش مهمی در توسعه گردشگری در این مناطق دارد.به گزارش ایرنا، تعداد روستاهای بالای 20 خانوار متصل به خدمات مناسب اینترنتی در ابتدای دولت دوازدهم 25 درصد بود که هم اکنون به 55 درصد افزایش یافته است و باید تا پایان برنامه ششم توسعه این میزان به 90 درصد برسد.اشنویه دارای 77 روستا بوده که 47 روستا در بخش مرکزی و 30 روستا در بخش نالوس این شهرستان واقع شده است. 9870/6185/3072            "}