{"onTitr":"","titr":" ائمه جمعه سرداران فرهنگی هستند","describe":" زنجان – ایرنا - رئیس کل دادگستری استان زنجان گفت: نگاه به ائمه جمعه به عنوان سرداران فرهنگی باید ویژه باشد، زیرا آنان نزدیک ترین افراد به دیدگاه های نظام و حاکمیت هستند و مطالباتشان  به عنوان پدران معنوی جامعه بر اساس مصالح نظام و به حق از مسئولان است.", "text":"به گزارش روابط عمومی دادگستری استان زنجان که روز یکشنبه در اختیار ایرنا قرار گرفته، حجت الاسلام والمسلمین اسماعیل صادقی نیارکی در نخستین دیدار با نماینده ولی فقیه در استان  و امام جمعه زنجان به ظرفیت های بالای دستگاه قضایی استان اشاره کرد و افزود: برخی ظرفیت ها در دستگاه قضایی وجود دارد که باید آنها را فعال کنیم. وی با بیان اینکه دستگاه قضایی استان زنجان مرجع تظلم خواهی است، یادآوری کرد: برای حل مشکلات مردم از ظرفیت های ائمه جمعه بهره مند خواهیم شد.رئیس کل دادگستری استان زنجان گفت: با توجه به پیشینه قوی و مذهبی استان آمار بلای جرائم زیبنده نیست باید از همه ظرفیت دستگاه قضایی و دیگر ظرفیت های موجود برای کاهش آمار و ارائه راهکار استفاده کنیم.حجت الاسلام والمسلمین صادقی نیارکی تاکید کرد: برای کاهش آمار جرائم در استان زنجان به نظرات و راهکارهای ائمه جمعه نیازمندیم و به منظور کاهش آسیب های اجتماعی که دغدغه مقام معظم رهبری است باید با کمک روحانیون و ائمه جمعه گام هایی برداشته شود.نماینده ولی فقیه در استان و امام جمعه زنجان نیز در این دیدار گفت: با توجه به شناخت رئیس کل دادگستری از استان امیدواریم عزم جدی و البته همگامی برای شناسایی معضلات و ریشه یابی جرایم با جدیت انجام شود و برای حل این معضلات همه باید پای کار باشند چون که همه سوار بر یک کشتی هستیم اگر این کشتی انقلاب آسیب ببیند همه آسیب خواهند دید.حجت الاسلام علی خاتمی با اشاره به اینکه بر سختی کار دستگاه قضا آگاه هستم و طرفین پرونده هر یک خود را ذینفع و ذی حق می داند، اظهار داشت: این قاضی است که با اشرافیت بر موضوع می تواند بین این 2 قضاوت و تظلم خواهی کند.وی تاکید کرد: دستگاه قضایی استان زنجان از موفق ترین و سالم ترین دستگاه های استان به شمار می رود و این مرهون همدلی و انسجام بسیار خوب مسئولان است.9505/8068            "}