{"onTitr":"","titr":" نامزد راست افراطی در انتخابات برزیل پیشتاز است","describe":" تهران – ایرنا - «ژایر بولسونارو» نامزد راست افراطی از حزب «سوسیال لیبرال» با کسب حدود 47 درصد آرا تا به این لحظه در انتخابات ریاست جمهوری این کشور پیشتاز است.", "text":"به گزارش ایرنا به نقل از گاردین، بر مبنای نتایج حاصل از شمارش نزدیک به 90 درصد آرای اخذ شده، «فرناندو حداد» نامزد حزب کارگر با کسب 26.7 درصد آرا، در رتبه بعدی قرار دارد.بولسونارو یک نظامی سابق و عضو محافظه‌کار پارلمان برزیل است که در یک سال و نیم گذشته با اتخاذ مواضعی جنجالی، به «ترامپ برزیل» شهرت یافته است.وی همچون رئیس جمهوری آمریکا میانه خوبی با رسانه‌ها ندارد و از شبکه‌های اجتماعی برای ارتباط با حامیانش بهره می‌گیرد.او از جمله مدافعان تسهیل قوانین حوزه خرید و فروش سلاح و رونق دادن بازار تجارت اسلحه است؛ اقدامی که مخالفت‌های بسیاری را با خود به همراه داشته است.بولسونارو همچنین از جمله منتقدان سرسخت روابط اقتصادی با چین است و وعده داده تا بار دیگر واشنگتن را به شریک نخست برازیلیا در عرصه تجاری بدل کند.وی سال گذشته در نظرسنجی‌های انتخاباتی، اغلب در رتبه دوم پس از «لوئیس ایناسیو لولا داسیلوا» رئیس جمهوری اسبق برزیل جای می‌گرفت؛ اما پس از آنکه دادگاه برزیل به اتهام فساد مالی، حکم به یک دهه زندان برای داسیلوا داد و او را از شرکت در انتخابات منع کرد، به جایگاه اول ارتقاء یافت.نامزد رقیب بولسونارو یعنی «فرناندو حداد» از حزب کارگر، معاون داسیلوا است و با تصمیم او وارد رقابت‌های انتخاباتی شد.گفته می شود وی که سابقه شهرداری سائوپائولو را در کارنامه دارد، امیدوار است با پیروزی در انتخابات و استفاده از اختیارات ریاست جمهوری، شاید حتی داسیلوا را از زندان آزاد کند.روز یکشنبه همزمان با انتخابات ریاست جمهوری برزیل، مردم این کشور نمایندگان خود در پارلمان را هم انتخاب کردند که بر مبنای آرای شمرده شده تا این لحظه، احزاب «جنبش دمکراتیک» و «سوسیال دمکراسی» موفق به کسب بیشترین آرا شده‌اند.شبس ** 9386 **            "}