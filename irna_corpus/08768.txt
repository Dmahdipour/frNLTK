{"onTitr":"","titr":" تسهیلات اشتغال روستایی به بانوان اردبیلی پرداخت شد","describe":" اردبیل - ایرنا - مدیرکل بانوان و خانواده استانداری اردبیل گفت:امسال با همکاری بانک های عامل تسهیلات اشتغال فراگیر و تسهیلات اشتغال روستایی به بانوان روستایی این استان پرداخت شد.", "text":"به گزارش ایرنا ، فریبا محمدلو روز پنجشنبه در بازدید از طرح های اشتغال زنان روستایی شهرستان کوثر اظهار امیدواری کرد که پرداخت این تسهیلات برای کمک به ایجاد اشتغال بانوان در روستاهای استان به نحو مناسب ادامه یابد.وی اظهار داشت: بانک های عامل نیز باید در اخذ ضامن از بانوان روستایی سخت گیری نکرده و این فرآیند را تسهیل کنند.وی با اشاره به اینکه 50 درصد جمعیت استان اردبیل را بانوان تشکیل می‌ دهند و از این تعداد نیز 50 درصد بانوان روستایی استان هستند، گفت: اجرای برنامه ‌های ایجاد اشتغال در روستاهای استان برای بانوان در دستور کار قرار گرفته که تحقق این برنامه مانع از مهاجرت روستاییان می‌شود.او یکی از مشکلات بانوانی که در عرصه تولید فعال هستند بویژه در کارگاه ‌های کوچک روستایی را ناتوایی در بازاریابی مناسب و فروش محصولات دانست و افزود: مسئولان دستگاه‌ های اجرایی باید در این زمینه طرح‌ ها و برنامه‌ های مناسبی ارائه دهند.فرماندار کوثر نیز در این نشست بر لزوم ساماندهی و توانمندسازی بانوان بویژه در مباحث اشتغال و مشاغل خانگی تاکید کرد.وحید کنعانی گفت: باید دنبال بومی سازی مشاغل از طریق شناسایی فرصت های منطقه ای و ایجاد برندهای شهرستانی از محصولات و تولیدات خود باشیم.وی با اشاره به سیاست های دولت در حوزه اقتصاد و اشتغال، اعطای تسهیلات برای اشتغالزایی زنان سرپرست خانوار را از جمله اقدام های مهم دولت در راستای ایجاد و توسعه اشتغال، بهبود معیشت مردم، رشد و رونق اقتصادی ذکر کرد.کنعانی همچنین با اشاره به ظرفیت های مهم این شهرستان در بخش های صنعتی، کشاورزی و گردشگری، کسب و کارهای خانگی را راهبردی برای ایجاد اشتغال و درآمد و فرصتی برای خودکفا شدن افراد ذکر کرد.او اظهار داشت: حمایت از کسب و کارهای خانگی مبتنی بر ظرفیت های بومی و محلی راهکاری است که علاوه بر رشد و رونق تولید و اشتغالزایی برای افراد، پیامدهای مثبت اجتماعی به همراه دارد و موجب کاهش آسیب‌ ها و ناهنجاری‌ های مختلف در جامعه خواهد شد.6018/ 1257            "}