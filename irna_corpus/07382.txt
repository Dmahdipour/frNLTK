{"onTitr":"","titr":" 1300 قزوینی برای اعزام به عتبات در اربعین ثبت نام کردند","describe":" قزوین - ایرنا - مدیر حج و زیارت قزوین گفت: تاکنون 1300 شهروند استان برای اعزام به عتبات عالیات در ایام اربعین ثبت نام کرده اند.", "text":"علیرضا کلانتری روز شنبه در گفت و گو با خبرنگار ایرنا افزود: عملیات ثبت نام از زائران اربعین حسینی که از هفته گذشته در دفاتر زیارتی زیر نظر سازمان حج و زیارت آغاز شده است، تا اوایل آبان ادامه دارد.وی ادامه داد: به متقاضیان توصیه می شود ثبت نام خود را طی هفته جاری انجام دهند تا شاهد ازدحام مراجعان در روزهای پایانی و تاخیر در صدور روادید زائران برای ورود به کشور عراق نباشیم.وی یادآور شد: 40 دفتر (آژانس) زیر نظر سازمان حج و زیارت در استان قزوین کار ثبت نام و اعزام زایران به عتبات عالیات را برعهده دارند.مدیر حج و زیارت قزوین همچنین یادآور شد: روادید صادر شده برای زائران اربعین حسینی از زمان صدور دارای 50 روز اعتبار است.کلانتبری در ادامه اظهار داشت: هزینه صدور روادید عراق 40 دلار است که به نرخ ارز ثانویه و معادل ریالی آن از زائران دریافت می شود.سال گذشته 25 هزار زائر از استان قزوین در ایام اربعین حسینی (ع) به عتبات عالیات مشرف شدند.3013            "}