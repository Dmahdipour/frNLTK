{"onTitr":"","titr":" کمبود فضای آموزشی از مشکلات خراسان جنوبی است","describe":" بیرجند - ایرنا - معاون هماهنگی امور اقتصادی و توسعه منابع استاندار خراسان جنوبی گفت: کمبود فضای آموزشی از مشکلات جدی استان است که در کنار نگاه ویژه وزارت آموزش و پرورش باید از توان و ظرفیت خیران مدرسه ساز استفاده کرد.", "text":"به گزارش ایرنا مشیرالحق عابدی روز چهارشنبه در آیین تکریم و معارفه مدیرکل آموزش و پرورش خراسان جنوبی افزود: متعادل نبودن ورودی و خروجی نیروی انسانی در آموزش و پرورش استان نیازمند نگاه ویژه وزارت است و مهر امسال مدیریت صحیح، دلیل عدم کمبود معلم در مدارس بود.وی بیان کرد: نیروی انسانی از مهمترین سرمایه های یک مجموعه است که اگر تزلزلی در این سرمایه ایجاد شود بدون شک روند ناقصی را شاهد خواهیم بود.معاون استاندار خراسان جنوبی با بیان اینکه این استان دیار بزرگان است اظهار داشت: سومین مدرسه علوم جدید پس از دارالفنون تهران و رشدیه تبریز در این خطه آموزشی است که نشان از فرهنگ مردم این منطقه دارد.وی ضمن تقدیر از خدمات عباس لامعی مدیرکل سابق آموزش و پرورش خراسان جنوبی از علی اصغر موسوی کیا در مدت سرپرستی این اداره قدردانی کرد و گفت: موسوی کیا در مدت سرپرستی خدمات شایسته ای را برای جامعه آموزشی استان انجام داد که باید قدردان بود.عابدی افزود: بنابر اعلام استاندار خراسان جنوبی وی به زودی در یکی از دفاتر مدیریتی استانداری مشغول به خدمت خواهند شد.سرپرست اداره کل آموزش و پرورش خراسان جنوبی هم گفت: سرپرستی مدل کارآمدی نیست و انسجام و یکپارچگی در این مدل به جز موارد اندک به وجود نمی آید.علی اصغر موسوی کیا افزود: همدلی و یکپارچگی در مدت مسئولیتم در آموزش و پرورش موجود بود اما خوشحالم که بالاخره کشتی توفان زده آموزش و پرورش خراسان جنوبی پس از چهار ماه به ساحل رسید.وی بیان کرد: طولانی شدن این روند در فضای مجازی به مسیر دوقطبی، بداخلاقی، تهمت و افترا ختم می شود و افرادی که در بدنه دولت نیستند و به تفکیک قوا احترام قایل نمی شوند روند را با مشکل روبه رو می کنند.وی گفت: اگر نگاه در تعیین سرپرستی گزینش توان مدیریتی است این مهم تا قبل از یک ماه می تواند صورت گیرد و در قالب آن مرجعیت علمی، مقبولیت مردمی، قدرت سازماندهی و تعامل سازنده می تواند ملاک باشد.موسوی کیا ادامه داد: بیشترین کار آموزش و پرورش در ایام تعطیلات است تا برنامه ریزی لازم برای هرچه بهتر برگزار شدن پروژه مهر صورت گیرد.وی گفت: با خروج و بازنشستگی 700 معلم و استفاده از توان و ظرفیت مناطق، 330 نیرو به فضای آموزشی وارد شدند اما با نگاهی که وجود دارد در آینده نه چندان دور با مشکل مواجه خواهیم شد.در این آیین از خدمات چهار ساله عباس لامعی مدیرکل سابق آموزش و پرورش خراسان جنوبی قدردانی و محمدعلی واقعی به عنوان مدیرکل جدید معرفی شد.3215*3028            "}