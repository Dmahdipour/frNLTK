{"onTitr":"","titr":" انگلیس، روسیه را متهم به پشتیبانی از حملات سایبری کرد","describe":" تهران - ایرنا - انگلیس، سرویس اطلاعات نظامی روسیه را متهم به پشتیبانی و هدایت تعدادی از حملات سایبری با هدف تضعیف دموکراسی غرب به وسیله ایجاد اغتشاش در دنیا کرد.", "text":"به گزارش ایرنا به نقل از رویترز در روز پنج شنبه، در گزارشی که مرکز امنیت سایبری ملی انگلیس آن را منتشر کرد، سرویس اطلاعاتی روسیه به عنوان یک مهاجم سایبری مخرب معرفی شده است.در این گزارش تصریح شده است که مرکز امنیت ملی سایبری انگلیس از شبکه هکرها برای گسترش اختلافات و نا آرامی در سراسر دنیا استفاده می کند.به گفته دولت لندن، سرویس اطلاعاتی روسیه به طور قطع در حمله هکرها به بنگاه ضد دوپینگ دنیا و حمله های سازمان یافته بین المللی موسوم به 'بد ربیت' و همچنین در سرقت رایانامه های ( ایمیل) کمیته ملی دمکراتیک سال 2016 دست داشته است؛ این سرویس همچنین متهم به دخالت در انتخابات ریاست جمهوری سال 2016 آمریکا شده است.جرمی هانت، وزیر امور خارجه انگلیس نیز در این باره گفت: ' این گونه عملیات های سایبری روسیه بی پروا و بدون قید و شرط بوده و آنها سعی کرده اند با دخالت های خود انتخابات کشورهای دیگر را تضعیف کنند. وی با اشاره به این که پیام لندن نیز در این باره روشن است، تصریح کرد: تلاش می کنیم با همراهی متحدانمان، فعالیت های سرویس اطلاعات روسیه را که در راستای تضعیف ثبات بین المللی انجام می شود، افشا کرده و به آن پاسخ بدهیم.وزیر خارجه انگلیس با اشاره به این که لندن، مسکو را مسئول این قبیل حملات می داند ، اضافه کرد: ما همچنین نقش سرویس اطلاعات نظامی روسیه را در برخی از بزرگترین رویدادهای قرن گذشته از جمله بحران موشکی کوبا و الحاق کریمه به روسیه، مهم قلمداد می کنیم.خبرگزاری رویترز در ادامه اضافه کرد: سرویس اطلاعاتی روسیه، نمایندگی هایی در سرتاسر جهان دارد که به طور مستقیم با رئیس ارتش و وزیر دفاع این کشور در ارتباط هستند. این سرویس اطلاعاتی فعالیت های خود را به طور علنی و رسمی اعلام نمی کند؛ تعداد کارکنان و چگونگی تامین هزینه های مالی این سازمان نیز از اسرار کرملین است.'ترزا می' نخست وزیر انگلیس نیز چندی پیش گفته بود که، سرویس اطلاعاتی روسیه تلاش کرده شخصی به نام 'سرگئی اسکریپال' که گفته شده یک جاسوس دوجانبه بوده را با استفاده از یک عامل مخرب عصبی ترور کند. اتهامی که روسیه آن را رد می کند رویترز افزوده است: دولت لندن همچنین روسیه را متهم به ارتباط با هکرهایی همچون 'ای پی تی 28'، 'فنسی بر'، ' صافسی'، 'پون استورم' و چند سرویس میزبانی هکرهای دیگر کرده است.« این الگوی رفتاری حاکی از آن است که روسیه بدون توجه به قوانین بین المللی و یا استانداردهای ایجاد شده به کار خود ادامه می دهد بدون اینکه حتی ترسی از مجازات یا قبول عواقب کار خود داشته باشد.ایالات متحده نیز سرویس نظامی روسیه و فرمانده این سرویس را به دلیل حملات سایبری و مداخله در انتخابات 2016 آمریکا تحریم کرد.»آسام**9470**1144            "}