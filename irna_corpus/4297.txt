{"onTitr":" عضو کمیسیون اجتماعی مجلس:    ","titr":" طرح توزیع بسته حمایتی قشر آسیب پذیر تا اواخر مهر اجرا می شود","describe":" آبادان - ایرنا - عضو کمیسیون اجتماعی و نماینده بوئین‌زهرا و آوج در مجلس شورای اسلامی گفت:مرحله اول توزیع بسته‌ حمایتی دولت تا پایان مهرماه با شارژ کارت‌های اعتباری افراد مشمول این طرح اجرایی می‌شود.", "text":"روح‌الله بابایی صالح دوشنبه در حاشیه برگزاری جلسه کارگروه اشتغال کمیسیون اجتماعی مجلس شورای اسلامی در آبادان در گفت‌وگو با خبرنگار ایرنا اظهار داشت:نشست های متعددی بین تیم اقتصادی دولت و کمیسیون اجتماعی مجلس در خصوص چگونگی پرداخت و حمایت از اقشار آسیب‌پذیر برگزار شده است.وی به توجه و رویکرد دولت و مجلس بر حمایت از اقشار مختلف بخصوص مددجویان تحت پوشش بهزیستی و کمیته امداد اشاره کرد و افزود:بسته‌های حمایت جامعه کارگری و کارمندی را نیز پوشش می‌دهد.بابایی با اشاره به توجه خاص مجلس به قشر آسیب‌پذیر، کارگر و حقوق‌بگیر در پی نوسانات ارزی در کشور گفت: مجلس دنبال برطرف کردن مشکلات اقتصادی مردم  است.نماینده بوئین‌زهرا و آوج در مجلس شورای اسلامی افزود:جلسات متعددی با سرپرست وزارت رفاه کار و تامین اجتماعی و رئیس کمیته امداد در این خصوص برگزار شده است.اعضای کارگروه اشتغال کمیسیون اجتماعی مجلس شورای اسلامی به دعوت نماینده مردم آبادان در مجلس شورای اسلامی و به منظور بررسی وضعیت اشتغال در فاز 2 پالایشگاه آبادان روز دوشنبه به این شهرستان سفر کردند.3015/6068            "}