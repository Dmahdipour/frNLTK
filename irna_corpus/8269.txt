{"onTitr":" ضمن درخواست ازعربستان برای پایان دادن جنگ یمن،    ","titr":" پارلمان اروپا خواستار توقف فروش سلاح به ائتلاف سعودی شد","describe":" تهران - ایرنا - پارلمان اروپا شامگاه پنجشنبه تداوم جنگ یمن و نقض قوانین مربوط به غیرنظامیان را محکوم کرد و خواستار شکسته شدن محاصره این کشور جنگ زده وعدم فروش سلاح و مهمات به کشورهای عضو ائتلاف سعودی شد.", "text":"به گزارش تارنمای تلویزیون المسیره یمن، پارلمان اروپا روز پنجشنبه در جلسه  خود در شهر استراسبورگ در شرق فرانسه این موضوع را درخواست کرد.این نهاد قانون گذاری اروپا ضمن درخواست از عربستان برای پایان دادن فوری به جنگ یمن، خواستار تحریم فروش سلاح و مهمات و تجهیزات فناوری مربوط به کنترل اینترنت به امارات شد.در ادامه بیانیه پارلمان اروپا آمده است: تنها راه حل استقرار صلح، حفظ یکپارچگی، حاکمیت ارضی و استقلال یمن، حل و فصل سیاسی و گفت و گو میان طرف های یمنی است.پارلمان اروپا از کشورهای منطقه و جهان خواست، برای کاهش شدت جنگ یمن و دستیابی به راه حلی در چارچوب مذاکره و گفت و گو به صورت سازنده با طرف های درگیر یمنی همکاری کنند.این نهاد اروپایی در پایان بار دیگر بر حمایت خود از تلاش های «مارتین گریفیتس» نماینده سازمان ملل متحد در امور یمن برای آغاز روند سیاسی میان طرف های درگیر تاکید کرد.بیانیه پارلمان اروپا درحالی منتشر می شود که آلمان اواخر شهریورماه گذشته با فروش چهار سامانه موقعیت‌یاب توپخانه‌ای به عربستان سعودی موافقت کرد.در موردی مشابه نیز سازمان عفو بین الملل  از اسپانیا دیگر کشور اروپایی تامین کننده سلاح و مهمات عربستان خواست تا با لغو فروش سلاح به سعودی ، مانع از ثبت نام خود به عنوان شریک جنایت های جنگ یمن شود. براساس گزارش این سازمان حقوق بشری، اسپانیا در میان سال های  2015 تا  2017 میلادی،  ضمن فروش 932 میلیون یورو سلاح به عربستان، مجوز فروش یک میلیارد و 235 میلیون یورو دیگر را نیز صادر کرده است .با وجود هشدار فزاینده گروه های حقوق بشری درباره ابعاد فاجعه بار جنگ یمن، بسیاری از کشورهای غربی همچنان به حمایت های تسلیحاتی و لجستیکی از ائتلاف متجاوز سعودی ادامه می دهند.شبس**9363**1859            "}