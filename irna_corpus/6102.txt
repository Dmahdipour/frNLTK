{"onTitr":"","titr":" صدور روادید زائران گلستانی اربعین آغاز شد","describe":" گرگان - ایرنا - مدیر حج و زیارت گلستان گفت: تاکنون 2 هزار و 591 نفر از این استان شمالی برای شرکت در پیاده روی اربعین حسینی (ع) نام نویسی کرده و صدور روادید آنان از امروز یکشنبه آغاز شد.", "text":"'سیدعلی میرقاسم پور' در گفت و گو با خبرنگار ایرنا اظهار داشت: روادید صادر شده پس از 24 ساعت تحویل دفاتر زیارتی می شود و سپس افراد می توانند نسبت به دریافت آن اقدام کنند.وی اضافه کرد: متقاضیان حضور در پیاده روی اربعین حسینی (ع) باید ابتدا پیش ثبت نام خود را در سامانه 'سماح' به نشانی samah.haj.ir  انجام دهند.به گفته وی، افراد پس از نام نویسی اولیه به همراه مدارک مورد نیاز از جمله گذرنامه دارای اعتبار(6 ماه) به دفاتر زیارتی مشخص شده در سامانه مراجعه نمایند.مدیر حج و زیارت گلستان یادآور شد: به منظور تسهیل و تسریع در صدور روادید و رفاه حال زائران اربعین حسینی (ع) دفتر موقت کنسولگری عراق در گرگان نیز فعال شده است.وی، هزینه صدور ویزای اربعین (روادید، بیمه و سایر مسائل زائران) را سه میلیون و 862 هزار و 675 ریال اعلام کرد که باید به دفاتر زیارتی پرداخت شود.هشتم آبان ماه برابر با 20 ماه صفر روز اربعین شهادت امام حسین (ع) و یاران با وفای آن حضرت است.سال گذشته حدود 17 هزار گلستانی در پیاده روی اربعین حسینی (ع) در کشور عراق شرکت کردند.3014/1648            "}