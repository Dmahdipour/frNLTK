{"onTitr":"","titr":" تهدید فیفا، به جنگ دیرینه قدرت در فوتبال استرالیا پایان داد","describe":" تهران - ایرنا - فدراسیون فوتبال استرالیا با رای دادن به بسته پیشنهادی فدراسیون بین المللی فوتبال (فیفا) در خصوص اعمال اصلاحات مدیریتی در ساختار خود، از عملی شدن تهدید این نهاد بین المللی مبنی بر محرومیت از حضور در جام ملت های 2019 آسیا جلوگیری کرد.", "text":"به گزارش ایرنا، خبرگزاری رویترز روز سه شنبه نوشت: در جریان جلسه فوق العاده مجمع عمومی اعضای کنگره، فدراسیون فوتبال استرالیا در نهایت به بسته پیشنهادی فدراسیون بین المللی فوتبال (فیفا) مبنی بر اعمال اصلاحات در ساختار مدیریتی این نهاد رای داد و با پایان دادن به جنگ دیرینه قدرت از عملی شدن تهدید فیفا در مورد محرومیت تیم ملی این کشور از حضور در رقابت های بین المللی از جمله جام ملت های 2019 آسیا جلوگیری کرد.جان دیدولیکا، رییس اتحادیه بازیکنان استرالیا در بیانیه ای ضمن ابراز خوشحالی از این تصمیم، رفع شدن مشکلات و رسیدن به اجماع در این خصوص را موجب آرام شدن شرایط دانست.فدراسیون فوتبال استرالیا با باشگاه های فوتبال این کشور بر سر مسائل مرتبط با زمامداری این ورزش به مشکل برخورده بود و فدراسیون بین المللی فوتبال (فیفا) سال گذشته نیز برای پایان دادن به ماجرا و جنگ طولانی قدرت، پا در میانی کرده بود. در راستای تحقق درخواست فیفا، کارگروهی موسوم به کارگروه بازبینی کنگره متشکل از نمایندگان فیفا، فدراسیون فوتبال استرالیا و کنفدراسیون فوتبال آسیا، پیشنهادی را در خصوص اعمال اصلاحات در حوزه مدیریت مطرح کرد که در ابتدا با مخالفت شدید فدراسیون فوتبال این کشور مواجه شد. استرالیایی ها بر این باورند که اصلاحات مذکور قدرت زیادی را در اختیار باشگاه ها قرار می دهد، قدرتی که با منافع فوتبال مغایرت داشته و به ضرر جامعه فوتبال این کشور است. بسته پیشنهادی فیفا قرار بود امروز (سه شنبه) به رای گذاشته شود، پیشنهادی که در صورت شکست آن، نه تنها فوتبال استرالیا را در بحران بیشتری فرو می برد، بلکه زمینه را برای ورود مستقیم فیفا هموار می کرد.با این حال، مقامات ورزش استرالیا با توجه به جدی بودن تهدید فیفا، بر آن شدند تا با رسیدن به اجماع شرایط را برای دفاع از عنوان قهرمانی خود در جام ملت های آسیا که از 15 دی ماه در کشور امارات آغاز می شود، فراهم کنند.ورزشی**3991**1584            "}