به گزارش ایرنا، این دیدارها در سالن 6 هزار نفری غدیر ارومیه برگزار شد و در نخستین دیدار دوستانه، تیم شهرداری ارومیه با نتیجه سه بر 2 برابر حریف به برتری رسید و دومین دیدارش را با نتیجه سه بر یک بر شهرداری تبریز واگذار کرد.هدایت تیم شهرداری ارومیه را جاوید محسنی نیا بر عهده داشت و تیم شهرداری تبریز با سرمربیگری عادل بنا به میدان آمد.در نخستین دیدار دوستانه 2 تیم که با استقبال بیش از 300 هوادار مشتاق ارومیه ای همراه بود، تیم شهرداری ارومیه ست های اول و دوم را با امتیازهای 25 بر 20 و 25 بر 13 به حریف واگذار کرد ولی در سه ست بعدی با امتیازهای 25 بر 22 و 25 بر 23 و 15 بر 13 به برتری رسید.سجاد سیفی نیا، عبدالرضا علیزاده، بهرام فرید، عطا زراعت گر، امیر خداپرستی، معین رحیمی و فرهاد پیروت پور ترکیب آغاز کننده تیم شهرداری اورمیه در این دیدار بود و در ادامه نیز سرمربی تیم شهرداری ارومیه برای محک زدن، سایر بازیکنان خود را به زمین مسابقه فرستاد.در دومین دیدار نیز تیم شهرداری ارومیه ست نخست را با نتیجه 27 بر 25 نصیب خود کرد ولی در ادامه سه ست پیاپی را با نتایج 25 بر 20، 25 بر 23 و 25 بر 23واگذار کرد.2 تیم در ادامه دیدارهای دوستانه و تدارکاتی خود طی روزهای شنبه و یکشنبه هفته جاری در تبریز به مصاف هم می روند.تیم های شهرداری تبریز و ارومیه امسال برای نخستین بار با ترکیب کاملا جوان و بومی در سی و دومین دوره رقابت های لیگ برتر والیبال ایران حضور خواهند داشت.بر اساس قرعه کشی سازمان لیگ فدراسیون والیبال تیم شهرداری تبریز قرار است در هفته نخست این رقابت ها مقابل تیم چی چست تشکیل نیافته ارومیه به میدان برود که به احتمال زیاد این دیدار برگزار نخواهد شد.تیم شهرداری ارومیه نیز در هفته نخست میزبان پیکان تهران در سالن 6 هزار نفری غدیر ارومیه خواهد بود.7156/3072
      
      