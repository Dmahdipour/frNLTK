{"onTitr":"","titr":" انتخاب شهردار جدید اراک در دستور کار شورای شهر است","describe":" اراک - ایرنا - رئیس شورای اسلامی کلانشهر اراک گفت: انتخاب شهردار جدید اراک در دستور کار پارلمان محلی این کلانشهر است.", "text":"«کاوه فلک افلاکی» روز چهارشنبه در گفت و گو با ایرنا افزود: شهردار فعلی اراک از جمله مدیرانی است که مشمول قانون منع به کارگیری بازنشستگان می شود و پس از آبان ماه امسال اجازه فعالیت در این پست را ندارد.وی بیان کرد: همه تلاش ها برای انتخاب شهردار توانمند به کار گرفته می شودو انتظار است شهردار فعلی تا پایان خدمت کاری خود در این پست وظایف محوله را به خوبی انجام دهد.رئیس شورای اسلامی کلانشهر اراک در خصوص برخی اخبار منتشره مبنی بر تخلفات اداره املاک شهرداری این شهر نیز گفت: مواقعی که در شهرداری اتفاقاتی نظیر تخلفات اداره املاک صورت گیرد و مصوبات شورا در نظر گرفته نشود، اعضای این نهاد بر اساس قانون باید با عاملیت رئیس شورا از سکاندار مدیریت شهری به عنوان مسئول امورات سئوال کنند.فلک افلاکی اظهار داشت: شهردار در قبال سئوال شورای شهر مکلف به پاسخگویی است و چنانچه برخی اعضا از پاسخ ها  قانع نشوند می توانند طرح استیضاح را مطرح کنند.وی ادامه داد: در نشست استیضاح، شهردار این فرصت را دارد که با توضیحات،ارائه آمار و اسناد بیشتر اعضای شورا را در قبال سئوالشان قانع کند.وی عنوان کرد: پاسخ تاجران در خصوص تخلفات صورت گرفته در اداره املاک شهرداری اراک برای شماری از اعضای شورای اسلامی کلانشهر اراک  قانع کننده نبود اما با توجه به اینکه شهردار اراک مشمول قانون به کارگیری بازنشستگان است، طرح استیضاح از دستور کار خارج شده است.رئیس شورای اسلامی کلانشهر اراک اضافه کرد: موضوع تخلفات صورت گرفته در اداره املاک شهرداری اراک در مراحل بررسی و تحقیقات در مراجع  قضایی است و به زودی نتایج آن اعلام می شود.کلانشهر اراک مرکز استان مرکزی است و در این شهر بیش از 520 هزار نفر جمعیت زندگی می کند.3005/6013/            "}