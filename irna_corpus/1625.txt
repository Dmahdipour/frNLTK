{"onTitr":"","titr":" تکمیل جاده خمین - محلات 100 میلیارد ریال اعتبار نیاز دارد","describe":" خمین - ایرنا - معاون توسعه و ساخت اداره کل راه و شهرسازی استان مرکزی گفت: تکمیل طرح ملی جاده خمین - محلات به 100 میلیارد ریال اعتبار نیاز دارد.", "text":"«احمد مرزبان» روز چهارشنبه در حاشیه نشست با فرماندار خمین در گفت و گو با ایرنا افزود: این میزان اعتبار برای آزاد سازی یک و نیم کیلومتر زمین در روستای میشیجان، اجرای روکش و آسفالت راه روستایی میشیجان و ساخت یک پل برآورد شده است.وی اظهارداشت: یک هزار و 500 متر در قالب 11 واحد مسکونی و زمین کشاوزی با مالکیت 61 نفر برای تعریض راه میشیجان بایستی آزادسازی شود که در صورت همکاری روستاییان و تملک زمین در اجرای این طرح تسریع می شود.معاون توسعه و ساخت اداره کل راه و شهرسازی استان مرکزی بیان کرد: برای آزادسازی زمین در راستای این پروژه پنج میلیارد ریال اعتبار اولیه تخصیص داده شده که تملک  11 واحد مسکونی در اولویت است.مرزبان ادامه داد: طول راه خمین - محلات 30 کیلومتراست که 28 کیلومتر آن 2 بانده شده و حدود 2 کیلومتر دیگر آن با آزادسازی مورد بهره برداری قرار می گیرد.فرماندار خمین در نشست هماهنگی تعیین تکلیف و تملک اراضی حاشیه محور خمین - محلات گفت: دو بانده شدن این جاده  به عنوان حادثه خیزترین مسیر ارتباطی این خطه مورد تاکید مسئولان ملی و استانی است.«احمد طهرانی» ادامه داد: حد فاصل روستای میشیجان تا ورآباد به طول سه کیلومتر از پرحادثه ترین نقاط این راه است که به دلیل نداشتن دید مناسب، استانداردهای لازم و سرعت گاه های غیر استاندارد سالانه قربانیان ترافیکی زیادی دارد.وی، خواستار تسریع در روکش و آسفالت راه روستایی میشیجان در این مسیر ارتباطی شد و گفت: تعریض این محور اهمیت زیادی دارد چرا که سوانح رانندگی در این محور هرسال خانواده های زیادی را داغدار می کند. وی گفت: این شهرستان در مسیر اصلی ارتباطی کشور است و دو بانده شدن راه های اراک، محلات، گلپایگان و الیگودرز در افزایش رفاه و جذب سرمایه گذار تعیین کننده است.پنج راه ارتباطی اصلی خمین 2 بانده شده و چهار خطه کردن 2 راه اصلی دیگر نیز در دست اقدام است.شهرستان خمین در جنوب استان مرکزی دارای 524 کیلومتر راه اصلی است.7277/3075            "}