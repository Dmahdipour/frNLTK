{"onTitr":"","titr":" هواشناسی برای استان بوشهر گرد و خاک پیش بینی کرد","describe":" بوشهر- ایرنا- کارشناس اداره کل هواشناسی استان بوشهر گفت: در 24 ساعت آینده احتمال حاکم شدن گرد و خاک در استان خوزستان و ورود آن به استان بوشهر دور از انتظار نیست.", "text":"پیام مساعدی روز پنجشنبه درگفت و گو با ایرنا افزود: بررسی نقشه های هواشناسی نشان دهنده افزایش نسبی سرعت وزش باد در ساعت هایی از وقت امروز در قسمت های شمالی خلیج فارس است.وی بیان کرد: در این مدت احتمال مواج و متلاطم شدن دریا دوراز انتظار نیست.مساعدی یادآور شد: همچنین پیش بینی می شود در ساعت هایی از بعدازظهر تا شب پوشش ابر در برخی نقاط استان افزوده شود که با این شرایط احتمال رخداد ناپایداری موقت جوی وجود دارد.کارشناس اداره کل هواشناسی استان بوشهر گفت: در 24 ساعت آینده آسمان استان بوشهر صاف تا قسمتی ابری همراه با غبار محلی، برخی نقاط مه صبحگاهی و همراه با افزایش ابر پیش بینی می شود.وی گفت: در این مدت جهت وزش باد شمال غربی تا جنوب غربی با سرعت 8 تا 28 کیلومتر و گاهی تا 34 کیلومتر در ساعت و در هنگام رخداد ناپایداری جوی بیش از 40 کیلومتر در ساعت پیش بینی شده است.مساعدی اظهار داشت: در 24 ساعت آینده ارتفاع موج دریا 30 تا 90 سانتیمتر و در ساعت هایی از عصر و شب در سواحل شمالی و مرکزی استان تا 120 سانتیمتر می رسد.وی گفت: فردا در بندر بوشهر زمان مد اول دریا 03:20 دقیقه بامداد، جزر اول 11:36، مد دوم 18:50 و جزر دوم  22:20 خواهد بود.7212/6043            "}