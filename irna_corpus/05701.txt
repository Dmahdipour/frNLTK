{"onTitr":"","titr":" فرماندار و سرپرست سه شهر مازندران معرفی شدند","describe":" ساری - ایرنا - با حکم وزیر کشور و با حضور معاون سیاسی اجتماعی و امنیتی استاندار مازندران، فرماندار و سرپرستان سه شهرستان میاندرود، بابلسر و جویبار معارفه و از امروز فعالیت خود را آغاز کردند.", "text":"به گزارش روز شنبه خبرنگار ایرنا، معارفه فرماندار جدید میاندرود و سرپرستان شهرستان های بابلسر و جویبار طی مراسمی جداگانه در هر یک از این شهرستان ها امروز با حضور احمد حسین زادگان معاون استاندار مازندران انجام شد. برای شهرستان میاندرود، با حکم وزیر کشور علی غلامیان به عنوان فرماندار منصوب شد و از زحمات محمدرضا غلامی سرپرست فرمانداری میاندرود قدردانی شد. گفتنی است که محمد رضا غلامی پس از اعلام بازنشستگی ارسطو قادری فرماندار پیشین شهرستان میاندرود برای کمتر از سه ماه به عنوان سرپرست فرمانداری این شهرستان منصوب شده بود. علی غلامیان نیز پیش از این به مدت چهار سال معاون فرماندار فریدونکنار بود. علاوه بر این امروز با حضور معاون استاندار مازندران سرپرست فرمانداری های بابلسر و جویبار معرفی و منصوب شدند. اسماعیل حسن زاده طی مراسمی به عنوان سرپرست فرمانداری شهرستان بابلسر منصوب و معرفی شد و از سید علی اسد فرماندار پیشین این شهرستان تقدیر شد که پیش از فرمانداری بابلسر سرپرستی فرمانداری بابلسر و مدیرکلی راه و شهرسازی مازندران را در کارنامه خود دارد. اسماعیل حسن زاده نیز پیش از تصدی فرمانداری بابلسر، برای چندین سال سمت معاون فرمانداری شهرستان ساری را بر عهده داشت. علاوه بر این سید علی اسد به عنوان سرپرست فرمانداری شهرستان جویبار منصوب شد و از تلاش های رجبعلی وهابی در زمان مسئولیتش قدردانی شد. 7335/1899            "}