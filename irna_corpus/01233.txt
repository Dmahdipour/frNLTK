{"onTitr":" بازیهای پاراآسیایی 2018؛    ","titr":" تیم والیبال نشسته بانوان نایب قهرمان شد","describe":" جاکارتا - ایرنا - تیم ملی والیبال نشسته بانوان ایران امروز (پنجشنبه) در فینال بازی های پاراآسیایی 2018 جاکارتا با قبول شکست سه بر صفر مقابل چین، در جایگاه نایب قهرمانی ایستاد.", "text":"به گزارش خبرنگار اعزامی ایرنا، تیم بانوان ایران این دیدار را با نتایج 25 بر 13، 25 بر 17 و 25 بر 16 به چین واگذار کرد.ست نخست این بازی با امتیازگیری چین آغاز شد و آنها توانستند 8 بر 4 پیش بیفتند و اولین وقت استراحت فنی به نام این تیم ثبت شد. در ادامه این ست، باز چین بود که به امتیاز 12 رسید و این موضوع باعث شد سلیمانی سرمربی تیم ایران تقاضای وقت استراحت فنی کند، اما در نهایت حریف با سرویس های مختلف توانست 25 بر 13 به پیروزی برسد.در ست دوم نیز چین در امتیازگیری نسبت به بانوان والیبال نشسته ایران عملکرد بهتری داشت و 14 بر 8 از شاگردان سلیمانی پیشی گرفت و در نهایت این ست با نتیجه 25 بر 17 به سود تیم چین به پایان رسید.اما در ابتدای ست سوم این دیدار شاگردان سلیمانی توانستند رقابت پایاپایی را با چین داشته باشند اما حریف باز هم توانست اختلاف امتیاز خودش را با ملی پوشان ایران بیشتر کند و 14 بر 7 پیش افتد. ایران در نهایت این ست را با نتیجه 25 بر 16 واگذار کرد تا تیم چین در ست شماری 3 بر صفر پیروز شود و ملی پوشان کشورمان بعد از این تیم در جایگاه نایب قهرمانی قرار گرفتند و موفق به کسب مدال نقره این دوره از بازی های پارا آسیایی جاکارتا شدند.«زینب ملکی» بازیکن تیم والیبال نشسته ایران پس از شکست در مسابقه نهایی گفت: خیلی خوشحالم که جایگاه خود را تثبیت کردیم و برای دومین بار نایب قهرمان آسیا شدیم. تیم هایی که در این دوره شرکت کرده بودند قدرتمند بودند و از رنکینگ بالایی برخوردار بودند.او ادامه داد: امروز از تیم ملی خداحافظی کردم و این بازی آخر ملی من بود. می خواهم فرصت را به جوان تر ها بدهم و به زندگی شخصی ام برسم و امیدوارم این تصمیم درستی باشد.ملکی عنوان کرد: تیم چین بسیار سرعتی عمل می کند و این باعث موفقیت این تیم شده است و اگر ما هم روی این زمینه تمرین کنیم در آینده موفق تر خواهیم بود.*بانوان گلبالیست از صعود به فینال بازماندندظهر امروز (پنجشنبه) به وقت محلی، تیم گلبال ایران به مصاف تیم قدرتمند چین رفت که این بازی با نتیجه 6 بر 2 به نفع چینی ها به پایان رسید.تیم ایران در بازی بعدی برای  کسب عنوان سومی با برنده بازی تیم تایلند و کره به رقابت خواهد پرداخت.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است.*ناکامی دوچرخه سواران در کسب مدال در ادامه رقابت های دوچرخه سواری دقایقی قبل مسابقه رده بندی تیمی اسپرینت برگزار شد و تیم اندونزی با شکست ایران موفق به کسب مدال برنز شد.در ترکیب ایران بهرام سلیمانی،مهدی محمدی و صابر رحیم پور رکاب زدند.در مسابقه فینال هم چین موفق به شکست مالزی شد تا یک مدال طلای دیگر به جمع مدالهایش اضافه شود.ورزشی**2052**1584            "}