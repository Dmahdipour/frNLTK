{"onTitr":"","titr":" بیش از 6 میلیارد ریال زکات در جوانرود جمع آوری شد","describe":" کرمانشاه - ایرنا - مدیر کمیته امداد امام خمینی (ره) جوانرود گفت : 6 میلیارد و 450 میلیون ریال زکات از اول سالجاری تاکنون در این شهرستان جمع آوری شده است.", "text":"به گزارش ایرنا، عزیزمراد ویسی روز شنبه در همایش فصلی زکات افزود: این مبلغ جمع آوری شده مربوط به زکات فقرا بوده و تاکنون در جمع آوری زکات غلات توفیقی حاصل نشده است.وی با بیان اینکه زکات مال التجاره یکی از خواسته های شورای زکات است ، خواستار نقش تاثیرگذار علما و روحانیون برای ترویج بیشتر این  فریضه الهی شد.امام جمعه جوانرود نیز به قاعده زکات مال التجاره اشاره کرد و گفت : زکات تجارت به میزان 200 مثقال طلا است که یک سال از آن باید بگذرد و اگر سود داشته باشد زکات مال التجاره واجب می شود.ماموستا ملا احمد فخری با بیان اینکه زکات باید به هشت صنف داده شود ، افزود: تا زمانی که زکات در دست زکات دهنده است نمی توان به مسجد و کارهای عام المنفعه و ... داد اما اگر این زکات وارد بیت المال شد ، می توان در راهی که صلاح باشد ، صرف کرد.معاون فرماندار جوانرود هم با بیان اینکه معیشت بازاریان این شهرستان تحت تاثیر زلزله قرار گرفته است ، گفت : اگر معیشت بازاریان تحت تاثیر زلزله قرار نمی گرفت آنان می توانستند نقش موثری در پرداخت زکات را به کمیته امداد داشته باشند.کمال شهسواری افزود: فرمانداری آماده هرنوع همکاری با دبیرخانه در راستای ترویج زکات است.شهرستان جوانرود با بیش از 75 هزار نفر جمعیت در 86 کیلومتری شمال غرب کرمانشاه واقع شده است. 7453/8066            "}