{"onTitr":" فرماندار خرمشهر:    ","titr":" مبادلات تجاری در مرز شلمچه ایام اربعین برقرار است","describe":" آبادان - ایرنا - معاون استاندار و فرماندار ویژه خرمشهر گفت: پایانه‌ مرزی شلمچه در ایام اربعین حسینی برای صادرات کالای غیرنفتی باز است و صادرکنندگان می‌توانند در این ایام نسبت به صادرات محصولات اقدام کنند.", "text":"به گزارش ایرنا ولی‌الله حیاتی عصر یکشنبه در جلسه ستاد اربعین حسینی خرمشهر اظهار داشت:  مرز شلمچه در ایام اربعین حسینی در صورتی که کشور عراق درخواست بسته شدن را نداشته باشد برای صادرات کالا باز خواهد بود.وی گفت: زیرساخت لازم برای صادرات کالا از سوی سازمان منطقه آزاد اروند در مرز شلمچه مهیا شده و مسیر جداگانه‌ای نیز برای تردد کامیون‌ها تدارک دیده ‌شده و هیچ مشکلی در خصوص صادرات کالا در این مرز وجود ندارد.حیاتی همچنین در ادامه در خصوص خدمت رسانی به زائران اربعین حسینی گفت:هیچ اداره و ارگانی اجازه برپا کردن موکب در شلمچه را ندارد و همه امکانات باید به سمت موکب‌های مردمی سوق داده شود.وی تسریع در استقرار درمانگاه در مرز شلمچه با توجه به شروع تدریجی حرکت زائران اربعین حسینی را خواستار شد و افزود:درمانگاه دانشکده علوم پزشکی آبادان باید تا پایان هفته جاری در محل مورد نظر مستقر شود. معاون استاندار و فرماندار ویژه خرمشهر گفت: 13 دستگاه ترانس برق برای پایداری برق موکب‌ها و ارگان‌های مستقر در مرز شلمچه نصب و به بهره‌برداری رسید ضمن اینکه روشنایی پارکینگ و مسیر منتهی به گذرگاه مرزی شلمچه نیز تقویت و برقرارشده است.وی بر تسریع در اتصال فیبرنوری سراسری به ارگان‌های مستقر در شلمچه از جمله رسانه های خبری تاکید کرد و بیان داشت:تمهیدات لازم برای پوشش رسانه ای راهپیمایی بزرگ اربعین حسینی در مرز شلمچه پیش بینی شده است.به گزارش خبرنگار ایرنا امام ‌جمعه خرمشهر نیز در ادامه این جلسه گفت:دشمن امنیت و اعتقادات دینی ما را هدف قرار داده است.حجت‌الاسلام سیدنبی موسوی فرد افزود:به‌ منظور مقابله با توطئه‌های دشمن همچنین بیان احکام تعدادی مبلغ از حوزه علیه در مسیر تردد زائران اربعین حسینی در شلمچه مستقر خواهند شد.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر از مرز بین‌المللی شلمچه راهی کربلای معلی شدند.حرکت کاروان‌های اربعین حسینی به سمت گذرگاه مرزی شلمچه به‌تدریج آغازشده استمرز شلمچه تنها گذرگاه مرزی عبور زائران اتباع خارجی در ایام اربعین حسینی معرفی شده است.اتباع 91 کشور برای حضور در راهپیمایی بزرگ اربعین و سفر به عتبات عالیات از طریق مرز شلمچه راهی کشور عراق می‌شوند.3015/6068            "}