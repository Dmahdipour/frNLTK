{"onTitr":"","titr":" دانشگاه آلمانی درکاوش های باستان شناسی کردستان همکاری می کند","describe":" سنندج - ایرنا - مدیر کل میراث فرهنگی، صنایع دستی و گردشگری کردستان گفت: تیم دانشگاه هایدلبرگ آلمان ارتباط آثار باستانی و تاریخی کردستان عراق و کردستان ایران را پس از اخذ مجوزهای لازم، بررسی می کنند.", "text":"به گزارش ایرنا، سید محسن علوی روز شنبه در جریان دیدار با هیات باستان شناسی دانشگاه هایدلبرگ آلمان اظهار داشت: این کاوش ها به سرپرستی دکتر مایکل براون و فدریکا لومه پریرا صورت می گیرد.وی اضافه کرد: زمینه گسترش ارتباط پژوهشگران کردستانی با باستان شناسان دانشگاه های مطرح دنیا برای توسعه کاوش ها و بررسی های باستان شناسی کردستان در حال فراهم شدن بوده که حضور دانشگاه هایدلبرگ در این راستاست.علوی با اشاره به حمایت های اداره کل میراث فرهنگی کردستان از هیات های خارجی برای تحقیق و پژوهش های باستان شناسی در این استان، گفت: ظرفیت های باستان شناسی کردستان نیازمند توسعه بررسی ها و کاوش های تخصصی است.وی افزود: بررسی ها و پژوهش هایی که قبلا در زمینه باستان شناسی در استان صورت گرفته است، می تواند راهنمای خوبی برای کاوش ها در آینده باشد و در این مسیر از تبادل نظر با دانشگاه های مطرح دنیا استقبال می شود.استان کردستان دارای یک هزار و 520 اثر تاریخی شناسایی شده شامل آثار باستانی، غارهای طبیعی، درختان کهنسال، میراث منقول، قنات و مکان های طبیعی است، 872 اثر از این تعداد شامل 773 اثر غیر منقول شامل (آثار تاریخی، تپه، محوطه و بنا)، 20 مورد میراث طبیعی، 56 مورد میراث معنوی و 23 مورد میراث منقول در فهرست آثار باستانی کشور به ثبت رسیده است.6108 / 9102            "}