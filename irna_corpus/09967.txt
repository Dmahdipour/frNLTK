{"onTitr":"","titr":" سه حمام تاریخی در اردبیل مرمت شد","describe":" اردبیل - ایرنا - مدیرکل میراث فرهنگی، صنایع دستی و گردشگری استان اردبیل گفت: امسال سه حمام تاریخی این استان توسط کارشناسان بومی مرمت شد.", "text":"به گزارش ایرنا ، نادر فلاحی روز چهارشنبه در گفت و گو با خبرنگاران افزود: عملیات مرمت در سه حمام تاریخی حور، پیرزرگر و نصر خلخال انجام شد.او اظهارداشت: در حمام حور برداشت و حمل نخاله های داخل ساختمان، برداشت خاک پشت بام و حمل به خارج، تعویض آجرهای پوسیده، اجرای بخش های فرسوده طاق و دیوار و سقف انجام شد.مدیرکل میراث فرهنگی، صنایع دستی و گردشگری استان اردبیل همچنین افزود: اجرای طاق های فروریخته، اجرای گنبدهای فروریخته و اجرای دیوارهای تخریب شده، بندکشی آجرکاری ها و ساماندهی سنگ ازاره بیرونی نیز انجام شد.فلاحی در زمینه عملیات انجام شده در حمام پیرزرگر گفت: پاکسازی و آواربرداری دیوار شمال غربی و ساختمان موقت کارگاه ، گودبرداری ماشینی و خاکبرداری دستی زیر پی ها به همراه پی سازی، مهاربندی و اجرای دیوار حائل در طبقه اول عملیاتی شد.او ادامه داد: اجرای شناژهای افقی و عمومی به همراه ریشه گذاری در طبقات اول و دوم، اجرای سیمانکاری دیوار روی پی، اجرای سنگازاره و دیوار نمای آجری ضلع شمال غربی و بندکشی و اجرای در پوش از سنگ سلماس بر روی دیوار به اتمام رسید.وی افزود: در حمام نصر خلخال نیر تعمیرات و تکمیل موتورخانه، پاکسازی و اجرای مجدد کاشیکاری های تخریب شده و تراشیدن گچکاری و اجرای مجدد آن به علت نفوذ رطوبت و تخریب انجام شد.فلاحی گفت: تعمیرات و تکمیل سیستم برق و روشنایی، سیمانکاری و ماهیچه بندی دیوارهای محیطی حمام برای جلوگیری از نفوذ آب، اجرای دیوار در پشت واحدهای تجاری، اصلاح کف شورهای بام و ایزولاسیون مربوطه انجام شد.او افزود: اجرای روشنایی روی دریچه گنبدها، ساخت و نصب درب حفاظ فلزی شبکه ای و ساخت و نصب کاشی هفت رنگ سردرب حمام به اتمام رسید.اردبیل با پیشینه قوی فرهنگی دارای آثار تاریخی فراوان در بین استان های کشور است.مجموعه تاریخی بقعه شیخ صفی الدین اردبیلی به عنوان نگین بناهای باستانی استان ، بقعه شیخ کلخوران متعلق به امین الدین جبرئیل پدر شیخ صفی الدین اسحق جد سلاطین صفوی واقع در روستای کلخوران ، خانه ارشادی ، حمام ملاهادی ، برج شاطر ، پل هفت چشمه ، مجموعه بازار تاریخی و مسجد جمعه از جاذبه های اردبیل هستند.6018/6016            "}