{"onTitr":"","titr":" فردی مسلح به باشگاه بدنسازی بانوان در تبریز حمله کرد","describe":" تبریز- ایرنا - مردی با در دست داشتن سلاح گرم عصر روز سه شنبه به یکی از باشگاه های بدنسازی بانوان در تبریز حمله کرد.", "text":"به گزارش ایرنا، این حادثه حوالی ساعت 18 روز گذشته رخ داد و در جریان آن فرد مسلحی با تهدید پول ها و لوازم قیمتی بانوان حاضر در باشگاه را به سرقت برد.به گفته یکی از شاهدان عینی این مرد با تهدید سلاح گرم تلاش داشت هر آنچه که به دستش می رسید بردارد و محل را ترک کند.وی گفت: این مرد جوان که سیاه پوشیده بود حدود نیم ساعت در باشگاه عربده کشی کرد و بانوان حاضر را تهدید کرد که 'اگر با پلیس تماس بگیرید همه شما را می کشم'.به گفته این بانو چهره سارق مسلح مشخص بود و وی هیچ نقاب یا محافظی هم بر صورت نداشت.معاون اجتماعی نیروی انتظامی استان آذربایجان شرقی در تماس خبرنگار ایرنا در رابطه با این موضوع اظهار بی اطلاعی کرد.سرهنگ نوروزی رئیس پلیس تبریز هم اعلام کرد: پرونده به اداره آگاهی استان ارسال شده است و این در حالی است که مسوولان اداره آگاهی عنوان می کنند پرونده به دست ما نرسیده است.3071/6120            "}