{"onTitr":"","titr":" تاکسی اینترنتی بازار آژانسها را کساد کرده است","describe":" مشهد- ایرنا- رئیس اتحادیه صنف خودورسواری کرایه ای مشهد گفت: تاکسیهای اینترنتی فعالیت در بازار کار آژانسهای تاکسی تلفنی زیر پوشش این اتحادیه را کساد کرده اند.", "text":"سیدمجید محمودی روز چهارشنبه در گفت و گو با خبرنگار ایرنا افزود: هم اینک رقابت شدیدی بین آژانسهای تاکسی تلفنی و تاکسیهای اینترنتی وجود دارد همین باعث شد اتحادیه صنف خودورسواری کرایه ای مشهد امسال هیچگونه افزایش نرخ را اعمال نکند. وی ادامه داد: نرخ مصوب کرایه تاکسیهای تلفنی از ابتدای امسال تاکنون با وجود افزایش هزینه های جاری هیچ افزایشی نداشته است. نرخ مصوب هنگام ورود مسافر به خودرو 2240 تومان و به ازای طی هر کیلومتر راه 470 تومان است.رئیس اتحادیه صنف خودورسواری کرایه ای مشهد گفت: فعالیت تاکسیهای اینترنتی باعث شده این اتحادیه با کمبود خودرو نیز مواجه شود زیرا بیشتر صاحبان خودرو به سمت تاکسیهای اینترنتی گرایش پیدا کرده اند. از دیدگاه اتحادیه، تاکسیهای اینترنتی کرایه مشخصی ندارند و متناسب با ترافیک و یا شب و روز، کرایه خود را افزایش یا کاهش می دهند. وی تعداد آژانسهای تاکسی تلفنی دارای جواز کسب را در مشهد هزار و 150 مورد ذکر و بیان کرد: درصدد راه اندازی تجارت الکترونیکی از طریق بارکد در این نوع آژانسها هستیم که به زودی اجرایی می شود.7489/1858            "}