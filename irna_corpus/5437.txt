{"onTitr":"","titr":" گاز 619 خانوار روستایی گیلان وصل شد","describe":" رشت - ایرنا - مدیرعامل شرکت گاز گیلان گفت: با تلاش شبانه روزی گروه های امدادی این شرکت، گاز 619 خانوار روستایی استان وصل شد.", "text":"حسین اکبر عصر یکشنبه در گفت و گو با ایرنا افزود: سیلاب به تاسیسات گاز در 26 نقطه گیلان در هشت شهرستان آسیب وارد کرد و موجب شد بمنظور ایمن سازی و جلوگیری از بروز خطرات احتمالی گاز یک هزار و 412 خانوار روستایی  قطع شود.وی آسیب ها به تاسیسات گاز رسانی را در تالش، رودسر، لاهیجان، صومعه سرا ، فومن، لنگرود و املش عنوان و تصریح کرد: با اهتمام نیروهای امدادی این شرکت ، گاز 619 خانوار وصل و گاز 793  خانوار دیگر هنوز قطع است.اکبر بیشترین مشکل را برای گاز روستاییان در شهرستان فومن ذکر و بیان کرد: بدلیل عدم دسترسی به جاده و پل، وصل گاز باقی خانوارهایی که بدلیل ایمنی گازشان قطع شده، نیاز به بررسی و تعمیرات اساسی دارد. وی افزود: از 793  خانواری که گاز آنها وصل نشده، 760 نفر در شهرستان فومن ، 15 خانوار در کلاچای رودسر ، 16 خانوار تالش و دو خانوار در ماسال هستند.گیلان افزون بر یک میلیون و 20 هزار مشترک دارد که بیش از 900 هزار تعداد آنها، مشترکان خانگی هستند. باران شدید باران از بعدازظهر جمعه گذشته تا غروب دیروز (شنبه) موجب وقوع سیلاب در برخی شهرستان ها و آسیب به تاسیسات زیر بنایی و تخریب چندین دستگاه پل و بروز مشکلاتی برای مردم شد. هواشناسی گیلان آسمان استان را برای فردا ( دوشنبه) صاف تا نیمه ابری ، گاهی افزایش ابر  و افزایش نسبی دما پیش بینی کرده است.7296/2007            "}