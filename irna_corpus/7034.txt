{"onTitr":"","titr":" شهروندان و گردشگران آستارا بیش از هشت هزار بار با 110 تماس گرفتند","describe":" آستارا - ایرنا - فرمانده نیروی انتظامی آستارا گفت: امسال شهروندان و گردشگران آستارا هشت هزار و 281 بار با پلیس 110 تماس گرفته اند و 80 درصد تماس ها منجر به حضور پلیس و اجرای عملیات شده است.", "text":"به گزارش خبرنگار ایرنا،  سرهنگ محمد نمازی روز شنبه در نشست خبری در ستاد فرماندهی نیروی انتظامی با بیان این که از مجموع تماس های شهروندان و گردشگران آستارا  20 درصد نیز توسط کاربران و مشاوران منجر به راهنمایی شده افزود: تماس با مرکز فوریت های پلیس 110 از ابتدای سال جاری تاکنون، نسبت به مدت مشابه سال گذشته 21 درصد افزایش یافته است.وی  سامانه 110 را خط امن انتقال اطلاعات مجرمان جهت پیگیری و اقدام پلیسی برشمرد و خواستار  همکاری هرچه بیشتر اطلاعاتی مردم با پلیس شد.نمازی در ادامه از کشف کالای قاچاق به ارزش 34 میلیارد ریال در سال جاری در آستارا خبر داد و بیان کرد: در این راستا 266 حامل کالای قاچاق توسط عوامل انتظامی ایست بازرسی قلعه و پلیس آگاهی دستگیر شده است.وی از افزایش 35 درصدی جرائم رایانه ای در آستارا نسبت به مدت مشابه سال گذشته خبر داد و افزود: مردم، فروشگاه های دارای مجوز قانونی را برای خرید اقلام مورد نیاز خود از طریق فضای مجازی انتخاب کنند و اطلاعات بانکی خود را در اختیار دیگران قرار ندهند.فرمانده نیروی انتظامی آستارا از اجرای 54 برنامه فرهنگی در طول هفته نیروی انتظامی در شهرستان آستارا خبر داد و بیان کرد: برگزاری همایش فرهنگ ترافیک و نشست با معتمدان محلات آستارا با هدف برقراری تعامل بیشتر بین پلیس و مردم از جمله برنامه های این هفته است.13 تا 19 مهرماه هفته نیروی انتظامی نامگذاری شده است.شهرستان آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 /6030            "}