{"onTitr":" معاون وزیر آموزش و پرورش:    ","titr":" جذب نیرو در آموزش و پرورش کافی نیست","describe":" بیرجند - ایرنا - معاون آموزش متوسطه وزیر آموزش و پرورش گفت: فقط 15 هزار نفر در سال از دانشگاه فرهنگیان جذب آموزش و پرورش می شوند که کافی نیست.", "text":"به گزارش ایرنا عبدالرسول عمادی روز چهارشنبه در آیین تکریم و معارفه مدیرکل آموزش و پرورش خراسان جنوبی افزود: سازماندهی نیروی انسانی با توجه به کمبود نیرو به مساله ای بغرنج تبدیل شده است و بهترین معلمان ما در حال بازنشستگی هستند که مطمئنا باید تدبیری اندیشیده شود.وی بیان کرد: ضمن استفاده از ردیف های استخدامی باید از توان پیشکسوتان و برون سپاری فنی و حرفه ای و کاردانش بهره مند شد.معاون آموزش متوسطه وزیر آموزش و پرورش گفت: با تمامی مشکلات مربوط به کمبود نیروی انسانی، خراسان جنوبی از این مشکلات به خوبی عبور و اول مهر را آغاز کرد.وی افزود: در شاخص های برخورداری و مدیریت آموزشی در مدارس، اگر محرومیتی هم وجود داشته باشد با مدیریت شایسته می توان از سختی ها گذر کرد و افتخار آفرید.عمادی تصریح کرد: اگر امروز در بیرجند با فضای سبز زیبا و تمیز و فرهنگ مثبت رانندگی برخورد می کنیم برخاسته از آموزش و پرورشی قوی است، آموزش و پرورشی که فرزندان بزرگ همین خطه همچون شکوهی ها را پرورش دادند و امروز در کشور بنام هستند.وی گفت: دانش آموزان خراسان جنوبی پیشتاز امتحانات نهایی کشور هستند که مدیریت آموزشی موجب این افتخار شده است.معاون وزیر آموزش و پرورش اظهار داشت: خراسان جنوبی در همجواری استانی است که در تحلیل نتایج امتحان نهایی در رتبه آخر قرار دارد و این موفقیت ناشی از عزم و اراده جدی فرزندان این خطه از سرزمین است.وی گفت: در بررسی های انجام شده مناطق آموزشی استان البرز هم همین روال مشاهده شد و در منطقه آموزشی که بیشترین آمار قبولی و منطقه ای که از کمترین نمره برخوردار بود، با وضعیت منطقه ای و استعدادی یکسان، نحوه مدیریت آموزشی می تواند دلیل این روند باشد.در این آیین از خدمات عباس لامعی در مدت چهار سال مدیرکلی آموزش و پرورش خراسان جنوبی و علی اصغر موسوی کیا سرپرست این مجموعه در ماه های اخیر قدردانی شد.محمدعلی واقعی معاون توسعه مدیریت و پشتیبانی اداره کل آموزش و پرورش خراسان جنوبی نیز به عنوان مدیرکل این اداره معرفی شد.3215*3028            "}