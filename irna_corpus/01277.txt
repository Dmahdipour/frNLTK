{"onTitr":"","titr":" بیشترین صادرات خراسان شمالی مربوط به محصولات پتروشیمی است","describe":" بجنورد- ایرنا- رئیس سازمان صنعت، معدن و تجارت خراسان شمالی گفت: 77.5 درصد از ارزش ریالی صادرات استان در 6ماه نخست امسال مربوط به محصولات پتروشیمی بود که تک محصولی بودن صادرات برای این دیار آسیب است.", "text":"یحیی نیکدل روز پنجشنبه در گفت و گو با خبرنگار ایرنا با تاکید بر اینکه باید به کالاهای صادراتی استان تنوع داده شود گفت: میزان کاهش و افزایش صادرات استان به پتروشیمی وابسته است. وی در باره صادرات بخش پتروشیمی در استان گفت: نیمه نخست امسال 155.2 هزار تن محصولات پتروشیمی به ارزش 46.9 میلیون دلار صادر شد.نیکدل گفت: میزان صادرات پتروشیمی، نسبت به مدت زمان مشابه سال گذشته از نظر ارزشی 32.5 درصد و از نظر وزنی 15 درصد رشد داشته است.به گزارش ایرنا، مجتمع تولیدی پتروشیمی خراسان در سال 75 به بهره برداری رسید و در پنج سال گذشته 285 میلیون دلار و 185 هزار میلیارد ریال تولید داشته است.* تحقق 37.8 درصد از صادرات استان رئیس سازمان صنعت، معدن و تجارت خراسان شمالی با اشاره به اینکه در نیمه نخست امسال 237.8 هزار تن کالا به ارزش 60.5 میلیون دلار از استان صادر شده است گفت:  در این مدت، میزان صادارت کالاهای تولیدی، در مقایسه با مدت مشابه پارسال، از لحاظ ارزشی 1.6 درصد و از لحاظ وزنی 23.5 درصد کاهش داشته است.وی گفت: امسال صادرات 160 میلیون دلار کالا از استان برنامه ریزی شده است که در نیمه نخست سال 37.8 درصد از برنامه امسال محقق شده است. نیکدل افزود: عمده کالاهای صادراتی استان شامل محصولات پتروشیمی از جمله اوره، ملامین، آمونیاک، محصولات فولادی، محصولات پلاستیکی، سیمان، مواد غذایی، محصولات کشاورزی از جمله سیب زمینی، پیاز و خوراک طیور است.نیکدل خاطرنشان کرد: این میزان کالا به کشورهای افغانستان، ترکمنستان، تاجیکستان، آذربایجان، قزاقستان، ترکیه، هند، امارات، بلغارستان، مالزی، ازبکستان، عراق، ایتالیا، اسپانیا، میانمار، سومالی، سریلانکا، تایوان، پاکستان، روسیه، آلمان، بلژیک و قزاقستان صادر شده است .با اشاره به اینکه بیشترین صادرات استان به کشور هند بوده است خاطرنشان کرد: 30 درصد از صادرات به هند، 21 درصد به افغانستان، 15.8 درصد به میانمار و 8.2 درصد به عراق بوده است.* 12 از صادرات مربوط به بخش صنعت رئیس سازمان صنعت، معدن و تجارت خراسان شمالی در بخش دیگر سخنان خود با بیان اینکه بخش صنعت 12 درصد درصد از صادرات استان را به خودش اختصاص داده است گفت: در این مدت 76.8 هزار تن کالا به ارزش 7.22 میلیون دلار صادر شده است که نسبت به مدت زمان مشابه سال گذشته از نظر ارزشی 66.4 درصد و از نظر وزنی 54.2 درصد کاهش داشته است.وی خاطرنشان کرد: محصولات فولادی به ارزش 2.6 میلیون دلار و وزن 4.3 هزار تن، سیمان به ارزش 1.5  میلیون دلار و وزن 67.4 هزار تن، از جمله محصولات صادراتی بخش صنعت استان است.* افزایش ارزش صادرات بخش کشاورزی و غذایی نیکدل در باره صادرات بخش کشاورزی و صنایع غذایی گفت: نیمه نخست امسال، 6.1 هزار تن کالا  به ارزش 6.26 میلیون دلار در این بخش صادر شده که 10.3 درصد از صادرات استان را به خود اختصاص داده است.رئیس سازمان صنعت، معدن و تجارت خراسان شمالی گفت: میزان صادرات بخش کشاورزی و غذایی استان در این مدت به نسبت مدت زمان مشابه سال گذشته از نظر ارزشی 64.7 درصد رشد و از نظر وزنی 11.6 درصد کاهش داشته است. 7185/ 60422            "}