{"onTitr":"","titr":" پرتابگر معلول ایران: با امکانات کم معجزه می کنیم","describe":" جاکارتا - ایرنا - «عرفان حسینی» دارنده مدال برنز پرتاب نیزه بازی های پاراآسیایی 2018، موفقیت ورزشکاران ایران در این رقابت ها را قابل توجه دانست و گفت: با امکانات کم معجزه می کنیم.", "text":"به گزارش خبرنگار اعزامی ایرنا، حسینی که در دومین روز بازی ها در ماده پرتاب نیزه دوومیدانی با رکورد 58 متر و 17 سانتی متر به برنز دست یافت، افزود: این آخرین حضورم در بازی های پاراآسیایی بود.وی ادامه داد: بعد از 18 سال حضور در تیم ملی پارادوومیدانی کار برایم کمی سخت شده است و با توجه به سطح بالای رقابت ها بهتر است جوانان پا به این میدان بگذارند. با توجه به مشکلاتی که داشتم از مدالی که کسب کردم، خرسند هستم.دارنده برنز دوومیدانی کشورمان به سرمایه‌گذاری دیگر کشورها در این رشته اشاره کرد و گفت: با امکانات کمی که در ایران داریم، معجزه می‌کنیم. بازیکنان با غیرت برای موفقیت ایران تلاش می‌کنند. آنها به عشق وطن، مردم و خانواده‌های خود می جنگند و چیزی کم نمی‌گذارند.حسینی افزود: با کمبود امکانات زیادی مواجه هستیم. امیدوارم مسئولان توجه بیشتری در این باره داشت باشند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**9250**2052**1597            "}