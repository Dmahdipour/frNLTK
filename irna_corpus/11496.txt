{"onTitr":" رییس اداره ورزش و جوانان قشم:    ","titr":" سه وشووکار قشمی به تیم هرمزگان راه یافتند","describe":" قشم - ایرنا - رییس اداره ورزش و جوانان قشم گفت: سه بانوی ووشوکار قشمی به تیم انتخابی استان هرمزگان راه یافتند و وارد رقابت برای حضور در تیم ملی کشور شدند.", "text":"فریدون نایبی روز سه شنبه در گفت و گو با خبرنگار ایرنا افزود: بانوان ووشوکار قشمی در بخش ساندای رقابت های استان به منظور انتخاب تیم استانی توانستند با غلبه بر حریفان خود به تیم انتخابی استان هرمزگان راه یابند.وی افزود: در رقابت های انتخابی استانی بزرگسالان، فاطمه پرورده در وزن منفی 52 کیلوگرم مقام اول این دور از مسابقات از آن خود کرد.رییس اداره ورزش و جوانان قشم  تصریح کرد: هانیه محمودی در وزن منفی 75 کیلوگرم با کسب مقام اول و زهرا سیروس دخت در وزن منفی 48 کیلوگرم با کسب عنوان سوم به جمع منتخبین تیم ووشو بزرگسالان استان پیوستند.وی افزود: منتخبان استان به مدت 2 هفته در اردوی استانی به تمرین می پردازند.نایبی ادامه داد: انی منتخبان به رقابت های انتخابی تیم ملی رده بزرگسالان بانوان که در آبان ماه سال جاری در شهر تبریز برگزار خواهد شد، اعزام می شوند.هیات ووشوی شهرستان قشم از ابتدای سال جاری فعالیت های خود را در شهرهای قشم و درگهان آغاز کرده است. 20 بانو و 20 مرد ووشوکار در شهر قشم فعالیت می کنند.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}