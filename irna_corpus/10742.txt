{"onTitr":"","titr":" سایه سنگین شکست جدایی طلبی بر انتخابات کردستان عراق","describe":" تهران-ایرنا- تحلیلگران منطقه و جهان شکست احزاب قدرتمند در اقلیم کردستان عراق در پیشبرد پروژه استقلال طلبی موجب بی علاقگی افکار عمومی و مشارکت اندک شهروندان در انتخابات پارلمان کردستان عراق شده است.", "text":"به گزارش گروه تحلیل، تفسیر و پژوهش های خبری، پنجمین دوره انتخابات مجلس در اقلیم کردستان عراق روز یکشنبه برگزار شد. گفته می شود نزدیک به سه میلیون نفری که برای رای دادن ثبت نام کردند اما در بهترین حالت حضور حدود نیمی از این افراد پای صندوق های رای پیش بینی می شود. انتظار می رود تا روز چهارشنبه نتایج اولیه این انتخابات مشخص و اعلام شود. در این انتخابات حدود 700 نامزد در قالب 29 حزب و گروه سیاسی برای تصاحب 111 کرسی مجلس با یکدیگر به رقابت می کنند. از این تعداد کرسی 11 نماینده به اقلیت ‌های قومی و مذهبی ترکمن، آشوری و ارمنی اختصاص داده می شود. ده ها سازمان محلی و بیش از 20 سازمان بین‌ المللی بر چگونگی انجام انتخابات نظارت می‌کنند. به اعتقاد ناظران همچون دوره های پیشین اینبار هم ائتلاف دو حزب اصلی «حزب دموکرات کردستان» (KDP) و «اتحادیه میهنی کردستان» (PUK) چالشی را حفظ حاکمیت و قدرت خود در پارلمان کردستان عراق احساس نمی کند. **افکارعمومی و شکست استقلال طلبی از نگاه بسیاری از تحلیلگران برگزاری این انتخابات یک سال پس از اقدام ناکام حکومت اقلیم برای جدایی از عراق دارای اهمیت است. حرکت استقلال طلبانه ای که به طور عمده از سوی حزب دموکرات کردستان به ریاست مسعود بارزانی رهبری می شد با اقبال مردم و حضور بیش از 5 میلیون نفری در همه پرسی همراه بود. اما این اقدام نسنجیده و نابجا مورد مخالفت های گسترده جامعه جهانی قرار گرفت و سپس با تلاش دولت مرکزی عراق در بغداد شکست خورد. از این رو ناکامی پیشین یکی از مهمترین دلایل موثر بر کاهش مشارکت رای دهندگان در انتخابات پارلمان ارزیابی می کنند. انتظار می‌رود که در این انتخابات نیز دو حزب دموکرات و اتحادیه میهنی کردستان بار دیگر با کسب تعداد کرسی ‌های لازم برای تشکیل ائتلاف و دولت با مخالفت جدی در پارلمان مواجه نشوند. این دو حزب سال ها است که یکه تاز عرضه سیاسی در اقلیم کردستان عراق هستند. خبرگزاری رویترز در این زمینه عنوان داشت در انتخابات اخیر نیز رقابت اصلی میان دو حزب اتحادیه میهنی کردستان عراق و حزب دموکرات کردستان عراق برقرار است و دیگر احزاب شانس چندانی را برای پیروزی ندارند. اگرچه ناتوانی در کسب استقلال باعث شده است دیدگاه های کلی به این احزاب به ویژه به بارزانی به اندازه گذشته چشمگیر و محکم نباشد. به اعتقاد تحلیلگران شکست سیاسی دو حزب در کسب استقلال از عراق در کنار رکود شدید اقتصادی، سطح وضع معیشتی نامناسب مردم به ویژه کارمندان دولتی به علت دریافت نکردن حقوق و رکود اقتصادی از دلایل عمده ناامیدی مردم منطقه و بی علاقگی آن ها برای مشارکت در انتخابات عنوان شده است. با این حال به نظر می رسد جنبش «گوران» (تغییر) از این ظرفیت برخوردار است که موجبات تغییر فضای سیاسی را پدید آورد و کارآمدی بیشتری را برای مردم منطقه به همراه داشته باشد.به نوشته روزنامه آمریکایی «واشنگتن پست»، اگرچه پس از پایان انتخابات اعلام شد حدود 58 درصد از واجدین شرایط در انتخابات شرکت کرده اند اما شکست در فرایند استقلال اکنون باعث گسترش جو بی تفاوتی شده و افکارعمومی شرکت در انتخابات را تلف کردن وقت خود تفسیر می کنند. بر اساس این گزارش، جنبش «گوران» (تغییر) به عنوان مهمترین حزب مخالف، به دنبال آن است تا با افزایش تعداد کرسی های خود در پارلمان، سهم بیشتری را در تصمیم گیری های در اقلیم کردستان ایفا کند. یکی از فعالان این حزب اعتقاد دارد انتخابات کنونی آخرین فرصت برای اصلاح فرایندهای سیاسی در کردستان است. ضمن اینکه می تواند یخ روابط با بغداد را نیز ذوب کند و برای مردم کرد منطقه منافعی را به همراه داشته باشد. **ادعای تقلب در انتخابات نخستین انتخابات پارلمان کردستان عراق از سال 2013 تاکنون، تلاشی برای دگرگونی در چینش سیاسی این منطقه برای اقدامات تاثیرگذار بیشتر در آینده تحلیل می شود که البته با حاشیه هایی نیز همراه بود. این انتخابات از چند جهت اهمیت دارد؛ نخست اینکه پس از نابودی داعشی انجام می شود که پارلمان پیشین کردستان را به نابودی تهدید کرده بود؛ نکته دوم آن است که این اقدام یک سال پس از همه پرسی استقلال و پیامدهای سیاسی، اقتصادی و نظامی آن رخ می دهد. تارنمای خبری اماراتی «The National» در گزارشی ضمن بررسی انتخابات کردستان عراق آورده است پس از آغاز انتخابات پارلمان اختلاف نظری در حزب اتحاد میهنی کردستان عراق (PUK) ایجاد شد که شرایط را دچار چالش کرد. «سعدی احمد پیرا» سخنگوی این حزب نسبت به تقلب در انتخابات و احتمال پذیرفته نشدن نتایج آن هشدار داد. در واکنش به این موضوع «قباد طالبانی» معاون نخست وزیر کردستان و از مقام های ارشد این حزب با رد اظهارات سخنگو، زمان را برای اظهارنظر در زمینه نتیجه انتخابات زود اعلام کرد. براساس قوانین انتخاباتی در اقلیم کردستان 24 ساعت به معترضان برای ارائه شکایت فرصت داده می شود. به گفته مقام های منطقه ای، کمیسیون عالی مستقل انتخابات پس از دریافت و بررسی اسناد تقلب، به سرعت نظر خود را در زمینه تخلفات احتمالی اعلام می کند. این گزارش نیز سرخوردگی از پیامدهای همه پرسی سال گذشته را در میان رای دهندگان محسوس توصیف کرد اما مسائلی همچون فساد اداری، مشکلات مربوط به بدهی و کاهش یا ناتوانی در پرداخت حقوق کارمندان را مهمترین علت نارضایتی ها و بی میلی به مشارکت در انتخابات ارزیابی کرد. در مقابل جنبش «گوران» نیز مدعی تقلب در انتخابات شده است. این حزب که مهمترین حزب اوپوزسیون در مجلس کردستان عراق به شمار می رود دو گروه سیاسی قدرتمند اقلیم را متهم کرده است رویه هایی را در پیش گرفته اند که اعتبار انتخابات مجلس را زیر سوال می برد. به نوشته رویترز طرح این موضوع در حالی که امید می رفت برگزاری انتخابات پارلمان، آشفتگی و بی ثباتی هایی را که در یک سال اخیر افزایش یافته بود کاهش دهد، دارای اهمیت است. پژوهش**9130 **            "}