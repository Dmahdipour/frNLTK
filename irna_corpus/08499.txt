{"onTitr":"","titr":" 4 حفار غیرمجاز در چهارمحال و بختیاری به دام افتادند","describe":" شهرکرد- ایرنا- فرمانده یگان حفاظت اداره کل میراث فرهنگی، ‌صنایع دستی و گردشگری چهارمحال و بختیاری از دستگیری 4 حفار غیرمجاز در روستای دستگرد امامزاده شهرستان شهرکرد خبر داد.", "text":"به گزارش ایرنا، سرهنگ پاسدار محسن زمانی روز پنجشنبه با اعلام این مطلب افزود: بدنبال گزارش های رسیده به واحد اطلاعات و اخبار یگان حفاظت مبنی بر کاوش در منطقه تاریخی کمه روستای دستگرد امامزاده و با هماهنگی مقام قضایی و رئیس پاسگاه این روستا محل حفاران غیرمجاز محاصره و متخلفان دستگیر شدند.وی افزود: در این عملیات سه حفار غیربومی و یک حفار بومی دستگیر و از آنان تعدادی ادوات حفاری کشف و ضبط شد.زمانی تصریح کرد: همچنین در بررسی های اولیه مشخص شد یکی از حفاران که اهل و ساکن اصفهان بوده با جعل اسناد دولتی و با عنوان تحقیقات در زمینه میراث فرهنگی اقدام به این حفاری کرده است.وی یادآور شد: متخلفان پس از تحقیقات و سپری کردن مراحل قانونی تحویل مراجع قضایی شدند.روستای دستگرد امامزاده در 35 کیلومتری شهرکرد واقع است.7362/6021            "}