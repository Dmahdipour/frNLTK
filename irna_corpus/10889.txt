{"onTitr":" رییس سازمان بسیج حقوق دانان کشور:    ","titr":" شکایت خانواده شهدای غواص از آمریکا امسال رسیدگی می شود","describe":" بندرعباس- ایرنا- رییس سازمان بسیج حقوق دانان کشور گفت: اسفند ماه امسال به پرونده شکایت خانواده های 60 نفر از شهدای دست بسته غواص از دولت امریکا در دادگاه بین المللی رسیدگی می شود.", "text":"به گزارش ایرنا، مهدی بهرامیان روز سه شنبه در شورای عالی سیاست گذاری بسیج حقوقدانان استان هرمزگان اظهار داشت: پرونده شکایت این خانواده ها با اخذ وکالتنامه از آنها انجام شده و نسبت به طرح شکایت بین المللی از دولت ایالت متحده امریکا در این خصوص اقدام شده است.وی افزود: در همین رابطه با طرف امریکایی تبادل لایحه ها نیز صورت گرفته و اسفندماه امسال به این پرونده رسیدگی خواهد شد.رییس سازمان بسیج حقوق دانان کشور در این نشست از تهیه لایحه حمایت از افشاگران مفاسد اقتصادی نیز خبر داد.بهرامیان تاکید کرد: مطالبه گری در چارچوب وظایف و اختیارات یکی از وظایف مهم بسیج حقوق دانان است و باید مشکلات و آسیب های جامعه را به مسئولان منعکس کنند.وی با اشاره به اینکه ماهیت انقلاب اسلامی مبارزه با ظلم و فساد است گفت: بین عدالت اقتصادی و اجتماعی یک ارتباط و پیوند قوی و ناگسستنی وجود دارد.رییس کل دادگستری هرمزگان نیز در این نشست گفت: بسیج مظهر یک وحدت مقدس در میان آحاد ملت است و بسیج حقوقدانان یک از مهمترین برکات این شجره طیبه محسوب می شود.حجت الاسلام محمدصادق اکبری تصریح کرد: یکی از ویژگی های مهم حکومت اسلامی، اجرای عدالت ، بدون هیچ ملاحظه ای است که دستگاه قضایی نقش بی بدیلی در تحقق این شاخص دارد.وی با اشاره به تلاش های دستگاه قضایی هرمزگان در جهت اجرای عدالت، افزود: بر اساس شاخص ها و آمار ارائه شده دستگاه قضایی استان به دستاوردهای خوبی در عرصه صیانت از عدالت اجتماعی دست یافته است.رییس کل دادگستری هرمزگان تصریح کرد: دشمنان قسم خورده نظام اسلامی همواره با نشر شایعات در پی تسلط بر اذهان مردم هستند که ضرورت دارد با حفظ هوشیاری به منظور مقابله با توطئه دشمنان وارد عمل شویم.7198/6048            "}