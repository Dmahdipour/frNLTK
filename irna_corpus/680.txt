{"onTitr":"","titr":" کتابخانه آیت الله مرقاتی دانشگاه پیام نور خوی افتتاح شد","describe":" ارومیه- ایرنا- مرکز اطلاع رسانی و کتابخانه آیت الله مرقاتی دانشگاه پیام نور خوی با حضور رییس کتابخانه های عمومی آیت الله مرقاتی در تهران و مسوولان استانی و محلی به بهره برداری رسید.", "text":"به گزارش ایرنا، رییس نهادکتابخانه های عمومی مرقاتی شامگاه پنج شنبه در این آیین با اشاره به فلسفه تشکیل این کتابخانه ها گفت: پس از فوت مرحوم آیت الله مرقاتی در سال 1384 در تهران، جمعی از اهالی فکر و اندیشه دور هم جمع شده و ایده تشکیل این کتابخانه ارائه شد.سیدطاها مرقاتی، شهرستان خوی را مهد و فرهنگ و مذهب عنوان کرد و افزود: آثار آیت الله مرقاتی گرچه از نظر اعتباری متعلق به ایشان هستند، اما در واقع مربوط به خوی و فرهنگ این شهر است و باید مورد استفاده اهالی اندیشه و فرهنگ این شهرواقع شود.این استاد دانشگاه تهران، ماندگاری هر هنر و هنرمندی را توجه به خالق آثارش دانست و اضافه کرد: کتاب پل ارتباطی میان انسان ها از دوره های دور بوده و باید با انتقال آنها به آیندگان در حفظ آنها کوشا شویم.امام جمعه خوی هم در این آیین با اشاره به سجایای فکری و اخلاقی آیت الله مرقاتی گفت: آن مرحوم با شیوه تفکر نقادی و علمی همواره زبانزد اهالی حوزه های علمیه در خوی، قم و نجف اشرف بوده است.حجت الاسلام سیدرضی شکوری، خوی را شهر دارالمومنین عنوان کرد و افزود: از قرن ششم هجری، این شهر دارای حوزه علمیه و در هشت قرن گذشته مرکز علم و دین بوده و بدین سبب است که می بینیم شمس تبریزی این شهر را انتخاب کرده و در آن سکنی می گزیند.تقی دادرسی رییس دانشگاه پیام نور خوی نیز گفت: کتابخانه این دانشگاه پیش از این 29 هزار جلد کتاب در حوزه های مختلف علمی داشت و کتب اهدایی مرحوم مرقاتی به تعداد 13 هزار جلد به آن اضافه شد.به گزارش ایرنا،آیت الله حاج سید جعفر مرقاتی در سال 1309 در شهرستان خوی دیده به جهان گشود.آغاز تحصیل وی در مدرسه نمازی خوی بود و سپس به قم رفته و در دروس علمی آیات عظامی نظیر آیت الله العظمی خویی، بروجردی، حجت کوهکمری ، امام خمینی (ره) و محقق داماد در شهر نجف شرکت کرده و کسب فیض کرد. از جمله تالیفات وی می توان به کتاب البیع، تقریرات بحث آیت الله سید محمد حجت کوهکمری و المباحث العقلیه و تقریر بحث آیت الله محمد داماد اشاره کرد.دوباب کتابخانه از مجموعه کتابخانه های عمومی آیت الله مرقاتی  در سال 85 در خوی افتتاح شده است.7132/2093            "}