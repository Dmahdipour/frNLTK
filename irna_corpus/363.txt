{"onTitr":" امام جمعه موقت شهرری:    ","titr":" باید زمینه رقابت کالاهای داخلی با خارجی فراهم شود","describe":" شهرری - ایرنا - امام جمعه موقت شهرری گفت: مسئولان سازمان استاندار کشور باید نسبت به معیارهای استاندارد کالاهای ساخت داخل سختگیری های لازم را داشته باشند تا صنایع داخلی توان رقابت با کالاهای خارجی را پیدا کنند.", "text":"به گزارش ایرنا، حجت الاسلام عبدالعلی ابراهیمی در خطبه های این هفته نماز جمعه شهرری در حرم عبدالعظیم حسنی (ع) با اشاره به روز ملی استاندارد اظهار داشت: استفاده از فن آوری های نوین و تکنولوژی های روز در تولیدات داخلی باید به کار گرفته شود تا مصرف کنندگان داخلی به خرید کالای ایران ترغیب شوند.وی در ادامه خطبه های این هفته با بیان اینکه ملت ایران نسبت به عواقب تصویت هر گونه لایحه و طرحی در مجلس شورای اسلامی، شورای نگهبان و مصلحت نظام بصیرت سیاسی لازم را دارند گفت: تصویت هر گونه لایحه و طرحی نمی تواند ملت ایران را به بیراه بکشاند.ابراهیمی خاطر نشان کرد: ملت بزرگ ایران همواره در مسائل مختلف سیاسی و اجتماعی هوشیار، گوش به فرمان رهبر و قانون مدار هستند و هیچ کس نمی تواند این ملت را به بیراه بکشاند.وی با اشاره به این سخن رهبر معظم انقلاب که فرموده اند «بعضی وابستگان آمریکا به دنبال القای این موضوع در میان مردم ایران هستند که نظام مقدس جمهوری اسلامی به بن بست رسیده است» عنوان کرد: کسانی که آگاهانه و یا غیر آگاهانه این مطلب را در میان مردم ترویج می کنند خائن هستند.ابراهیمی ادامه داد: افرادی که تصور می کنند با گران کردن دلار و طلا می توانند به مردم القا نمایند که نظام به بن بست رسیده است باید به تاریخ چهل ساله جمهوری اسلامی و پیروزی های مکرر ایران در مقابل آمریکا و کشورهای غربی توجه کنند.امام جمعه موقت شهرری ادامه داد: دشمنان نظام مقدس جمهوری اسلامی ایران با ایجاد تحریم های مختلف و فشارهای اقتصادی به مردم می خواهند مردم را نسبت به نظام و دین بدبین و نامید کنند اما مردم ایران در راهپیمایی عظیم اربعین به جهانیان نشان خواهند داد که همواره بر پای ارزش های اسلامی و انقلاب تاکید دارند.وی در بخش دیگر سخنان خود به هفته تربیت بدنی اشاره کرد و افزود: مسئولان ورزش کشور همانگونه که به ورزش های قهرمانی توجه دارند و سرمایه گذاری انجام می دهند، باید نسبت به ورزش های همگانی نیز توجه داشته باشند.تهرام/3218/1348            "}