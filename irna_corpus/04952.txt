{"onTitr":" رئیس مرکز سنجش و پذیرش دانشگاه آزاد اسلامی :    ","titr":" مشکل داوطلبان رشته پزشکی دانشگاه آزاد حل می شود","describe":" تهران - ایرنا - رئیس مرکز سنجش و پذیرش دانشگاه آزاد اسلامی درباره مشکل عدم نام نویسی برخی از داوطلبان پذیرفته شده در این دانشگاه، گفت: به داوطلبان اطمینان خاطر می ‌دهیم که بر مبنای عدالت مشکل را حل کنیم.", "text":"به گزارش روز دوشنبه گروه دانشگاه ایرنا به نقل از دانشگاه آزاد اسلامی، امیررضا شاهانی گفت: براساس مصوبه شورای سنجش و پذیرش، امسال تکمیل ظرفیت نخواهیم داشت و با توجه به این موضوع ما ضریب افت را بزرگ‌تر از سال‌های گذشته انتخاب کردیم، برای اینکه بتوانیم ظرفیت‌ها را تکمیل کنیم.وی گفت: برای اینکه مشکل این افراد حل شود تلاش داریم آمار را از واحد‌های مختلف جمع آوری و بررسی کنیم که چگونه می‌توان مشکل این افراد را براساس رعایت عدالت حل کرد تا افرادی که نمره بالاتری دارند پذیرفته شوند. شاهانی افزود: ضریب افت بر این اساس است که داوطلبانی در این دانشگاه انتخاب رشته می‌کنند که به علت قبولی در دانشگاه ‌های دولتی در این دانشگاه‌ها ثبت نام می‌کنند و بخشی از ظرفیت ما خالی می‌ماند.به گفته رئیس مرکز سنجش و پذیرش دانشگاه آزاد، در سال‌های گذشته به علت آنکه تکمیل ظرفیت داشتیم، پس از اعلام نتایج، داوطلبان مجدداً انتخاب رشته می‌ کردند و ما نتایج را پردازش و اعلام می‌کردیم و پس از دو یا سه مرحله ظرفیت رشته‌های گروه پزشکی نیز تکمیل می‌شد.وی تصریح کرد: امسال به علت آنکه تکمیل ظرفیت نداشتیم، ضریب افت را بزرگ‌تر گرفتیم، اما بعد از ثبت نام داوطلبان، بخش قابل توجهی از ظرفیت‌ ها خالی ماند.شاهانی افزود: با توجه به هماهنگی های انجام شده با رئیس سازمان سنجش ، فهرست پذیرفته شدگان در دانشگاه های دولتی را دریافت کردیم.وی تصریح کرد که برمبنای اقدامات انجام شده، چهارشنبه 11 مهر فهرست افراد ذخیره دانشگاه آزاد را منحصراً در زیر گروه پزشکی و دامپزشکی و سند پذیرش را در وب سایت و سامانه احراز هویت اعلام کردیم. پس از آن واحدها می توانستند نسبت به تحویل فرم شماره 15 به داوطلبان جهت اعلام آمادگی ثبت نام اقدام نمایند.به گفته شاهانی، پس از آن برای اعلام نتیجه واحدهای علوم پزشکی آمار را استخراج کرده و بر مبنای آمار و ظرفیتی که دارند، تعداد پذیرفته شده ها را در سایت واحد طبق دستورالعملی که به واحدها ابلاغ شد قراردهند. مطابق این دستورالعمل واحدها می بایست بر مبنای ردیف ذخیره و ظرفیت باقیمانده از داوطلبان نام نویسی و اعلام نمایند.وی افزود افزود: این فهرست ذخیره است و هیچ حقی برای افراد ایجاد نمی‌کند و تا آنجا که ظرفیت باقیمانده اجازه دهد ثبت نام می‌کنیم.شاهانی افزود: علت آنکه حداکثر تا 3 ذخیره اعلام کردیم می‌خواستیم که شانس بیشتری برای قبولی داوطلب فراهم و همچنین ظرفیت‌ها نیز تکمیل شود.وی گفت: یک تلقی نادرستی در برخی واحد‌های دانشگاه اتفاق افتاد که می‌توانند ثبت نام کنند و بر این اساس برای تعداد محدودی از داوطلبان مشکل ایجاد شد. در حال رایزنی برای افزایش ظرفیت رشته‌های پزشکی هستیم و این اقدام تا آماده شدن آمار و جمع آوری آن‌ها ممکن است زمان بر باشد.شاهانی در پاسخ به پرسشی افزود: افرادی که اعلام می‌کنند که برای نام نویسی از محل تحصیل انصراف داده اند، برای این افراد نیز اگر بخواهند می‌توانیم آن‌ها را به محل تحصیل شان بازگردانیم و یا دانشجوی دانشگاه آزاد شوند.وی در پایان عنوان کرد: در اسرع وقت برای حل مشکل این داوطلبان تلاش خواهیم کرد.**9283** 1200            "}