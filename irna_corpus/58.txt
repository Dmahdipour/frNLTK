به گزارش ایرنا 'لیوکان' روز شنبه در جمع خبرنگاران در پکن تصریح کرد ما خواستار جنگ تجاری نبوده ایم اما حالا و در هر شرایطی از منافع خود حراست خواهیم کرد.او تصریح کرد که کاهش مالیاتی این بار با مجموعه ای از سیاست های مالی و بانکی همراه خواهد بود.به گفته وی در جریان اجرای این برنامه ارتباط اقتصاد و جامعه تقویت خواهد شد، مالیات پرداختی موسسات کاهش خواهد یافت، مصرف در جامعه تقویت می شود و بسته های محرک اقتصادی نیز در نظر گرفته خواهد شد و سعی می شود به اقشار کم درامد کمک بیشتری اختصاص یابد.وزیر دارایی چین اظهار کرد میزان مالیات کاهش یافته که از سال 2018 میلادی منظور می شود معادل یک هزار و 300 میلیارد یوان (هر دلار معادل 6/9 یوان) است.وی تاکید کرد که آمریکا با راه اندازی یک جنگ تجاری بر بورس و اقتصاد کشور و بخش های مختلف تجاری فشار زیادی وارد کرده است چین خواستار این رویارویی نبود اما تا آخر در این مبارزه از منافعش حفاظت خواهد کرد.چین می گوید که توانسته است با کاهش مالیاتی بر روی شرکت های خارجی باعث شود تا بیش از 41 هزار شرکت با سرمایه کشورهای دیگر از ابتدای سال جاری تا پایان هشت ماه در چین ثبت شود.بنا به آماری که اداره ملی آمار این کشور منتشر کرده است در همین زمان چین موفق به جذب بیش از 86 میلیارد دلار سرمایه خارجی مستقیم شده است که در مقایسه با سال گذشته میلادی در همین دوره 6.1 درصد رشد نشان می دهد.آساق**231**1904**
      
      