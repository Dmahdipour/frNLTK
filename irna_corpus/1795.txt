{"onTitr":"","titr":" صادرات کالا از آران و بیدگل 120 درصد افزایش یافت","describe":" کاشان- ایرنا- رئیس اداره صنعت، معدن و تجارت آران و بیدگل گفت: صادرات کالا از این شهرستان به مقصد کشورهای خارجی در 6 ماهه نخست سال جاری 120 درصد به نسبت مدت مشابه در سال گذشته افزایش داشت.", "text":"مجتبی محلوجی روز چهارشنبه در گفت و گو با ایرنا بیان کرد: 98 میلیون و 690 هزار دلار کالا شامل فرش ماشینی، نخ، پرز قالی و میلگرد از این شهرستان در نیمه نخست امسال به خارج از کشور صادر شد.وی افزود: فرش ماشینی بیش از 50 درصد این کالاهای صادراتی را تشکیل می دهد که بیشتر به کشورهای همسایه انتقال یافت.به گفته رئیس اداره صنعت، معدن و تجارت آران و بیدگل، صادرات کالا از این شهرستان در 6 ماه نخست سال گذشته نزدیک به 41 میلیون و 532 هزار دلار بود.وی در ادامه عنوان کرد: 600 کارخانه فرش ماشینی با مجوز بهره برداری در آران و بیدگل فعالیت می کنند و سالانه نزدیک به 45 میلیون مترمربع فرش ماشینی (50 درصد از مجموع تولید کشور) در این شهرستان تولید می شود.محلوجی تصریح کرد: تک محصولی بودن می تواند در آینده مشکلاتی برای صنعت شهرستان آران و بیدگل به وجود آورد که پیگیری هایی برای خروج از این شرایط در جریان است و از جمله می توان به توسعه صنایع پایین دستی فولاد اشاره کرد.آران و بیدگل با جمعیت افزون بر 103 هزار نفر در فاصله 6 کیلومتری کاشان و 215 کیلومتری شمال اصفهان واقع است.7472/8123            "}