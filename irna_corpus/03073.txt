{"onTitr":"","titr":" هند و تاجیکستان برای برقراری صلح در افغانستان همکاری می کنند","describe":" تهران-ایرنا-در پی سفر رئیس جمهور هند به تاجیکستان طرفین بر همکاری متقابل برای ایجاد صلح و ثبات و برقراری صلح در کشور افغانستان بحث و گفت و گو کردند.", "text":"به گزارش خبرگزاری اکونومیک تایمز، در راستای سفر رام نات کوویند رئیس جمهوری هند به تاجیکستان و دیدار با امامعلی رحمان رئیس جمهور این کشور، طرفین نسبت به همکاری های متقابل میان دو کشور نسبت به مبارزه با تروریسم و برقراری صلح در کشور افغانستان تاکید داشتند. رام نات کوویند در گفت و گو با اصحاب رسانه گفت، هند و تاجیکستان می توانند با ارتقا و توسعه گذرگاه حمل و نقل شمال به جنوب و دیگر مسیرهای ارتباطی مانند بندر چابهار روابط میان یکدیگر را افزایش دهند.  به گفته رام نات، هند از اقدامات ضد تروریستی و افراط گرایی تاجیکستان در راستای برقراری صلح و امنیت در کشور حمایت کرده و امیدواریم که همکاری های دو کشور به پایان جریان های تروریستی در منطقه منجر شود. رام نات در ادامه افزود، هند از روند صلح افغانستان به رهبری خود دولت افغانستان حمایت می کند و با توجه به مذاکرات ما با مقامات تاجیکستانی هر دو کشور برای برقراری صلح در افغانستان و بدست آوردن صلح ملی تلاش می کنیم. امامعلی رحمان رئیس جمهور تاجیکستان نیز طی سخنانی رحمان راهکارهای غیرنظامی، مانند تقویت زیرساخت‌های انرژی و حمل و نقل را باعث برقراری ثبات و امنیت در افغانستان دانست.  هند از جمله کشورهایی است که در 15 سال اخیر با تاجیکستان روابط و همکاری‌های نظامی داشته است. تاجیکستان در سال‌های مبارزه احمدشاه مسعود با طالبان پایگاه هوایی فرخار را در اختیار نیروهای وی قرار داد و مسعود هم با همکاری هندی‌ها در آن محل بیمارستانی را ایجاد کرده بود. در این بین با توجه به دشمنی مشترک تاجیکستان با طالبان در آن دوران و کمک دو کشور به اتحاد شمال روابط امنیتی دوشنبه دهلی‌نو افزایش یافت و این روابط هم در طول یک دهه گذشته میل صعودی داشته است.آساق**ع.ه**1663**            "}