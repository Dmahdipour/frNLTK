{"onTitr":"","titr":" 33 هزار زوج به مرکز درمان ناباروری اردبیل مراجعه کردند","describe":" اردبیل  - ایرنا - رییس جهاد دانشگاهی واحد استان اردبیل از مراجعه 33 هزار زوج نابارور به مرکز درمان ناباروری قفقار خبر داد.", "text":"به گزارش ایرنا ، مهران اوچی اردبیلی روز دوشنبه در جریان بازدید استاندار اردبیل از مرکز درمان ناباروری قفقاز افزود: این مرکز با درمان موفق‌آمیز خود توانسته است امید به زندگی را در خانواده‌ های نابارور افزایش دهد.وی به مراجعه 269 زوج از جمهوری آذربایجان و عراق به مرکز درمان ناباروری جهاد دانشگاهی استان اردبیل اشاره کرد و گفت: با هدف توسعه صنعت گردشگری سلامت و افزایش کیفیت خدمات درمانی ، مقدمات ایجاد مجتمع سلامت در استان پیگیری می شود. وی ارائه خدمات مشاوره ‌ای ، آزمایشگاهی و حمایت‌ های مالی و معنوی از شرکت‌ های مستقر در مرکز رشد گیاهان دارویی جهاد دانشگاهی اردبیل را از برنامه های این واحد ذکر کرد و افزود: در این مرکز 15 شرکت با 30 ایده فناورانه در حال تولید داروهای گیاهی مورد نیاز کشور هستند.او اظهار داشت: در سال ‌های اخیر بیشتر فعالیت ‌های دانش بنیان و دوره‌های آموزش این نهاد با هدف اشتغال ‌زایی انجام می‌ شود.استاندار اردبیل نیز در این بازدید گفت: جهاد دانشگاهی یک نهاد علمی است و باید به سمت غنی‌ سازی فرآورده ‌های فناورانه خود برود تا بتواند محصولات مورد نیاز کشور را تامین کند.اکبر بهنامجو افزود: مرکز درمان ناباروری جهاد دانشگاهی مجموعه خوبی از نظر تجهیزات پزشکی و نیروی متخصص فراهم کرده است.او با بیان اینکه این مرکز می تواند گام‌ های موثری در توسعه گردشگری سلامت استان داشته باشد، گفت: جهاد دانشگاهی باید نسبت به راه ‌اندازی شعبه ‌ای از مرکز درمان ناباروری در بیله ‌سوار با هدف درمان اتباع کشور جمهوری آذربایجان که از طریق گمرک بیله ‌سوار وارد استان می‌ شوند، اقدام کند.استاندار اردبیل بیان کرد: فناوران جهاد دانشگاهی می‌ توانند با همکاری دانشگاه ‌ها نسبت به انجام تحقیقات ایده‌ های خود اقدام کنند و با این کار جهاد دانشگاهی به عنوان یک نهاد علمی و پژوهشی به دانشگاه‌ ها در جهت حرکت به سمت فناورانه و دانش بنیان کمک خواهد کرد.او همچنین فعالیت ‌های فناورانه را نیازمند حمایت دانست و اضافه کرد: وجود آبگرم ‌های معدنی فرصت خوبی برای توسعه استان است و انتظار می ‌رود فناوران استان بویژه جهاد دانشگاهی با انجام تحقیقات لازم به بهینه ‌سازی استفاده از این آبگرم‌ ها کمک کنند.3006            "}