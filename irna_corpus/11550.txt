{"onTitr":"","titr":" تیم آمریکا با همه ستارگان کشتی خود به مجارستان می رود","describe":" تهران - ایرنا - تیم ملی کشتی آزاد آمریکا مدافع عنوان قهرمانی جهان، با همه ستارگان خود از جمله جردن باروز و کایل اسنایدر قهرمانان جهان و المپیک در پیکارهای جهانی سال 2018 مجارستان حضور خواهد یافت.", "text":"به گزارش روز سه شنبه ایرنا، رقابت های کشتی بزرگسالان قهرمانی جهان روزهای 28 مهر تا 6 آبان ماه در سالن اسپورت هال بوک شهر بوداپست مجارستان برگزار می شود.تیم کشتی آزاد آمریکا در پیکارهای جهانی سال 2017 پاریس، قهرمان جهان شد.ترکیب تیم کشتی آزاد آمریکا برای حضور در این مسابقات به شرح زیر است:57 کیلوگرم: توماس گیلمان (نقره جهان)61 کیلوگرم: ناشون گرت65 کیلوگرم: لوگان استیبر (طلای جهان)70 کیلوگرم: جیمز گرین (نقره جهان)74 کیلوگرم: جردن باروز (طلای جهان و المپیک)79 کیلوگرم: کایل داک86 کیلوگرم: دیوید تیلور92 کیلوگرم: جی دن کاکس (برنز جهان و المپیک)97 کیلوگرم: کایل اسنایدر (طلای جهان و المپیک)125 کیلوگرم: نیکولاس گویازدوفسکی (برنز جهان)مسابقات کشتی آزاد با مسابقات وزن های 61، 74 ، 86 و 125 کیلوگرم در روز شنبه 28 مهر، مسابقات وزن های 57، 65، 79 و 92 کیلوگرم در روز یکشنبه 29 مهر و رقابت های 70 و 97 کیلوگرم در روز دوشنبه 30 مهر آغاز می شود.رقابت های کشتی فرنگی نیز با مسابقات اوزان 55، 63، 72 و 82 کیلوگرم در روز پنج شنبه 3 آبان، رقابت های وزن های 60، 67 و 87 کیلوگرم در روز جمعه 4 آبان و مسابقات اوزان 77، 97 و 130 کیلوگرم در روز شنبه 5 آبان برگزار می شود.طبق قوانین اتحادیه جهانی کشتی، مسابقات هر وزن در 2 روز برگزار خواهد شد که رقابت های مقدماتی تا مشخص شدن فینالیست ها روز اول و رقابت ها شانس مجدد، رده بندی و فینال روز دوم انجام خواهد شد.زمان وزن کشی ساعت 8:30 تا 9 صبح به وقت محلی و مسابقات صبح 10:30 تا 15:30 و رقابت های عصر در فاصله زمانی 17 تا 21:30 انجام می شود. ورزشی**1067**1584            "}