{"onTitr":"","titr":" آینده نامعلوم افزایش بهای نفت پس از اعمال تحریم های آمریکا","describe":" تهران - ایرنا - بیزینس اینترست نوشت: با اعمال تحریم های آمریکا علیه ایران، بهای نفت به بیش از 90 دلار در هر بشکه خواهد رسید اما با اعلام رسمی این تحریم ها از چهار نوامبر و در پی کاهش صادرات نفت ایران، احتمال اینکه تا ماه های آینده به بیش از 100 دلار در هر بشکه برسد نیز وجود دارد.", "text":"به گزارش روز چهارشنبه ایرنا، بیزینس اینترست به نقل از 'ریچارد مالیسون' متخصص انرژی و ژئوپولتیک و از بنیانگذاران 'انرژی اسپکت' نوشت: ' ما در ناکجا آباد این افزایش قیمت ها هستیم؛ تولید کنندگان نفت در سال 2019 برای پاسخگویی به نیازهای نفتی دنیا تحت فشار خواهند بود، اما با وجود تحریم های ایران، این فشار و تورم قیمت نفت به سال جاری نیز منتقل شده است.'' مالیسون' می گوید: 'یقینا ایران از مهمترین صادرکنندگان نفت است و به نظر من هدایت کننده اصلی تمام مسائلی بوده است که طی یک یا دو ماه گذشته مشاهده کرده ایم، اما ونزوئلا با وجود سقوط تولیدات نفتی اش از سال 2016، نقش مهمی در تسریع تغییرات بازار به نفع خود بازی می کند. با وجود اینکه هنوز تحریم های نفتی ایران به طور رسمی آغاز نشده است، قیمت نفت تحت تاثیر این تحریم ها قرار گرفته و عرضه جهانی نفت را کاهش داده است.'پیش بینی برخی از شرکت های بزرگ نفتی مثل گروه انرژی ' مرکوریا'  حاکی از این است که تا اواخر امسال قیمت نفت به 100 دلار در هر بشکه خواهد رسید، در حالی که برخی دیگر مثل شرکت ' ترافیگورا' این افزایش قیمت را برای سال آینده میلادی پیش بینی کرده اند؛ امروز قیمت نفت به 85 دلار رسیده است.به گفته 'مالیسون' تحریم های آمریکا و بخش های ضعیف نفتی ونزوئلا باعث شده است تا تولیدات نفتی این کشور نزدیک به یک میلیون بشکه در روز یا یک درصد ازکل تقاضای جهانی کاهش یابد. اما تحریم ایران باعث ایجاد مشکلات بزرگتری خواهد شد، صادرات نفت ایران در حال حاضر نیز تحت تاثیر تحریم های 4 نوامبر ( 13 آبان) قرار گرفته است و تولید نفت این کشور در ماه سپتامبر به 2 میلیون بشکه در روز کاهش یافت، در حالی که پیشتر نزدیک به 2 میلیون و 700 هزار بشکه در روز بود.  ' مالیسون' بر این عقیده است که تمام اکوسیستم تجاری دنیا درگیر این جنگ فیزیکی تجاری است و کشورهای دنیا تردید دارند که آیا از ایران نفت خریداری کنند یا خیر، هرچند جواب اکثر آنان خیر است زیرا از اینکه با بازارهای آمریکا قطع رابطه کنند می ترسند.او گفت : 'پیشتر، قیمت های پایین و نگرانی ها از کاهش تقاضا در بلند مدت، مانع سرمایه گذاری برخی افراد در پروژه های نفتی بلند مدت شد، اما تحریم ونزوئلا و ایران بعدها بازار را تحت فشار قرار داد. برخی شرکت ها به ما گفته اند که بانک ها، بیمه ها و شرکت های حمل و نقل دریایی حاضر نیستند حتی پیش از شروع رسمی تحریم ها، در خرید نفت از ایران به آنها کمک کنند؛ این بدین دلیل است که آمریکا هنوز قوانین تحریم را به وضوح اعلام نکرده است و این شرکت ها نمی خواهند از آنها سواستفاده شود.' به گفته وی هیچ خریداری دوست ندارد در موقعیتی قرار بگیرد که همزمان با حرکت محموله نفتی خریداری شده اش از ایران که در دریا به سمت آنها می رود، تحریم های آمریکا اعمال شود.در  این گزارش آمده است: آمریکا نمی خواهد که قیمت بنزین و سوخت داخلی اش افزایش یابد، به همین دلیل است که ترامپ به عربستان سعودی و اوپک تکیه کرده است. ممکن است در مدت کوتاهی شاهد تحت فشار قرار گرفتن عربستان سعودی در برآورده کردن تقاضاهای بیشتر باشیم اما در ماه های بعدی احتمال رکورد جدید و افزایش تولید نفت این کشور تا حدود 11 میلیون بشکه در روز وجود دارد.این موضوع می تواند برخی ضررها به دلیل عدم فروش نفت ایران را جبران کند اما چیزی نیست که یک شبه اتفاق بی افتد، بنابراین روزهای سختی را پیش بینی می کنیم.**آساق**9470**1663**            "}