{"onTitr":"","titr":" یک بام و دو هوای سیاست گذاری فرهنگی در عرصه فضای مجازی","describe":" تهران- ایرنا- امنیت اجتماعی و فرهنگی در عصر ارتباطات و سلطه رسانه ها به ویژه رسانه های اجتماعی مانند اینستاگرام که در فضای مجازی فعالیت دارند بیش از هر زمان دیگری نیازمند توجه و دقت در سیاست گذاری های فرهنگی است.", "text":"به گزارش گروه تحلیل، تفسیر و پژوهش های خبری ایرنا، جایگاه فضای مجازی و رسانه های اجتماعی فعال در این فضا، در رویکرد سیاستگذاری فرهنگی حاکمیت از سوی متخصصان و متفکران این حوزه بسیار مورد توجه بوده و از زوایای مختلفی مورد تجزیه و تحلیل قرار گرفته است. نظر به اهمیت این موضوع و نقش و جایگاه آن در امنیت اجتماعی و فرهنگی جامعه پژوهشگر ایرنا  با دکتر محمد مهدی فتورچی دکترای اطلاعات و ارتباطات از فرانسه و مدیرگروه مطالعات و فرهنگ مؤسسه مطالعات و تحقیقات اجتماعی دانشگاه تهران گفت وگویی انجام داده که به شرح ذیل است:** بستن سنگ تلگرام و رها کردن سگ اینستاگرامدکتر مهدی فتورچی سخنانش را با این حکایت سعدی آغاز کرد که 'یکی از شعرا در قلب زمستانی، پیش امیر دزدان رفت و او را ثنایی گفت: فرمود تا جامه از وی برکندند و از ده بدر کردند. مسکین برهنه به سرما همی رفت. سگان هم در قفای وی افتادند. خواست تا سنگی بردارد و سگان را دفع کند زمین یخ بسته بود. عاجز شد. گفت این چه بد فعل مردمند، سگان را گشاده اند و سنگ ها را بسته!  این استاد حوزه ارتباطات بیان داشت: حکایت این  روزهای جامعه ما ، بی شباهت به این ماجرا نیست. چند وقتی است که پیام رسان محبوب تلگرام را با 40 میلیون هوادار، که هنوز در گوشه و کنار صفحات مونیتورها مامن  و ماوایی دارد و خودنمایی می کند فیلتر کرده اند و حسب ظاهر، پیام رسان مروج اباحه گری، مفسده و مدلینگ اینستاگرام را بی هیچ قید و بند و نظارتی رها کرده اند! و عجب این که مجریان فیلترینگ و مسدود کننده ی تلگرام چه بی تفاوت در برابر حق انتخاب هم وطنان و حقوق شهروندی ایشان در دسترسی آزاد به اطلاعات و اخبار سکوت اختیار کرده اند تا به خیال واهی، پیام رسان های داخلی در سایه سنگین بی اعتمادی کاربران ایرانی، فارغ از هر رقابتی به تبلیغ و توسعه ی خود امیدوار گردند! پیام رسان هایی که با حذف ظاهری رقیب قلندرشان هم تاکنون نتوانسته اند با اتخاذ تمهیدات و سیاست های گوناگون بیش از 5میلیون کاربر   (عصر ایران به نقل از انجمن سواد رسانه ای ) را به خود جذب کنند.پیام رسان های داخلی زیر سایه سنگین بی اعتمادی کاربران وی در ادامه بر این حقیقت تلخ تأکید دارد که 'اصرار به بهره گیری کاربران ایرانی تلگرام و کنشگری به هر قیمت و زحمت از این پیام رسان  محبوب و قابل اطمینان و نیز عدم تمایل به مهاجرت به پیام رسان های دیگر بومی، حاوی پیام دردناک و تامل بر انگیز بی اعتمادی (و عدم احساس امنیت روانی) به مثابه رکن اساسی سرمایه اجتماعی کشور است. امروز کارگزاران و مدیران عالی مربوطه باید از خود سئوال کنند که چرا شهروندان و هم وطنان ما تا این اندازه از درز اخبار حریم خصوصی و افشای اطلاعات شخصی شان در پیام رسان های داخلی نگرانند؟! تا جایی که اغلب ایشان انتشار اطلاعات و محتوای تبادلات گفتمانی خود را در بستر نرم افزارهای خارجی و حتی صهیونیستی به نشر در پیام رسان های داخلی  ترجیح می دهند! و باید از خود سئوال کرد که چرا قریب 80 درصد از کاربران به هیچ روی تمایل نداشته اند به بهترین پیام رسان های داخلی کوچ کنند؟!  و چرا حتی معدود کوچ کنندگان مطیع تر، اغلب دو پیام رسان خارجی دیگر همچون ویسپی و واتس آپ را بر گزیده اند؟!'** اینستاگرام فضایی برای شاخ های اینستاگرامی و غداره کشان دنیای مجازیفتورچی می گوید: در نبود مقام پاسخگویی به این سئوالات و دغدغه های کارشناسان امر، گفتمان هر روزه برخی کاربران نوجوان و حتی خردسال تر شناسایی و معرفی انواع و اقسام فیلتر شکن های قابل اعتماد و سهل کاربردی است تا برای نخستین بار در تاریخ پیدایش اینترنت و توسعه ی شبکه های اجتماعی، رکورد نصب 'وی پی ان' های بعضا رفتار شناس و اطلاعات جو را بشکنند و چه بسیار و ب سایت های پورن و مستهجنی که از این رهگذر مجال خودنمایی پیدا کرده و خواهند کرد؛ دغدغه ی جدیدی که بر حسب ظاهر، تنها والدین و اولیای متعهد و مسئول را نگران تر می کند و گویا این معضل جدید در اولویت دستگاه های مسئول و مدیران عالی فرهنگی کشور نیست! 'از آنجایی که در عصر اطلاعات مکانیسم های محدودیت کننده، جامعه را متوقف نتواند کرد، شبکه های جایگزین خارجی چون اینستاگرام که در اردیبهشت سال گذشته حدود 30میلیون کاربر فعال داشت در روزهای اخیر متقاضیان بیشتری پیدا کرده و می رود تا از پیام رسان تلگرام پیشی بگیرد! شبکه ی عکس محور و جوان پسندی که بواسطه ی غفلت مدیران فرهنگی و اولیای کاربران و  بی توجهی به فرهنگ سازی نوجوانان و جوانان و بی اعتنایی به ارتقای سواد رسانه ای آنها در جامعه ی شبکه ای ودر عصر گسترش ظواهر مدرن و  پست مدرن  از جمله میل وافر جوانان به  تمایز یافتگی و یا شوق بی حَد شهرت طلبی و سودای سوپر استاری برخی به هر طریق ممکن، متاسفانه این شبکه فضای نابی را برای اشاعه ی بی‌بندوباری هایی از جمله فعالیت‌های آزادانه و بدون قیدوبند شاخ های اینستاگرامی، غداره کشان دنیای مجازی و .... فراهم کرده است.'** امنیت فرهنگی تحت سیطره یکه تازی های اینستاگرام این متخصص حوزه ارتباطات در ادامه صحبت های خود می گوید: و در این میان قصه ی پر غصه خودشیفتگان و هویت جویان نوجوان و جوانِ ساده دل و یله در فضای بی نظارت مجازی داستانی  اندوهناک تر است. همانطور که در مستندهای پول و پورن و اخیرا فیلم لاتاری هم پرده ای از شبکه ی اغفال جوانان و بویژه دختران جوان کنار رفت، در این زمانه  محدودیت پیام رسان تلگرام، شبکه  اجتماعی تصویر محور اینستاگرام،  یکه تازی کرده و زمینه  نفوذ فرهنگی بیشتری را در غفلت ناظران و رصد کنندگان را برای کنشگری و خود نمایشگری  ولنگارانه برخی کاربران نوجوان و جوان فراهم کرده است.وی بر این باور است: مسئولان فرهنگی و 'آی تی' کشور باید بدانند که امروزه نه تنها از طریق تحلیل محتوای پست ها بلکه از طریق ربات های هوشمند و رصد پیوسته گرایش، ذائقه، بازدیدها، لایک ها، کامنت ها، استیکرها، و ماهیت و  شخصیت افراد دنبال کننده و .... افراد و شبکه های مفسده جویی در داخل و خارج براحتی می توانند روحیات و خلقیات طعمه های خود را شناسایی و با بررسی تیپ شخصیتی شان،  آنان را برای اهداف پلید خود از جمله مدلینگ و  سپس جذب در اسکورت سرویس هایی فحشاء هدف گذاری کرده و با فرو غلطیدن شان در این ورطه ی هولناک، آنان را با وعده و وعیدهای بیشتر و دست نایافتنی، در گرداب فحشاء و فلاکت و تجربه ی بدترین شکنجه های جسمی و روحی  سوق دهند.'** ضرورت در اولویت قرار گرفتن آسیب های اینستاگرامفتورچی معتقد است: در زمانه ای که متولیان امر، مربیان تربیتی و فرهنگی و اولیای امور در گیرودار تحولات سیاسی و اقتصادی اند و شاید کمتر چون گذشته نگران شبیخون و تهاجم فرهنگی اند، در نبود پیام رسانی چون تلگرام و بی شک در دسترس قرار گرفتن فیلتر شکن های مختلف، شبکه های بازاریابی فشن و مدل در اینستاگرام، پیوسته در حال رصد رفتار و نحوه ی کنشگری کاربران نوجوان و جوان ما در این پیام رسان  رها و یله بوده تا زمینه ی انحراف و یا جذب  آنان را به گروه ها و باندهای منحرف و فاسد فراهم کنند؛ و لذا به اقتباس از حکایت سعدی گویا سنگ (تلگرام) را بسته اند و سگ ( اینستاگرام)را رها کرده اند تا حجب و حیای کاربران خود افشاگر فضای مجازی را بیش از پیش بدَرَد!وی در ادامه می گوید: امروز این سئوال در اذهان تداعی می شود که در این سیلِ روان پریشان کننده ی خبرهای مایوس کننده  اقتصادی، افزایش افسار گسیخته ی تورم، نابسامانی بازار ارز و سکه و ....تا چه اندازه تهدیدهای شبکه محبوبی با 40 میلیون کاربر ایرانی در این زمان بحرانی ضرورت داشت و آیا مسدود کردن صفحات حاوی تصاویر پورن و مستهجن و خشونت بار اینستاگرام که امروزه به آلبوم عکس کودکان خردسالمان مبدل شده و نمایشگر و آموزش دهنده ی رفتارهای جنسی است نزد متولیان و مسئولان عالی فرهنگی دارای هیچ اولویتی نبوده  و جای افزایش نگرانی  آنان نیست!فتورچی در نهایت  به این جمعبندی می رسد: جلوگیری از فعالیت پیام رسان های خارجی در کشور علاوه بر رونق اقتصادی کشور از خطر جاسوسی و سوء استفاده دشمنان از اطلاعات کاربران مان می کاهد، ولیکن باید دانست  که این مهم جز از طریق اعتماد سازی، تقویت زیر ساخت های لازم، افزایش کیفیت نرم افزارها و قابلیت و جذابیت پیام رسان های ایرانی و توجه به مزیت ها رقابتی ممکن نخواهد شد و فیلترینگ شبکه ای چون تلگرام بدون حجت و دلیل متقن و در زمانه ی هجمه ی دسیسه های سیاسی و دغدغه های اقتصادی تنها بر بی اعتمادی هر چه بیشتر مردم به مسئولان  و کاهش سرمایه ی اجتماعی دولت و کشور منجر خواهد شد.پژوهشم**س-م**1552            "}