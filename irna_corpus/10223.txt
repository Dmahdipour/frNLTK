{"onTitr":" نماینده سیرجان به نقل از جهانگیری:    ","titr":" کاهش قیمت ارز ادامه دارد","describe":" تهران- ایرنا- نماینده مردم سیرجان گفت : معاون اول رییس جمهوری در جلسه غیرعلنی امروز مجلس به نمایندگان اطمینان داد که کاهش قیمت ارز ادامه خواهد یافت.", "text":"به گزارش خبرنگار پارلمانی ایرنا، شهباز حسن پور در حاشیه جلسه غیرعلنی مجلس شورای اسلامی به نقل از معاون اول رییس جمهوری به خبرنگاران افزود : در این نشست همچنین اسحاق جهانگیری خبرهای خوشی از دستاوردهای جلسه سران قوا و همچنین ذخائر استراتژیک ارزی کشور به نمایندگان مجلس داد.وی همچنین اظهار داشت : معاون اول رییس جمهوری از مجلس شورای اسلامی خواست تا در مورد تفکیک وزارتخانه‌ها با دولت همکاری کند.** کنترل بازار ادامه می یابدسخنگوی هیات رییسه مجلس نیز در حاشیه جلسه علنی امروز مجلس در جمع خبرنگاران با تشریح این جلسه ، گفت : اسحاق جهانگیری در این جلسه گزارشی از شرایط کشور و مشکلات موجود به نمایندگان ارائه کرد. وی با بیان این که در این جلسه تامین ارز و تنظیم برنامه ارزی و کالایی کشور مورد بررسی قرار گرفت، یادآور شد: جهانگیری تاکید کرد که در کمیته تخصیص ارز نیازمندی های گروه های مختلف ارزی تامین شده و در این خصوص هیچ گونه مشکلی وجود ندارد. سخنگوی هیات رییسه مجلس به نقل از معاون اول رییس جمهوری تصریح کرد: کمیته ها هر موضوعی را که تشخیص دهند به ارز نیاز دارند، آن را تامین می کند، ارز لازم برای کنترل بازار ارز در اختیار دولت قرار دارد و کنترل بازار ادامه می یابد. نعمتی افزود: جهانگیری همچنین در این جلسه اعلام کرد صادرات غیر نفتی در 6 ماهه اول سال بیش از 26 میلیارد دلار بود که نسبت به سال قبل شاهد یک جهش مناسب هستیم. وی تصریح کرد: معاون اول رییس جمهوری همچنین در این جلسه اعلام کرد که برای رفع مشکلات کشور و تامین کالاهای اساسی هیچ مشکلی نداریم و این قول را به نمایندگان ملت و مردم داد که نیازمندی های اساسی تامین می شود. سخنگوی هیات رییسه مجلس به اظهارات جهانگیری درباره صادرات نفتی کشور اشاره کرد و گفت: معاون اول رییس جمهوری بیان کرد که باوجود شیطنت آمریکایی ها از تراز بودجه کشور فراتر رفته است، با توجه به تمام فشارهایی که آمریکایی ها برای موضوع نفت ایجاد می کنند اما ایران مشتریان نفتی خود را داشته و کار به گونه ای پیش می رود که هیچ گونه مشکلی وجود نداشته باشد. نعمتی اظهار داشت: جهانگیری از مجلس در خواست کرد با توجه به فرامین رهبر معظم انقلاب در خصوص این که دولت در صف کار بوده و باید هماهنگ کننده موضوعات مختلف باشد، مجلس نیازمندی های دولت را تامین کند. **تفکیک وزارت تعاون در دستورکار مجلس قرار می گیرد سخنگوی هیات رییسه مجلس همچنین به بررسی بحث تفکیک وزارتخانه های تعاون، کار و رفاه اجتماعی، صنعت، معدن و تجارت و راه و شهرسازی در مجلس اشاره کرد و گفت: بحث تفکیک دو وزارتخانه صنعت، معدن و تجارت و وزارت راه و شهرسازی رأی نیاورد اما موضوع تفکیک وزارت تعاون، کار و رفاه اجتماعی در کمیسیون اجتماعی رأی آورده و در دستورکار مجلس قرار می گیرد. نعمتی افزود: در نشست امروز رییس مجلس به معاونان رییس جمهوری اعلام کرد که فعلا با تشکیلات فعلی رییس جمهوری وزرای دو وزارتخانه ای که سرپرست دارند را به مجلس معرفی کنند. **تاکنون بحثی درباره جابه جایی وزرا عنوان نشده است وی ادامه داد: هفته آینده مجلس نشست علنی داشته و هفته پس از آن نمایندگان برای سرکشی به حوزه های انتخابیه می روند. وی افزود: اگر دولت همین امروز وزرای پیشنهادی برای دو وزارتخانه تعاون، کار و رفاه اجتماعی و صنعت، معدن و تجارت را معرفی کند هیات رئیسه از نمایندگان درخواست می کند که دو روز از هفته سرکشی را در اختیار مجلس قرار دهند تا موضوع مهم رأی اعتماد به وزرا معطل نماند در غیر این صورت دولت می تواند از زمان خود استفاده کند. نعمتی در پاسخ به سوالی در خصوص احتمال جا به جایی چند وزیر تصریح کرد: تاکنون چنین موضوعی مطرح نشده است البته رییس جمهوری اختیار دارد که افراد مدنظر خود را معرفی کند اما تاکنون بحث جابه جایی عنوان نشده است. وی ادامه داد: معاون اول رییس جمهوری در این جلسه به مجلس و مردم قول داد که ارز مورد نیاز کشور و تنظیم بازار در اختیار دولت قرار دارد و مشکلی در این زمینه وجود ندارد. وی در مورد استیضاح وزیران در مجلس نیز گفت: استیضاح حق نمایندگان است و به عنوان ابزاری بوده که در اختیار نمایندگان قرار دارد که اگر تعداد تقاضاکنندگان استیضاح بیشتر از 10 نفر باشد این استیضاح ها تقدیم هیات رییسه شده و به کمیسیون مربوطه ارجاع می شود. وی ادامه داد: استیضاح وزیر کشور، جهاد کشاورزی، راه و شهرسازی و صنعت، معدن و تجارت فعلا در دستورکار مجلس قرار دارد. سیام**9121**3050**1336            "}