{"onTitr":"","titr":" محدودیت ترافیکی جاده های کشور اعلام شد","describe":" تهران - ایرنا- مرکز مدیریت راههای کشور، محدودیت های ترافیکی از 11 تا 14 مهرماه جاری را برای برخی محورها از جمله هراز، فیروزکوه و چالوس اعلام کرد.", "text":"به گزارش روز چهارشنبه ایرنا، تردد موتورسیکلت از ساعت 12 ظهر روز چهارشنبه 11مهرماه تا ساعت 6 روز شنبه 14 مهرماه از محورهای کرج - چالوس، هراز، فیروزکوه و محور تهران - سمنان - مشهد و بالعکس ممنوع است، اما رفت و آمد موتورسیکلت های انتظامی و امدادی برای انجام ماموریت های ضروری در مسیر یاد شده، منعی ندارد. تردد انواع وسایل نقلیه از ساعت 14 تا 24 روز جمعه این هفته به سمت مرزن آباد در محور کندوان ممنوع است و با اعلام ماموران پلیس راه در محل، آمد و شد انواع وسایل نقلیه از ساعت 17 تا 24 همان روز از مرزن آباد به سمت کرج بصورت یکطرفه انجام می گیرد. همچنین تردد انواع تریلر، کامیون و کامیونت از محور کرج - چالوس و بالعکس همچنان ممنوع و رفت و آمد انواع تریلرها نیز از محور هراز ممنوع است. تردد کامیون ها و کامیونت ها به استثنای حاملان مواد سوختی و فاسد شدنی از ساعت 12 تا 24 روز چهارشنبه 11مهرماه جاری و همچنین از ساعت 6 تا 24 روزهای پنجشنبه و جمعه این هفته از محور هراز ممنوع شده است. علاوه بر این مرکز مدیریت راه های کشور اعلام کرد: حجم تردد در جاده های کشور در 24 ساعت گذشته در مقایسه با شبانه روز پیش از آن سه دهم درصد کاهش داشت. حجم تردد وسایط نقلیه سنگین از کل تردد ثبت شده در 24 ساعت گذشته معادل 12.6 درصد، اوج تردد بین ساعات 17 تا 18 و کمترین تردد، بین ساعات سه تا چهار صبح بود. ** ممنوعیت تردد به دلیل شرایط آب و هوایی:محور رامیان - اولنگ - شاهرود، واقع در استان های گلستان و سمنان و محور فرعی شمشک - دیزین، واقع در استان های البرز و تهران، همچنان تا اطلاع بعدی به دلیل نبود ایمنی کافی مسدود است.محور ایلام - اسلام آباد غرب واقع در استان ایلام به دلیل رفع نقص سیستم روشنایی و تهویه و محور پونل - خلخال واقع در استان گیلان، تا اطلاع بعدی به دلیل ریزش کوه مسدود شده است.هموطنان می توانند برای دریافت آخرین وضعیت راه های کشور عدد 141 را به شماره 1000141پیامک ارسال و یا با شماره‌های 141 و 88925252 تماس بگیرند. اقتصام** 1108*2025            "}