{"onTitr":"","titr":" 20 هزار بارنامه جا به جایی کالا در قزوین صادر شد","describe":" قزوین - ایرنا - مدیرکل راهداری و حمل و نقل جاده ای قزوین گفت: 20 هزار بارنامه جهت جا به جایی کالا از ابتدای مهر ماه امسال تاکنون از سوی این اداره کل در سطح استان صادر شده است.", "text":"به گزارش روز شنبه ایرنا و به نقل از روابط عمومی اداره کل راهداری و حمل و نقل جاده ای استان قزوین، افشین پیرنون افزود: میزان جا به جایی کالاهای یاد شده از تعداد بارنامه های صادره 221 هزار و 400 تن طی مدت یاد شده بوده است.این مسئول خاطرنشان کرد: رانندگان تلاشگر و سختکوش بخش حمل و نقل جاده ای، علی رغم همه مشکلات و تنگناهای موجود چرخ حمل و نقل کشور را به گردش درآورده تا سایر هموطنان و صنایع کشور در تامین مایحتاج خود با مشکل مواجه نشوند.مدیرکل راهداری و حمل و نقل جاده ای استان قزوین اظهار داشت: در 6 ماه نخست امسال نیز بالغ بر چهار میلیون و 600 هزار تن کالا توسط ناوگان حمل و نقل جاده ای استان جا به جا شد که این میزان با افزایش هفت درصدی نسبت به مدت مشابه سال گذشته بوده است.8054            "}