{"onTitr":"","titr":" 2 عامل سنگ پرانی به کامیون ها در خور وبیابانک دستگیر شدند","describe":" اصفهان - ایرنا - دادستان عمومی و انقلاب خور و بیابانک از دستگیری 2 عامل سنگ پرانی به کامیون های عبوری در حوزه قضایی این شهرستان خبر داد.", "text":"به گزارش ایرنا، روابط عمومی دادگستری کل استان روز یکشنبه به نقل از ابوالفضل زارعی افزود: دادسرا برای این 2 متهم وارد رسیدگی شده و پرونده با صدور کیفرخواست به دادگاه کیفری دادگستری شهرستان ارسال شده است.دادستان عمومی و انقلاب خوروبیابانک افزود: همچنین برای جلوگیری از تعرض به کامیونداران برخی  افراد مظنون و سابقه دار طی دستور به پلیس اطلاعات و امنیت عمومی شهرستان احضار و ضمن ارائه تذکرات لازم از آنها تعهد اخذ شد.وی اظهار داشت: همچنین مقرر شد گشت های نامحسوس خودرویی فعال شده تا در صورت بروز هر گونه تعرض به رانندگان و کامیونداران، متعرضان هر چه سریعتر دستگیر و پس از سیر تحقیقات اولیه به دادسرای عمومی و انقلاب شهرستان معرفی شوند.زارعی در پایان به مخلان نظم و امنیت عمومی هشدار داد: دادسرا بنا دارد با سرعت و جدیت به پرونده های اخلال در نظم عمومی و متعرضان به کامیونداران رسیدگی کند و با توجه به عمومی بودن جرم منتظر شکایت رانندگان کامیون بزه دیده نخواهد ماند.6994            "}