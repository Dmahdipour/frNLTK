{"onTitr":"","titr":" 31میلیارد ریال برای احیای بافت فرسوده گچساران هزینه شد","describe":" گچساران - ایرنا - رئیس بنیاد مسکن انقلاب اسلامی گچساران گفت: 31 میلیارد ریال اعتبار برای اجرای طرح های بهسازی روستاهای چهاربیشه و آبگرمو به عنوان پایلوت بافت های فرسوده روستایی این شهرستان هزینه شد.", "text":"حمدالله عباس پور روز شنبه در گفت و گو با خبرنگار ایرنا اظهار داشت: 16 میلیارد ریال اعتبار برای احداث کانال، آسفالت و پیاده روسازی در روستای آبگرمو در سال جاری هزینه شده است.وی بیان کرد: 15 میلیارد ریال نیز برای احداث کانال، آسفالت و پیاده رو سازی در روستای چهاربیشه در سال 1397 هزینه شد.رئیس بنیاد مسکن انقلاب اسلامی گچساران همچنین از نوسازی 531 واحد مسکونی در این 2 روستا خبر داد و افزود: از این میزان 231 واحد مسکونی در چهاربیشه و 300 خانه در آبگرمو نوسازی شد.عباس پور گفت: این واحدهای مسکونی با پرداخت تسهیلات نوسازی واحدهای مسکونی روستایی نوسازی شده است.وی ابراز داشت: اجرای طرح های هادی و نوسازی واحدهای مسکونی از طرح های مهم بنیاد مسکن برای تقویت زیرساخت های رفاهی زندگی روستایی باهدف جلوگیری از مهاجرت اهالی به شهرهاست. روستای یک هزار و 800 نفری آبگرمو در یک کیلومتری شمال شهر دوگنبدان مرکز شهرستان گچساران قرار دارد.روستای چهاربیشه بیش از 1800 نفر جمعیت دارد.درشهرستان گچساران 55 روستای بالای 20 خانوار وجود دارد.شهرستان گچساران دارای 122 روستا و 30 هزار نفر جمعیت روستایی، 38 دهیاری و 44 روستای دارای شورای اسلامی است.8143/1662            "}