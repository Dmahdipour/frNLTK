{"onTitr":" بازیهای پاراآسیایی 2018؛    ","titr":" سپهوند طلایی شد","describe":" جاکارتا - ایرنا - فرزاد سپهوند پرتابگر دیسک کشورمان علاوه بر کسب مدال طلای بازی های پاراآسیایی جاکارتا، رکورد جهان را نیز جابجا کرد.", "text":"به گزارش خبرنگار اعزامی ایرنا از جاکارتا، در ادامه رقابت های دوومیدانی بازیهای پاراآسیایی 2018 فرزاد سپهوند و شهرام حسن پور نمایندگان کشورمان در ماده پرتاب دیسک کلاس ادغامی F43/44 - F62/64 به مصاف حریفانشان رفتند که در پایان سپهوند موفق به کسب مدال طلا شد و حسن پور به عنوانی بهتر از ششمی نرسید.سپهوند با ثبت حد نصاب 54.61 متر ضمن کسب مدال طلا رکورد جهان را نیز جابجا کرد. در این ماده پرتابگران هندی به ترتیب با 45.41 و 46.64 متر به مدال های نقره و برنز دست یافتند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118**1597            "}