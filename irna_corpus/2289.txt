{"onTitr":"","titr":" کشت پاییزه گندم و جو در سربیشه آغاز شد","describe":" بیرجند - ایرنا - مدیر جهاد کشاورزی سربیشه گفت: کشت پاییزه گندم و جو در سه هزار و 600 هکتار از اراضی این شهرستان آغاز شد.", "text":"مریم جوادی بایگی روز چهارشنبه در گفت و گو با خبرنگار ایرنا افزود: از این میزان 2 هزار و 400 هکتار زیرکشت گندم و یکهزار و 200 هکتار زیرکشت جو بوده و سطح زیرکشت این دو محصول در شهرستان نسبت به سال گذشته افزایش نیافته است.وی گفت: کشت پاییزه گندم و جو تا اواخر آبان ادامه دارد و محصول آن از اوایل اردیبهشت ماه برداشت می شود.مدیر جهاد کشاورزی سربیشه بیان کرد: در راستای عملکرد بیشتر واحد سطح در سال جاری 200 تن بذر اصلاح شده بین کشاورزان شهرستان توزیع شد.وی افزود: همچنین کشت کلزا در سربیشه آغاز شد و 50 هکتار زیرکشت این محصول می رود.جوادی بایگی با بیان اینکه امسال 6 هزار تن ذرت علوفه ای از سطح 135هکتار از مزارع شهرستان برداشت شد گفت: از این محل 15 میلیارد ریال عاید کشاورزان شده است.وی از برداشت 11 تن زیتون در شهرستان سربیشه خبر داد و گفت: در این شهرستان 115 هکتار زیرکشت محصول زیتون قرار دارد که 45 هکتار بارور و 70 هکتار غیر بارور است.وی تصریح کرد: به دنبال توسعه و ترویج کشت محصول زیتون در شهرستان هستیم و کلکسیونی از 36 رقم انواع زیتون در دشت خوشاب کشت شده تا بتوانیم با شناسایی ارقام مفید، سطح زیرکشت این محصول را افزایش دهیم.شهر سربیشه به مرکزیت شهرستان سربیشه با هشت هزار و 251 کیلومتر مربع وسعت در فاصله 66 کیلومتری جنوب بیرجند مرکز خراسان جنوبی قرار دارد.7556*3028            "}