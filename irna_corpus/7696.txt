{"onTitr":"","titr":" کشفیات کالای قاچاق در زنجان 6 درصد افزایش یافت","describe":" زنجان - ایرنا- فرمانده انتظامی استان زنجان گفت: طی 6 ماهه اول امسال در بحث مبارزه با کالای قاچاق بیش از 24 میلیارد و 500 میلیون تومان کالا کشف شد که نسبت به مدت مشابه سال گذشته 6 درصد افزایش داشته است.", "text":"به گزارش ایرنا،سردار علی آزای روز جمعه در جمع شماری از مردم شهر زنجان با اشاره به برنامه و طرح های مختلف نیروی انتظامی استان طی 6 ماهه اول امسال اشاره کرد و افزود: طرح های امنیتی، انتظامی و ترافیکی در روزهای هشتم و 11 محرم بدون مشکل خاص امنیتی در استان برگزار شد.وی گفت: طی مدت یاد شده، وقوع جرائم خشن مثل سرقت مسلحانه، سرقت بانک، سرقت طلا فروشی، راهزنی و آدم ربایی در این استان به ثبت نرسید و در همین مدت نزدیک به 970 کیلوگرم انواع مخدر که بیشترین آن را تریاک به خود اختصاص داد کشف شد  که در مقایسه با مدت مشابه سال قبل افزایش 13 درصدی داشت.این مسئول انتظامی از افزایش 200 درصدی کشفیات تجهیزات ماهواره در استان طی 6 ماهه اول امسال خبر داد و گفت: این موضوع نشان می دهد دشمن با همین ابزارهای رسانه ای و تبلیغاتی در صدد تغییر افکار در جامعه است.وی با اشاره به افزایش 36 درصدی دستگیری متهمان فضای مجازی استان نیز در این مدت افزود: فضای مجازی مانند بمب شیمایی عمل می کند که با افکار انسانها سر و کار دارد و این جرم امسال نسبت به سال گذشته افزایش یافته است.آزادی افزود: طی همین مدت افزایش 35 درصدی تماس های عملیاتی شده با 110 و  فوریت های پلیسی ثبت شد و علاوه بر آن شناسایی و کشف 25 انبار احتکاری در 2 ماهه گذشته با کالاهایی به ارزش 15 میلیارد تومان از دیگر فعالیت های انجام گرفته بوده است.وی بیان کرد: طی مدت یاد شده شمار مددکاری و مشاوره اجتماعی افزایش 12 درصد داشته که امروزه با کارهای انجام گرفته در تمامی کلانتری ها این بخش در معاونت اجتماعی راه اندازی شده  که با همکاری متخصصان امر بیش از 85 درصد پرونده ها منجر به سازش شده است. ** مسئولان با تدبیر مشکلات مردم را برطرف کنندفرمانده انتظامی استان زنجان گفت: با توجه به شعار' پلیس  مقتدر ، امین مردم' این مهم در سایه مردم داری، قانونمندی ، قانونمداری و استفاده  از تجهیزات نوین در نیروی انتظامی است.وی بیان کرد:مسئولان امر با روحیه مجاهدانه، روحیه مضاعف کار و تلاش، مدیریت جهادی و عزم راسخ با قدرت به مردم خدمت کنند و در این راه  نباید سستی و سهل انگاری کنند.این مسئول ادامه داد: مسئولان باید نسبت به مردم دلسوزی و پشتکار داشته باشد و علاوه بر آن با قانونگرایی، مبارزه با تجمل گرایی، تدبیر، دور اندیشی، بصیرت و ترجیح دادن منافع ملی به منافع شخصی، حزبی و گروهی، پایبندی به ارزشها، حرکت در مدار قانون اصولی کلی نظام منویات رهبری بتوانند به مردم خدمت کنند.وی بیان کرد: مسئولان با تدبیر مشکلات اقتصادی مردم را حل کنند و همچنین مشکلات اقتصادی صاحبان حرفه ها را رفع کنند و تقویت امنیت، استقلال، اقتدار را در دستور کار قرار دهند.آزادی افزود: موضوع امنیت موضوع ساده ای نیست و برای تحقق این امر هم مردم، مسئولان و دولت و با انسجام و وحدت می توان بر دشمن غلبه کرد.فرمانده انتظامی استان زنجان گفت : بروز ناامنی تمامی فعالیت ها را تحت الشعاع قرار می دهد که این مهم در همه ابعاد پیش نیاز پیشرفت توسعه است و هم اکنون وضعیت خوبی در این بخش حاکم بوده و مردم بیشترین رضایتمندی را دارند.وی بیان کرد: نیروی انتظامی در کنار نیروهای مسلح، سازمانها و نهاد های اطلاعاتی و امنیتی با همراهی مردم به این نقطه رسیده اند، هر چند ممکن است دشمنان بخواهند ناامنی ایجاد کنند اما به برکت رهبری، توکل بخدا و توسل ائمه اطهار اکنون 40 سالگی انقلاب را شاهد هستیم.این مسئول ادامه داد: یکی از اساسی ترین وظیفه نیروی انتظامی برابر  قانون و هدف از تشکیل این نیرو استقرار نظم، امنیت آرامش، عمومی، فردی و پاسداری از ارزش های مقدس جمهوری اسلامی است.وی یادآوری کرد: فعالیت های این نیرو در امور انتظامی، ترافیکی، امنیتی، مرزبانی، اطلاعاتی و خدماتی است که برای برقراری امنیت در سطح کشور بیش از 12 هزار و 800 شهید را تقدیم انقلاب کرده ودر سطح  استان نیز122 شهید است.به گزارش ایرنا، به مناسبت گرامیداشت هفته نیروی انتظامی 480 عنوان برنامه مختلف در سطح این استان برگزار می شود.13 تا 19 مهر امسال به عنوان هفته نیروی انتظامی نامگذاری شده و هر سال همگام با سراسر کشور در زنجان نیز برنامه های مختلفی به همین مناسبت اجرا می شود.9646/6085            "}