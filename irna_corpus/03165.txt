{"onTitr":"","titr":" راهبردهای صادرات محور در صنعت سنگ تقویت شود","describe":" خمین - ایرنا - استاندار مرکزی گفت: این استان به لحاظ ظزفیت های معدنی به ویژه سنگ تزئینی مزیت های مطلوبی دارد و می طلبد با تقویت راهبردهای صادرات محور سهم این حوزه را در اقتصاد و درآمدزایی افزایش داد.", "text":"سید «علی آقازاده» روز سه شنبه در آیین گشایش یازدهمین نمایشگاه بین المللی سنگ محلات، افزود: ایران در زمره 10 کشور معدنی جهان است و استان مرکزی نیز در حوزه سنگ و معدن تنوع بالا و ظرفیت‌های خوبی دارد که باید به درستی از آن ها بهره گرفت.وی اظهارداشت: استفاده صحیح از ظرفیت های غنی معادن، وابستگی به نفت و سایر منابع زیرزمینی در اقتصاد را کاهش می دهد و با مدیریت اصولی می‌توان این فعالیت بزرگ اقتصادی را جایگزین فروش 30 میلیارد دلاری نفت کرد.استاندار مرکزی تصریح کرد: در برخی موارد سرمایه‌گذار به سبب مدیریت ناقص منابع پس از دریافت تسهیلات  با مشکلاتی رو‌به رو شده که باید زنجیره هدایتگری در بخش سرمایه گذاری و پیشبرد امور شاغلان تقویت شود.آقازاده بیان کرد: تقویت گفت و گوی دولت و بخش خصوصی  در حوزه معدن مشکلات را برطرف می کندو باید در میزهای تخصصی مشکلات شود و دولت تدبیر و امید بسیار بر این موضوع تاکید دارد.استاندار  مرکزی خاطرنشان کرد: دولت تدبیر و امید برای رفع مشکلات سرمایه گذاران بخش صنعت سنگ اقدامات ارزشمندی داشته اما بعضی  قوانین پیچیده و موازی در این راستا وجود دارد که می طلبد هرچه سریعتر اصلاح شود.وی افزود: مشکلات مالی را نمی توان حل کرد اما می شود از صنایع حمایت کرد ودر حوزه معادن و سنگ باید مدیریت دوطرفه بین بخش خصوصی و دولت وجود داشته باشد و کشورهایی که در این حوزه موفق بودند  چنین ضابطه را سرلوحه خود قرار داده اند. وی گفت: استان مرکزی در راستای حمایت از فعالیت‌های بخش معدنی از هیچ کمکی دریغ ندارد اما در رابطه با برخی کارگاه‌ها در زمینه مسایل مالی مجدودیت وجوددارد.استاندار مرکزی با اشاره به اینکه تولید ماشین آلات معدنی در هپکو امسال آغاز می‌شود، گفـت: از مجموعه معدن داران انتظار می‌رود که حمایت لازم را با خرید ماشین آلات از این شرکت انجام دهند.رئیس سازمان صنعت، معدن و تجارت استان مرکزی نیز در این آیین گفت: این استان تنها خطه ای  است که از تخفیف ١٠ درصدی مطالعات معدنی استفاده کرده است.«محمدرضا حاجی پور» اضافه کرد: پرداخت تسهیلات ارزان قیمت در دستور کار این سازمان است و تمامی معادن می‌توانند از این فرصت و تسهیلات کم بهره استفاده کنند.وی با تاکید بر مشکلاتی در حوزه سنگ افزود:  میز تخصصی سنگ  19 مهر ماه در نمایشگاه بین المللی سنگ محلات برگزار می شود و امید می رود که مشکلات تولید و صادرات سنگ کشور حل شود و جایگاه سنگ در صادرات بهبود یابد.رئیس صنعت، معدن و تجارت استان مرکزی  گفت: تشکیل این میز در شهرستان محلات فرصتی مناسب برای تولیدکنندگان و صادرکنندگان است که از فضای ایجاد شده برای حل مشکلات و مسائل مربوط به تولید و صادارت بهره ببرند.فرماندار محلات نیز در این آیین گفت: قیمت تمام شده محصول در صنعت سنگ بالا است و محصولات تولیدی توان رقابت را در بازارهای جهانی را ندارند.«حسن قمری» افزود: با وجود سیاست‌های 20 ساله کشور،تاکید مقام‌معظم رهبری بر مبنای صادرات غیر نفتی و افزایش صادرات محصولات معدنی  در این حوزه موفقیت ها هنوز در حد انتظار نیست.وی با برشمردن توانمندی های محلات در حوزه سنگ، افزود: محلات از جمله شهرهای منحصر به فرد با ویژگی‌های خاص  از جمله در حوزه سنگ، مواد معدنی، ماهیان زینتی و گردشگری است که این‌ظرفیت‌ها نقش موثری در توسعه شهرستان و استان دارند.وی با اشاره به اینکه بیش از 2 و نیم  درصد ذخایر سنگ جهان در شهرستان محلات قرار دارد، گفت: بیش از 13 درصد ذخایر سنگ‌های تزیینی کشور در شهرستان محلات و شهر محلات وجود دارد.وی بیان کرد: این ویژگی ها فرصت خوبی برای سرمایه‌گذاری در این شهرستان ایجاد کرده، به طوری که  70 معدن فعال و 250  واحد فرآوری سنگ‌های معدنی در این شهرستان وجود دارد.فرماندار محلات تصریح کرد: یک میلیون و 200 هزار دلار سنگ نما سال گذشته از این شهرستان صادر شد و ظرفیت این شهرستان برای صادرات بیش از این میزان است.قمری، مهمترین مشکل در صنعت سنگ این شهرستان را فرسودگی تجهیزات بیان کرد و افزود: ماشین آلات و تجهیزات معادن و واحدهای فرآوری از فناوری خوبی برخوردار نیستندکه  رفع این معضل نیازمند پرداخت تسهیلات ارزان قیمت و حمایت جدی دولت است .نمایشگاه بین المللی سنگ محلات در فضایی به مساحت 90 هزار متر مربع شامل 20 هزار متر مربع فضای سرپوشیده و 70 هزار متر مربع و فضای باز برپا شده است.در 350 غرفه این نمایشگاه، آخرین دستاوردهای حوزه سنگ های معدنی و تزئینی در زمینه های فرآوری سنگ های ساختمانی، معادن سنگ، ماشین آلات استخراج معدنی، قطعات و لوازم سنگ بری، معدن و ماشین آلات تخصصی و سایر صنایع وابسته به این صنعت به نمایش درآمده است.نمایشگاه بین المللی سنگ محلات تا 20 مهرماه جاری دایر است.7277/6013/            "}