{"onTitr":"","titr":" میرمحمد صادق معاون فرهنگی خانه کتاب شد","describe":" تهران - ایرنا - سید سعید میرمحمد صادق، طی حکمی از سوی مدیر عامل موسسه خانه کتاب به عنوان «معاون فرهنگی» این موسسه منصوب شد.", "text":"به گزارش روز پنج شنبه خبرنگار فرهنگی ایرنا ازموسسه خانه کتاب؛ در این حکم ،نیکنام حسینی پور ابراز امیدواری کرده است، «معاون فرهنگی خانه کتاب با استفاده از ظرفیت های موجود در حوزه کتاب وجشنواره های فرهنگی که با موضوع کتاب برگزار می گردند و استفاده از خرد جمعی و بهره گیری از تجربه و تخصص کارشناسان داخلی که به مثابه سرمایه اجتماعی موسسه در طول ربع قرن اندوخته شده است در راستای تحقق برنامه های تدوین شده از سوی هیات امناء، هیات مدیره و اسناد بالا دستی، موفق و موید باشند.'وی می افزاید: بدیهی است اجرای مشارکتی جشنواره ها و استفاده از ظرفیت بخش خصوصی و انجمن های تخصصی و تشکل های صنفی حوزه نشر و همچنین بهره گیری از ظرفیت جامع علمی کشور برای ارتقاء آن حوزه از اولویت های اینجانب در موسسه خانه کتاب است.»سیدسعیدمیر محمد صادق متولد1348، دانش آموخته دکتری تاریخ ایران دوره اسلامی است و مدیریت طرح و برنامه شبکه جهانی جام جم، سردبیری مجله آیینه میراث، دبیری آیین بزرگداشت حامیان نسخ خطی، دبیری ده دوره جشنواره کتاب و رسانه ملی، مدیر روابط عمومی همایش هشتصدمین سال ولادت مولانا و جشنواره شعر فجر، مدیر مرکز پژوهش و معاون پژوهشی کتابخانه، موزه و مرکز اسناد مجلس شورای اسلامی، مدیر روابط عمومی نخستین همایش بین المللی شاعران ایران و جهان، مدیر روابط عمومی نمایشگاه بین المللی کتاب تهران(دوره 21 تا 23) و نوزدهمین نمایشگاه بین المللی قرآن کریم را در پرونده کاری خود دارد.دبیر اجرایی همایش امام علی (ع)، میراث و همایش علمی فلسفی خواجه نصیرالدین طوسی، مدیر روابط عمومی دومین و چهارمین جشنواره بین المللی مد و لباس فجر، مشاور علمی و فرهنگی دبیر کارگروه ساماندهی مد و لباس و دبیر اجرایی دومین جشنواره خاطره نویسی کتابداران از دیگر مسئولیت های وی بوده است.وی صاحب آثاری همچون بدایع الاخبار، ظفرنامه، بازگشتگان(مروری به قیام توابین) به روایت تاریخ طبری، تاریخ جهان آرای عباسی، مراسلات تهران(اسناد و نامه های شخصی و دولتی میرزا حسین خان مبصرالسلطنه)، سرگذشت شاه سلطان محمد خدابنده(بازنویسی و تلخیص کتاب نقاوه الاثر) است.وی همچنین، برنده جایزه هفتمین جشنواره کتاب فصل و نهمین دوره آیین بزرگداشت حامیان نسخ خطی برای تصحیح کتاب «ظفرنامه شرف الدین علی  یزدی» شده است. **خانه کتاب در یک نگاهمؤسسه خانه کتاب نهادی مستقل، زیر نظر معاونت فرهنگی وزارت فرهنگ و ارشاد اسلامی و فعالیتهای متنوعی را در دو حوزه اطلاع‌رسانی و جشنواره‌های فرهنگی عهده‌دار است.این مؤسسه فعالیت خود را از سال ۱۳۷۲ با هدف اعتلای فرهنگ کشور در حوزه کتاب و کتابخوانی، گسترش بانکهای اطلاعاتی حوزه نشر، شبکه‌های اطلاع‌رسانی الکترونیکی و اینترنتی، توسعه مباحث نو در نشر کتاب و بهبود وضع اهالی نشر و پدید آورندگان، با چاپ دو نشریه «تازه‌های کتاب» و «کتاب هفته» در حوزه‌های خاص آغاز کرده‌است.خانه کتاب همچنین به منظور توسعه کتاب و کتابخوانی، جشنواره‌های فرهنگی مختلفی نیز در زمینهٔ کتاب برگزار می‌کرد، از جمله کتاب سال جمهوری اسلامی ایران، کتاب فصل جمهوری اسلامی ایران، جایزه ادبی پروین اعتصامی،[۳] جایزه ادبی جلال آل احمد، جشنواره نقد کتاب و جایزه ادبی گام اول. هم‌اکنون تنها جشنواره کتاب سال و نقد کتاب برگزار می‌شود. جوایز ادبی به بنیاد شعر و ادبیات داستانی منتقل شده‌است. فراهنگ ** 3009** 1355 ** 1200            "}