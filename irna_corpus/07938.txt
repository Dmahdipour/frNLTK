{"onTitr":"","titr":" 35دفتر برای ثبت نام زائران اربعین در آذربایجان غربی فعال است","describe":" ارومیه- ایرنا- مدیرحج و زیارت آذربایجان غربی با بیان اینکه 35 دفتر زیارتی برای ثبت نام زائران پیاده روی اربعین حسینی فعال است، گفت: 32 دفتر از این تعداد به صوت دائم فعلا بوده و سه دفتر نیز به صورت موقت در شهرستان های فاقد دفتر زیارتی راه اندازی شده است.", "text":"محمدرضا ندیری روز جمعه در گفت و گو با خبرنگار ایرنا افزود: ثبت نام زائران پیاده روی اربعین حسینی از اواسط مهرماه جاری آغاز شده است و تا زمان فعالیت دفاتر کنسولگری ادامه می یابد.وی ادامه داد: هزینه ثبت نام پیاده ‌روی اربعین حسینی سال جاری سه میلیون و 777 هزار ریال است، که 150 هزار ریال از این مبلغ برای بیمه و 50 هزار ریال نیز جهت امور خدمات درمانی از زائران دریافت می شود.وی اضافه کرد: تبلیغ سفرهای زیارتی ارزان قیمت، غیرقانونی و بدون مجوز است و افراد علاقه مند به سفر زیارتی در برخورد با این مراکز باید هوشیارانه عمل کنند.مدیر حج و زیارت آذربایجان غربی ادامه داد: با توجه به شرایط خاص عراق، عزیمت به برخی از شهرهای زیارتی آن کشور تحت شرایط خاص امنیتی انجام می شود و تبلیغ کنندگان در فضای مجازی، هیچ مجوزی در این رابطه ندارند.ندیری با اشاره به اینکه محدودیت سنی برای ثبت نام وجود ندارد و هر کس توانایی لازم برای پیاده روی داشته باشد، می تواند در همایش اربعین حسینی شرکت کند، افزود: اخلاص در عمل و گام برداشتن در مسیر خدا مهمترین هدف در آیین پیاده روی اربعین است و زائران نیز باید به این امر توجه ویژه داشته باشند.وی ادامه داد: ممکن است به علت برخی مسائل از جمله افزایش درخواست، در دریافت ویزا با تاخیر مواجه شویم و از زائرانی که قصد سفر دارند باید در اسرع وقت اقدام به دریافت ویزا کنند زیرا ممکن است ویزای آنان با تاخیر صادر و موجب ترافیک در مرزها شود.به گزارش ایرنا هشت آبان سال جاری مصادف با روز اربعین سرور و سالار شهیدان حضرت اباعبدالله الحسین (ع) است.همه ساله و همزمان با اربعین حسینی بیش از 20 میلیون شیعه و دلبسته خاندان عصمت و طهارت (ع) در راهپیمایی اربعین حسینی شرکت می کنند که حدود 2 میلیون از آنان ایرانی هستند.9918/3072            "}