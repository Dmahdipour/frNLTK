{"onTitr":"","titr":" مددجویان البرز برای پیاده روی اربعین حسینی(ع) حمایت می شوند","describe":" کرج -ایرنا- معاون فرهنگی کمیته امداد امام خمینی(ره) البرز گفت: مددجویان این استان برای حضور در پیاده روی اربعین حسینی (ع) حمایت مالی می شوند.", "text":"حسین رجبی روز سه شنبه در گفت و گو با ایرنا افزود: ظرفیت پیش بینی شده دراین زمینه  500 نفر است که به ازای هر نفر چهار میلیون ریال پرداخت می شود.وی ادامه داد: درسال گذشته 300 نفر به ازای هر نفر چهارمیلیون ریال به این سفر معنوی اعزام شدند.رجبی گفت: همچنین امسال یک هزار و 630 مددجوی البرزی با کمک خیران به مشهد الرضا (ع) مشرف شدند.وی اضافه کرد: دراین مدت رقمی بالغ‌ بر 500 میلیون تومان بابت هزینه پذیرایی، اسکان و ایاب و ذهاب مددجویان شرکت‌کننده در این اردوهای مشهد مقدس هزینه شده  که 50‌ درصد آن از سوی نیکوکاران تأمین ‌شده است.‌اکنون در استان البرز حدود 20 هزار خانوار مددجو در قالب 33 هزار نفر تحت حمایت کمیته امداد هستند.8029/ 6155            "}