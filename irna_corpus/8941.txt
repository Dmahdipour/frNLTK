{"onTitr":"","titr":" مقادیری مواد غذایی احتکاری در اردبیل کشف شد","describe":" اردبیل - ایرنا - رییس سازمان صنعت ، معدن و تجارت استان اردبیل از کشف مقادیری مواد غذایی احتکاری به ارزش بیش از 2 میلیارد ریال در اردبیل خبر داد.", "text":"به گزارش ایرنا ، سید حامد عاملی روز پنجشنبه به خبرنگاران افزود: در پی کسب خبری مبنی بر احتکار مقادیر زیادی مواد غذایی در انباری در 2 نقطه از اردبیل ، بازرسان این سازمان به همراه نیروی انتظامی و با هماهنگی مقام قضایی به محل اعزام شدند.وی اظهارداشت: نیروهای عمل کننده در بازرسی از انبارهای مذکور 400 حلب 17 کیلویی روغن جامد به ارزش 361 میلیون و 200 هزار ریال  و 12 هزار و 600 عدد رب گوجه 800 گرمی به ارزش یک میلیارد و 764 میلیون ریال که بدون ثبت و اطلاع به سازمان صنعت، معدن و تجارت احتکار شده بود را کشف کردند.رییس سازمان صنعت ، معدن و تجارت استان از همکاری خوب مردم اردبیل با سامانه ارتباطی 124 سازمان صنعت ، معدن و تجارت استان تشکر کرد و گفت: این سازمان بر اساس ماده 60 قانون نظام صنفی برخورد قانونی و قاطعانه‌ای با افرادی که دست به احتکار کالا‌های اساسی و اقلام مورد نیاز جامعه می‌زنند، خواهد کرد.7110/ 1257            "}