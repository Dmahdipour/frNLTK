{"onTitr":"","titr":" دست دلالان از بازار خلخال کوتاه می شود","describe":" اردبیل - ایرنا - معاون فرماندار خلخال گفت: دستگاه های نظارتی این شهرستان دست دلالانی که اقدام به جمع آوری مایحتاج مردم از فروشگاه های عرضه مواد غذایی  می کنند، را باید از بازار این شهرستان کوتاه کنند.", "text":"به گزارش ایرنا ، احمد قنبری روز چهارشنبه در جلسه شورای اداری خلخال افزود: به تازگی افرادی با هدف سود جویی اقدام به  جمع آوری و خرید کالاهای اساسی مردم به نرخ پایین در بازار این شهرستان می کنند و انتظار از مجموعه دستگاه های نظارتی برخورد با این واسطه ها است. وی بیان کرد: فروش کالاهای اساسی و مواد غذایی به قیمت سابق در بیشتر مغازه های این شهرستان سبب هجوم افراد سود جو برای خرید عمده و انتقال و فروش آن به قیمت بالا در سایر مناطق کشور شده است.او با بیان اینکه در سال جاری یکی از معیارهای ارزیابی مدیران دستگاه های اجرایی شهرستان نحوه چینش میز خدمت و نوع ارائه خدمات به مراجعان است، اظهار داشت: در ارائه خدمات اداری به ارباب رجوع هیچ خط قرمزی برای مدیر و کارکنان دولت وجود نداشته و خط قرمز ما مردم هستند که باید از خدمات دولتی راضی باشند.قنبری با اشاره به آغاز مرحله دوم رزمایش سپاهیان حضرت محمد رسول الله گفت: با توجه به اعزام بیش از 700 نفر از بسیجیان این شهرستان برای حضور در رزمایش مرکز استان انتظار از مسئولان اداره ها همکاری با بسیج است.سرهنگ نوروزی ، جانشین فرمانده ناحیه مقاومت بسیج سپاه خلخال نیز با تقدیر از همکاری مسئولان دستگاه های اجرایی این شهرستان گفت: مرحله دوم رزمایش  با فراخوان گردان های عاشورا و گروه های جهادی در عصر روز چهارشنبه و اعزام نیرو با استفاده از 18 دستگاه اتوبوس به مرکز استان برای شرکت بسیجیان در رزمایش چند هزار نفری اردبیل برگزار می شود.خلخال در جنوب اردبیل واقع است.7119/6016            "}