{"onTitr":"","titr":" دومین دوره مسابقات ترکیبی آتش نشانان پردیس برگزار شد","describe":" تهران-ایرنا- دومین دوره مسابقات ترکیبی  آتش نشانان شهر پردیس به مناسبت گرامیداشت روز آتش نشان برگزار شد.", "text":"به گزارش روز چهارشنبه ایرنا، آتش نشانان ایستگاه‌ها شهر پردیس صبح امروز را با لباس فرم آتش نشانی با وزن 7 کیلوگرم این مسابقات که شامل حمل تبر، باز کردن قفل در با دستگاه فرز، جا به‌جایی وزنه با پتک، دو مارپیچ، حمل شیلنگ پرآب با فشار 5 بار به طول 20 متر و هدف گیری به سیبل و عبور از درب متحرک و کوبش ، حمل آدمک مصدوم برگزار کردند.محمد سیفی، رئیس اداره ورزش و جوانان شهرستان پردیس ضمن گرامیداشت یاد و خاطره شهدای گرانقدر به ویژه آتش‌نشانان شهید، یادآور شد: این قشر مانند رزمندگان دوران دفاع مقدس آماده خدمات رسانی به مردم تا پای جان هستند.رئیس هیات همگانی شهرستان پردیس نیز در حاشیه این مراسم در جمع خبرنگاران اظهار داشت: تقویت روحیه، بالابردن انگیزه و آمادگی جسمانی آتش نشانان اهداف اصلی ما در برگزاری این مسابقات است. هادی سوهانی گفت: یکی از کمیته‌های هیات همگانی، آتش نشانان هستند و ما امروز دومین دوره مسابقات را  با حضور 24 شرکت کننده از 4 ایستگاه آتش نشانی شهر پردیس برگزار کردیم.وی با اشاره به حضور آتش نشانان پردیس در مسابقات کشوری اظهار داشت: در مسابقات کشوری از بین 40 تیم شرکت کننده رتبه 16 و از نظر تجهیزات آتش نشانی و ایمنی رتبه اول کشوری را به دست آوردیم.سوهانی در ادامه عنوان کرد: بر اساس مذاکرات انجام شده و در صورت موافقت فدراسیون با توجه به امکانات و تجهزات آتش نشانی مناسب، شهر پردیس داوطلب میزبانی مسابقات کشوری دوره سوم آتش نشانان است.گفتنی است، دومین دوره رقابت های ترکیبی آتش نشانان شهرستان پردیس به همت هیات ورزش های همگانی، شهرداری و اداره ورزش و جوانان شهرستان پردیس و با حضور محمد سیفی رئیس اداره ورزش و جوانان شهرستان پردیس، هادی سوهانی رئیس کمیسیون فرهنگی هنری شورای اسلامی شهر پردیس و رئیس هیات همگانی پردیس، ناصر چراغی رئیس کمیسیون ورزشی  برگزار شد و داوری مسابقه را محمد علی وحیدخو نایب رئیس فوتبال و مشاور همگانی ، سعید علی اعظم مسئول ورزش اتش نشانی پردیس و اکبرخواجه دهی دبیر همگانی در محل پد هلیکوپتر اورژانس در بوستان ولایت بر عهده داشتند.تهرام/9441 / 1539            "}