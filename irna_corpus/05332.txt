{"onTitr":"","titr":" سیلاب پنج پل در گیلان را تخریب کرد","describe":" رشت - ایرنا - مدیرکل راهداری و حمل و نقل جاده ای گیلان گفت: بارش های شدیدی که وقوع سیلاب را در بسیاری از مناطق استان به همراه داشت، موجب تخریب پنج پل شده است.", "text":"محمد رضا نازک کار یکشنبه شب در گفت و گو با ایرنا افزود: پل های کیازنیک و لارسر در شهرستان املش، پل های کلفت و حیدرآلات قلعه رودخان در شهرستان فومن و پل طاقی کیلومتر 11 و 12 در شهرستان رضوانشهر،  پل های تخریب شده در استان هستند.وی با اشاره به اینکه 18 محور فرعی و روستایی گیلان بازگشایی شده ، گفت: تلاش ها برای بازگشایی 15 محور روستایی و فرعی مسدود شده دیگر ادامه دارد.نازک کار گفت: تا صبح امروز 33 محور فرعی و روستایی استان مسدود بود که با  اهتمام بی وقفه نیروهای راهداری، تاکنون 18 محور بازگشایی شده است.نزدیک به 11 هزار کیلومتر راه در گیلان وجود دارد که حدود 9 هزار کیلومتر راه روستایی و مابقی فرعی، اصلی و آزادراه هستند. 42 اکیپ راهداری با 470 نیروی راهدار و 245 دستگاه ماشین آلات سبک ، نیمه سنگین و سنگین در جاده های استان استقرار دارند. 7296/2007            "}