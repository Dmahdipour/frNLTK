{"onTitr":" رئیس دامپزشکی چابهار:    ","titr":" مجوز حمل افزون بر 2 میلیون کیلوگرم فرآورده خام دامی صادر شد","describe":" چابهار - ایرنا - معاون مدیرکل و رئیس اداره دامپزشکی چابهار گفت: مجوز حمل بهداشتی 2 میلیون و488 کیلوگرم انواع فرآورده های خام دامی شامل آبزیان(ماهی و میگو)، گوشت سفید و قرمز از ابتدای امسال تاکنون در این شهرستان صادر شده است.", "text":"اولیاء میرلاشاری روز دوشنبه در گفت و گو با خبرنگار ایرنا اظهار داشت: فرآورده های خام دامی یاد شده شامل مجوز صادرات هزار و 952 تن انواع آبزیان به خارج از کشور مانند عمان، عمارات متحده عربی، هنگ کنگ و تایلند است. وی افزود: بیش از 501 تن میگوی پرورشی در سالجاری به خارج از کشور صادر شده است.رئیس اداره دامپزشکی چابهار ترخیص 536 تن آبزیان وارداتی، 997 تن پودر ماهی، 485 تن ماهی تازه، 958 تن ماهی خوراکی منجمد، 15 هزار و 71 تن ماهی صنعتی، 165 تن میگو، 173 تن گوشت قرمز و آلایش دامی به صورت تازه و منجمد و 225 تن کنجاله سویا به مقاصد داخلی از دیگر اقدامات واحد قرنطینه عنوان کرد.وی ادامه داد: در بخش نظارت از ابتدای سالجاری تاکنون بیش از 958 مورد بازدید از مراکز تولید و عرضه شامل کارخانه ها، سردخانه ها و سوپرگوشت ها انجام که به تبع آن 2 هزار و 537 کیلوگرم انواع فرآورده ای خام دامی غیر بهداشتی امحاء شده است. میرلاشاری بیان کرد: 17 مورد مجوز بهداشتی برای ورود 501 هزار و 60 قطعه جوجه گوشتی به مرغداری های شهرستان صادر شده است.وی افزود: در این مدت 25 مورد صدور و یا تمدید پروانه بهداشتی بهره برداری کارخانجات، مسئولان فنی بهداشتی، پروانه بهداشتی تولید، خودروهای حمل و مراکز عرضه صورت گرفته است.رئیس اداره دامپزشکی چابهار گفت: آزمایشگاه این اداره برای تایید سلامت و ردیابی انواع بیماری های دام، طیور بویژه آبزیان و کنترل کیفی فرآورده های خام دامی چهار هزار و 322 مورد آزمایش بر روی نمونه های دریافتی انجام داده است.چابهار واقع در قلب مَکُّرانِ بلوچستان و در فاصله 645 کیلومتری جنوب زاهدان مرکز استان سیستان و بلوچستان از 2 شهر به نام های چابهار و نگور، سه بخش مرکزی، دشتیاری و پلان، شش دهستان و 438 روستا تشکیل شده است.3043**3213            "}