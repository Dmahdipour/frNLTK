{"onTitr":"","titr":" روسیه: ایران در سوریه با تروریست ها مبارزه می کند","describe":" مسکو - ایرنا - سخنگوی وزارت امورخارجه روسیه اعلام کرد: نظامیان ایرانی به صورت قانونی و به دعوت دولت سوریه در این کشور با تروریسم بین المللی مبارزه می کنند.", "text":"به گزارش ایرنا، «ماریا زاخارووا» این مطلب را روز پنجشنبه در نشست خبری با اشاره به حمله موشکی اخیر ایران به سازمان دهندگان حمله تروریستی اهواز در ساحل شرقی رودخانه فرات در سوریه بیان کرد. **حمایت برخی از مخالفان سوری از توافق ادلب سخنگوی وزارت امورخارجه روسیه در بخش دیگری از اظهارات خود به ادلب سوریه و توافق اخیر روسیه و ترکیه در مورد این منطقه اشاره کرد و گفت: بخشی از مخالفان مسلح سوری در استان ادلب از پیشنهاد مسکو و آنکارا برای ایجاد محدوده غیرنظامی در ادلب حمایت کرده اند.وی ادامه داد: نظامیان روسیه و سوریه شرایط برای آغاز فعالیت محدوده غیرنظامی در استان ادلب و ایجاد معبرهای انسانی برای خروج ساکنان محلی را فراهم کرده اند.   سخنگوی وزارت امورخارجه روسیه گفت: کار تشکیل کمیته قانون اساسی سوریه نیز با دشواری جریان دارد؛ متاسفانه اینطور نیست که همه شرکت کنندگان در این روند روحیه سازنده داشته باشند اما ما تلاش می کنیم که وضعیت را تغییر دهیم و ترتیبی اتخاذ کنیم که امور در مسیر سازنده قرار گیرد. **بی توجهی واشنگتن به پیشنهاد مسکو  زاخارووا خاطرنشان کرد: روسیه آماده مذاکره با آمریکا برای حل و فصل اوضاع افغانستان است، اما آنها به پیشنهادهای ما پاسخ نمی دهند.وی گفت که کشورهای عضو ائتلاف آمریکایی در افغانستان، همچنان بر راه حل نظامی مساله این کشور تکیه می کنند. وی تصریح کرد، طالبان فعالیت های نظامی خود را در تمام نقاط افغانستان افزایش داده است.زاخارووا افزود: نیروهای امنیتی افغانستان در سال جاری با تلفات بی سابقه ای مواجه شده اند، از جمله در ماه سپتامبر نیروهای افغان 513 کشته داده و 718 نفر نیز زخمی شده اند.** رد اظهارات دبیرکل ناتو سخنگوی وزارت امورخارجه روسیه به موضوع پیوستن مقدونیه به ناتو هم اشاره کرد و گفت: اظهارات «ینس استولتنبرگ» دبیرکل ناتو که گفته است مقدونیه در سال 2019 به عضویت این سازمان در می آید، غیرقابل قبول است. زیرا تصمیم درباره عضویت مقدونیه در سازمان پیمان آتلانتیک شمالی را باید ابتدا پارلمان های مقدونیه و یونان بگیرند.**نقض بی سابقه حقوق بشر در اوکراین وی در ادامه وضعیت نقض حقوق بشر در اوکراین را بی سابقه خواند و گفت: عدم رعایت حقوق اقلیت های قومی در اوکراین در تاریخ اروپای معاصر بی سابقه است.  ** اسکرپیال بازی سیاسی انگلیس  زاخارووا به موضوع سالزبری که روابط مسکو و لندن را بیش از هر زمان دیگری تیره کرده است، نیز اشاره کرد و گفت: ادعاهای بی اساس انگلیس درباره مسمومیت سرگئی اسکریپال جاسوس روس و دخترش در این کشور در راستای اهداف داخلی لندن مطرح می شود.سخنگوی وزارت امورخارجه روسیه گفت که شکی نیست، برخی از سیاستمداران انگلیسی از مساله سالزبری و ایمزبری برای افزایش سطح محبوبیت خود استفاده می کنند و بعضی هم تلاش می کنند رقیبان خود را با مطرح کردن این موضوع شکست دهند. ** دست داشتن آمریکا در افشای اطلاعات بانکی زاخارووا همچنین به موضوع افشای اطلاعات بانکی شماری از دیپلمات های روس توسط سایت اینترنتی بوزفید اشاره کرد و گفت: انتشار اطلاعات  دیپلمات های روسی در آمریکا توسط دولت ایالات متحده سازماندهی شده است.وی افزود: ما در این مورد به طرف مقابل هشدار داده ایم.**اقدامات آمریکا علیه چین ناراحت کننده استسخنگوی وزارت امورخارجه روسیه گریزی هم به جنگ اقتصادی چین و آمریکا زد و گفت که اقدامات آمریکا در مورد چین ناراحت کننده است.وی در مورد سخنان مایک پنس معاون رئیس جمهوری آمریکا که چین را به مداخله در امور داخلی کشورش متهم کرده است، گفت: این سخنان شایسته یک قدرت بزرگ نیست.اروپام*391** 1346 **شبس**1613            "}