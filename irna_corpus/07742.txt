{"onTitr":" خوش خدمتی عربستان در پاسخ به تهدیدهای آمریکا؛    ","titr":" سعودیهادستورترامپ برای جبران کاهش عرضه نفت ایران را اجرایی کردند","describe":" تهران – ایرنا - «محمد بن سلمان» ولیعهد سعودی که پدرش در روزهای اخیر با تحقیرها و هشدارهای مکرر دونالد ترامپ مواجه شده است، گفت دستورات رئیس جمهوری آمریکا برای جبران کاهش نفت ایران را اجرا کرده است.", "text":"به گزارش ایرنا، بن سلمان در مصاحبه ای با شبکه آمریکایی بلومبرگ اظهار داشت: خواسته آمریکا از عربستان و سایر کشورهای اوپک این بود که اطمینان دهند اگر هر گونه خللی در عرضه [نفت] ایران ایجاد شد ما آن را تامین کنیم. این اتفاق افتاد.ترامپ از افزایش بهای نفت ناراضی است و همواره اوپک را مورد حمله لفظی قرار داده و خواستار کاهش قیمت نفت توسط این کشورهای عضو آن شده است. اما تلاش های سعودی ها برای اجرای دستور ترامپ به آنها، موفقیت آمیز نبوده است، به طوریکه بهای نفت در هفته جاری به 86 دلار در بشکه افزایش پیدا کرد.معامله گران نفت می گویند که عربستان توان کافی برای افزیش سریع تولید نفت را ندارد یا از ظرفیت کافی برای جبران کاهش احتمالی عرضه نفت ایران برخوردار نیست. با این حال، بن سلمان مدعی شد: ما به ازای هر بشکه نفتی که اخیرا از [سهم] ایران کم شده است، دو بشکه صادر کرده ایم.مصاحبه بن سلمان در حالی انجام شد که ترامپ چهارشنبه گفت به «سلمان بن عبدالعزیز» پادشاه عربستان هشدار داده است که او بدون حمایت نظامی ایالات متحده «تا دو هفته» دوام نخواهد آورد.رئیس جمهوری آمریکا در میان تشویق هوادارانش در «ساوث هیون» ایالت می‌ سی ‌سی ‌پی اظهار داشت: ما از عربستان سعودی حمایت می کنیم. آنها ثروتمند هستند. من عاشق پادشاهم، ملک سلمان. اما گفتم، پادشاه، ما از شما حفاظت می کنیم. بدون ما شاید دو هفته هم آنجا نباشی. باید پول ارتش خودت را پرداخت کنی.ولیعهد سعودی در مصاحبه با بلومبرگ با پرسشی درباره این تهدیدها و تحقیرهای ترامپ روبرو شد. اما پاسخ او عمدتا حمله به «باراک اوباما» رئیس جمهوری سابق آمریکا بود، نه درباره سخنان ترامپ.بن سلمان گفت: من معتقدم که اوباما طی هشت سالی که سر کار بود علیه بسیاری از دستور کارهای نه تنها عربستان بلکه خاورمیانه کار کرد. او افزود: آمریکا در دوره رهبری اوباما شکست خورد، مثلا در مصر. بنابراین به چیزی در حدود دو هزار سال وقت نیاز است تا شاید با خطراتی مواجه شویم. من معتقدم که این [سخنان ترامپ] دقیق نیست.بلومبرگ بار دیگر از ولیعهد سعودی پرسید: آیا اهمیتی ندارد که او چیزهای بی ادبانه ای درباره پدرتان می گوید؟بن سلمان جواب داد: خب، می دانید، باید پذیرفت که دوستان چیزهای خوب و بدی می گویند. نمی توان دوستانی داشت که صددرصد چیزهای خوبی درباره شما بگوید؛ حتی در خانواده خودتان. سوءتفاهم هایی وجود خواهد داشت. این مساله را در همین مقوله بگنجانیم.ولیعهد سعودی درپاسخ به سوال دیگری درباره اینکه آیا ریاض قصد دارد تولید نفت خود را تا پایان سال جاری میلادی افزایش دهد یا نه، گفت: چیزی که عربستان سعودی اعلام کرده این است که اگر تقاضایی وجود داشته باشد ما با توجه به ظرفیت خود آن را تامین می کنیم. وی در خصوص اینکه که صحبت هایی درباره توافق میان عربستان و روسیه برای افزایش بیشتر تولید نفت شنیده می شود، طفره رفت و گفت: ما اعلام کرده ایم عربستان آماده است هر نوع تقاضا و سهم نفتی را که از ایران کم شده است، تامین کند.مساله «جمال خاشقچی» روزنامه نگار مشهور عربستانی و منتقد آل سعود نیز که در کنسولگری ریاض در استانبول ناپدید شده است، جزو سوالات دیگر بلومبرگ از بن سلمان بود.ولیعهد سعودی ادعا کرد: او وارد کنسولگری شد و بعد از چند دقیقه یا یک ساعت از آنجا خارج شد. مطمئن نیستم. ما از طریق وزارت خارجه در حال بررسی این موضوع هستیم تا بدانیم آن موقع دقیقا چه اتفاقی افتاده است.او افزود که قاشخچی «در داخل کنسولگری نیست» و «ما آماده ایم که از دولت ترکیه استقبال کرده تا وارد کنسولگری شده و ساختمان ما را بررسی کند.»شبک**9423**1708            "}