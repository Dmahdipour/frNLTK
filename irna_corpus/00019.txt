{"onTitr":"","titr":" واژگونی اتوبوس در فارس پنج کشته و 16 مصدوم داشت","describe":" شیراز- ایرنا- مدیر مرکز مدیریت حوادث و فوریت های پزشکی فارس گفت: واژگونی یک دستگاه اتوبوس در محور شیراز – مرودشت پنج نفر کشته و 16 نفر مصدوم برجای گذاشت.", "text":"دکتر محمد جواد مرادیان، شنبه در گفت و گو با ایرنا افزود: مصدومان حادثه با 6 دستگاه آمبولانس به بیمارستان شهید مطهری مرودشت اعزام شدند.وی ادامه داد: یک دستگاه اتوبوس آمبولانس نیز برای انتقال احتمالی مصدومان به شیراز به مرودشت اعزام شده است.مرادیان اضافه کرد: 2 نفر از مسافران این اتوبوس از گردشگران خارجی بوده اند که آسیبی به آنها وارد نشده است.او اظهار داشت: رئیس دانشگاه علوم پزشکی شیراز به همراه معاون درمان این دانشگاه برای بررسی و نظارت بر روند امدادرسانی در صحنه حضور یافتند.علت وقوع حادثه که حوالی ساعت 6 بامداد شنبه رخ داد، در دست بررسی است.6122 /1876            "}