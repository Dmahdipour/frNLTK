{"onTitr":" جانشین فرمانده ناجا:    ","titr":" تعداد جانباختگان تصادفات ایران کمتر از میانگین جهانی است","describe":" تهران- ایرنا- جانشین فرمانده نیروی انتظامی گفت: با توجه به آمار و اطلاعات موجود، میانگین جانباختگان تصادفات در ایران کمتر از میانگین جهانی است و به ازای هر 10 هزار خودرو در ایران حدود 5 درصد و در دنیا حدود 7 درصد است.", "text":"به گزارش خبرنگار اجتماعی ایرنا، سردار اسکندر مومنی روز سه شنبه در آیین رونمایی از طرح تست کیت سلامت رانندگان در شهرک آزمایش افزود: با همت و تلاش تمام دست اندرکاران مربوطه هر ساله تعداد جانباختگان تصادفات رو به کاهش بوده اما در هر صورت حتی یک نفر جانباخته هم زیاد است.وی خاطر نشان کرد: در حالی که در سال 84 آمار جانباختگان تصادفات در طول یکسال حدود 26 هزار نفر بود، سال گذشته این رقم به 16 هزار نفر رسید.جانشین فرمانده ناجا اظهار داشت: در این ارتباط رسانه ها در ارتقای فرهنگ رانندگی در خصوص کاهش تصادفات و کاهش آمار جانباختگان نقش بسزایی دارند.سردار مومنی افزود: رفتار ترافیکی، ایمنی جاده ها، قوانین و مقررات و زیر ساخت های مربوطه از جمله مسائل مهم در کاهش تصادفات است که باید بیش از این مورد توجه قرار گیرد.جانشین فرمانده پلیس کشور گفت: در سال 89 قانون بازدارندگی رانندگان متخلف نیز تغییر کرد اما با توجه به شرایط امروز و افزایش تعداد خودروها تغییر دوباره آن خالی از لطف نیست.وی ادامه داد: قانون باید موجب افزایش ایمنی خودرو و سلامت رانندگان و در مقابل برای قانون شکنان متخلف بازدارنده باشد.سردار مومنی تصریح کرد: کنترل رفتار ترافیکی و همیاری مردم در کنار اطلاع رسانی به موقع رسانه ها، موجب شده تا آمار جانباختگان به طور محسوسی کاهش یابد.وی گفت: از دیگر مسائلی که موجب کاهش تصادفات و آمار جانباختگان تصادفات می شود، کنترل مکانیزه و رفتار ترافیکی رانندگان خودروها است.جانشین فرمانده پلیس کشور تاکید کرد: اگر سیستم کنترل مکانیزه در سطح کشور به انجام برسد قطعا رفتار رانندگان نیز تغییر خواهد کرد و در نهایت موجب کاهش تصادفات خواهد شد.اجتمام * 1933 * 1095 * 3063            "}