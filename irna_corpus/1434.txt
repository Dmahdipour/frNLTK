{"onTitr":"","titr":" مهمترین عناوین خبری ایرنا از شامگاه  چهارشنبه  تا صبح پنجشنبه","describe":" تهران – ایرنا – وزیربهداشت: کمبود نیرو مهمترین مشکل مراکز درمانی و علت نارضایتی مردم است، هیات ایران استدلال هایش را علیه واشنگتن بیان کرد، فعال حقوق بشر: ماجرای خاشقچی، خط بطلان اصلاحات ادعایی بن سلمان است، سناتورهای آمریکایی خواستار تحقیق درباره سرنوشت خاشقچی شدند و ریابکوف : روابط روسیه و آمریکا فراتر از شرایط بحرانی است از مهمترین خبرهای ایرنا در 12ساعت گذشته بود.", "text":"اخبار داخلی*********تهران – نمایندگان جمهوری اسلامی ایران در نشست بعدازظهر روز چهارشنبه دیوان بین المللی دادگستری وابسته به سازمان ملل متحد، با ارایه مستندات و استدلال علیه واشنگتن ، ادعاها و اتهامات نمایندگان ایالات متحده را رد کردند.شیراز- عضو شورای مرکزی حزب اتحاد ملت ایران گفت: در شرایط کنونی، جریان اصلاحات در مقابل جریان برانداز قرار گرفته است، چون این جریان رادیکال، رقیب اول خود را در حال حاضر اصلاحات می داند و به همین دلیل عمده فشارها را بر این طیف سیاسی معطوف کرده است.ساری- وزیربهداشت، درمان و آموزش پزشکی گفت: با وجود ظرفیت سازی های خوب در حوزه سلامت کشور، کمبود نیرو مهم ترین مشکل مراکز درمانی و علت اصلی نارضایتی مردم در این بخش است.بندرعباس- مدیرکل شیلات هرمزگان گفت: در هفته نخست آغاز صید میگو در آبهای استان، میران صید این آبزی در مقایسه با مدت مشابه سال قبل 22 درصد رشد یافته که این رشد نوید بخش رشد صید در طول فصل میگو است.جاکارتا- کاروان ورزشی ایران در آغاز پنجمین روز بازی های پاراآسیایی 2018 جاکارتا به 2 مدال طلا دست یافت.اخبارخارجی *********نیویورک - فعال حقوق بشری ایرانی - آمریکایی، ربایش و احتمال قتل روزنامه نگار عربستانی در کنسولگری این کشور در خاک ترکیه را نتیجه پشتیبانی دولت ترامپ و رژیم صهیونیستی از محمد بن سلمان دانست و گفت مساله خاشقچی خط بطلانی بر اصلاحات ادعایی ولیعهد سعودی است.مسکو - معاون وزیر امور خارجه روسیه و معاون مدیر کل آژانس بین المللی انرژی اتمی درباره توافق هسته ای با ایران موسوم به برجام و تداوم اجرای آن گفت وگو کردند.مسکو - ایرنا - معاون وزیر خارجه روسیه درباره روابط مسکو و اشنگتن گفت :در وضعیتی قرار داریم که بسیار بدتر از شرایط بحرانی است و سردترین مرحله از روابط دوجانبه را سپری می کنیمتهران- موضع گیری های اخیر «هدبو رائول» نماینده پارلمان بلژیک و سخنگوی حزب کارگر در محکومیت اقدامات صهیونیست ها علیه مردم فلسطین نتیجه کشف و شهود یکباره نیست؛ بلکه مطالبه ای است که در عمق افکار عمومی اروپائیان ریشه دوانده است.تهران –22 سناتور آمریکایی روز چهارشنبه در نامه‌ای به «دونالد ترامپ» رئیس جمهوری آمریکا خواستار تحقیق درباره سرنوشت «جمال خاشقچی» روزنامه‌نگار منتقد آل‌سعود شدند که از زمان ورود به کنسولگری عربستان در ترکیه، ناپدید شده است.مسکو - وزیر امور خارجه روسیه با بیان این که مسکو با هرگونه تغییر موقعیت حقوقی ارتفاعات جولان از طرف اسراییل مخالف است، گفت که تغییر مالکیت این منطقه نقض قوانین بین المللی و قطعنامه سازمان ملل است.تهران - نیروی هوایی آمریکا چهارشنبه شب از استقرار بمب افکن های رادارگریز موسوم به «اسپریت بی 2 » در پایگاه معروف «پرل هاربر» در جزایر هاوایی آمریکایی واقع در اقیانوس آرام خبر داد.الجزیره- «مصطفی صنع الله » رئیس شرکت ملی نفت لیبی روز چهارشنبه گفت، کشورش اکنون روزانه یک میلیون بشکه نفت تولید می کند.تهران- درادامه طرح تخریب مناسبات ایران و اروپا توسط گروهک تروریستی منافقین و رژیم صهیونیستی ، دادستانی بلژیک روز چهارشنبه اعلام کرد که اسدالله الف. (اسدی) دیپلمات ایرانی و سه تن دیگر را متهم به تلاش برای بمب‌گذاری در نشست منافقین در پایتخت فرانسه کرده است.تهران- «آیدی کوهین» پژوهشگر مطالعات راهبردی &#39;بگین-سادات&#39; مدعی شد: «بنیامین نتانیاهو» نخست وزیر اسرائیل و «محمود عباس» رئیس تشکیلات خودگردان فلسطین برای ضربه زدن به جنبش حماس با یکدیگر توافق دارند.لندن – خبرگزاری رویترز روز چهارشنبه به نقل از یک منبع سعودی گزارش داد: سازمان اطلاعات انگلیس معتقد است که به خاشقچی در کنسولگری عربستان در ترکیه مواد مخدر خورانده که منجر به اوردوز شده است.تهران - موسسه «هنلی پاسپورت ایندکس» (The Henley Passport Index) با انتشار تازه‌ترین رده‌ بندی گذرنامه ‌ها، قدرتمندترین و ضعیف‌ ترین پاسپورت ‌های جهان را معرفی کرد که گذرنامه ژاپنی با امکان سفر آزاد به 190 کشور، معتبرترین پاسپورت جهان شناخته شده است.کوالالامپور - سازمان مدیریت فجایع ملی اندونزی برآورد کرد: زمین لرزه 6.4 ریشتری بامداد پنجشنبه در سواحل جاوه شرقی اندونزی تاکنون 3 کشته و تعداد زیادی مجروج برجای گذاشته است.شبس*1613*            "}