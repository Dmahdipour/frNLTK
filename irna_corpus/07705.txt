{"onTitr":"","titr":" مال‌آقا ؛ تکه‌ای از بهشت در شرق خوزستان","describe":" اهواز - ایرنا - منطقه گردشگری مال آقا در شهرستان باغملک، همه ساله پذیرای عاشقان طبیعت و گردشگرانی است که به ‌دنبال یک منطقه بکر هستند.", "text":"به گزارش خبرنگار ایرنا، نام خوزستان، هرکسی که را به یاد گرمای طاقت فرسای بالای 40 درجه می‌اندازد و در ذهن بیشتر مردم، استانی آفتابی و گرم است که نخلستان‌های فراوان آن را احاطه کرده است، اما باید گفت منطقه گردشگری مال‌آقا می‌تواند تمام این تصورات را از بین ببرد.مال‌آقا از توابع شهر قلعه‌تل و در حدود 30 کیلومتری شمال شرقی باغملک، در شرق خوزستان  واقع شده است. از شهر باستانی قلعه تل که عبور کنیم حدود 16 کیلومتر راه را باید از بین تپه‌ها و کوه‌ها سپری کنیم تا به مال‌آقا برسیم. در میانه‌های راه نیز روستای تاریخی تمبی واقع شده است.این منطقه در فصل‌های بهار و تابستان ده‌ها هزار گردشگر را از سراسر خوزستان و استان‌های همجوار به خود جذب می‌کند. مسافرانی که قصد فرار از گرمای خوزستان را دارند، مال‌آقا را برای یک سفر دلنشین انتخاب می‌کنند.رودخانه‌ای با آب سرد و مواج از وسط سلسله جبال زاگرس، به این منطقه زیبایی دوچندان بخشیده است. یکی دیگر از دیدنی‌‌های این منطقه زیبا که به بهشت خوزستان شهرت دارد، یک سازه کهن آبیاری در کنار روستا است که در گویش محلی آن را  “بیاره” می‌نامند. این سازه سنتی برای انتقال آب از محل هایی که گسستگی در مسیر وجود داشته باشد ساخته  شده است.این سازه در فصول بهار و تابستان پوشیده از گیاه “پر سیاوش” می‌شود و منظره زیبایی به وجود می ‌آورد.از آثار تاریخی این منطقه می توان به سه گوردخمه که در زبان محلی به بردگوری و بردگپ معروف هستند و همینطور آثار باقیمانده از خانه ‌های ساخته شده در دل کوه اشاره کرد. آثار تاریخی کشف شده در مال‌آقا لزوم کاوش تاریخی را در آن دوچندان کرده است. اگر از مجاورت رودخانه مال‌آقا و در خلاف جریان آب حرکت کنید، پس از حدود سه کیلومتر به محل زندگی عشایر مال‌آقا می‌رسیم، از این محل رودخانه به دو قسمت تقسیم می‌شود، اگر از قسمت راست رودخانه پیش برویم پس از حدود چهار کیلومتر پیاده‌روی و دره پیمایی به تنگه‌ای زیبا به نام تنگ تی خواهید رسید. در انتهای این تنگه آبشاری با ارتفاع حدود 10 متر قرار دارد و آب سردی نیز در وسط آن جاری است. در این منطقه چندین آبشار کوچک به وجود آمده است که در کنار درختان کهنسال بلوط و چنار مناظر دلنشینی را به وجود آورده‌اند.مال‌آقا با درختان بی شمار انار، انگور، گردو، چنار، بادام وحشی و جنگل‌های بلوط پوشیده شده است و گیاهان محلی نیز اطراف رودخانه آن به چشم می‌خورد، کوه‌های مرتفع نیز در اطراف آن واقع شده‌ان.، مردم بومی منطقه، مردمی خونگرم و مهمان‌نواز هستند که با روی گشاده از میهمانان استقبال می‌کنند. همه این‌ها باعث شده که مال‌آقا یکی از روستاهای هدف گردشگری خوزستان لقب بگیرد.روستای مال‌آقا به دلیل شرایط خاص جغرافیایی خود، بر خلاف سایر نقاط خوزستان حتی در فصل تابستان هم آب و هوایی خنک و مطلوب دارد. سفر به این روستا در تمامی فصول سال زیبایی‌های خاص خودش را دارد. این منطقه در فصل‌های پاییز و زمستان، سرد و برفی است.9434/ 6037            "}