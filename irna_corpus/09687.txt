{"onTitr":"","titr":" طرح بازچرخانی آب در اصفهان اجرا می شود","describe":" اصفهان - ایرنا- استاندار اصفهان گفت : طرح بازچرخانی آب باید در شهر اصفهان اجرا شود چرا که در نشاط و پایداری منطقه اثرگذار است.", "text":"به گزارش ایرنا، محسن مهرعلیزاده روز چهارشنبه در آیین همایش شهرداران استان در تالار شهروند افزود : اجرای این طرح به نفع مردم است در غیر این صورت خشکسالی روز بروز در این استان شدیدتر می شود.وی اظهارداشت : برخی از مسئولان استان در ابتدا با طرح بازچرخانی آب موافق بودند اما اکنون که این طرح مطرح شده با آن مخالفت کرده و عنوان می کنند نیازمند بررسی بیشتر است.استاندار اصفهان خطاب به منتقدان طرح تصریح کرد: کدام قسمت از این طرح با محیط زیست مغایرت دارد؟ آیا فرونشست زمین و خشکسالی شدید و از بین رفتن درختان و پل های تاریخی اصفهان مغایرت بیشتری دارد یا طرح انتقال آب با لوله؟وی ادامه داد: کدام قسمت از این طرح با توزیع عادلانه آب زاینده رود مغایرت دارد؟ آیا 5 میلیون نفر جمعیت که حدود 2.5 میلیون نفر آن در شهر اصفهان زندگی می کنند حق استفاده از  تنها60 میلیون مترمکعب آب را ندارند؟استاندار اصفهان با بیان اینکه تصور می کردم عقلا، بزرگران و مدیران اصفهان راهکارها و طرح ها و نظرهای جدیدی در خصوص طرح بازچرخانی آب ارایه می دهند، گفت: اما در زمان حاضر برخی از مدیران طرح انتقال آب با لوله به منظور دایمی کردن و پایداری آب در زاینده رود را نیازمند بررسی می دانند.مهرعلیزاده خاطرنشان کرد : با اجرای طرح بازچرخانی آب برای تالاب گاوخونی، شمال، جنوب، شرق و غرب اصفهان آب به صورت عادلانه در نظر گرفته شده تا جایی که اولویت ها مشخص و آب را به نسبت اولویت ها تقسیم کنیم.وی ادامه داد : براساس شرایط موجود باید طرح های آبی متعددی طراحی شود، همچنین باید ساماندهی های لازم را در بستر روزخانه زانیده رود راستای جلوگیری از پرت آب انجام دهیم.استاندار اصفهان تصریح کرد : بحث آب در کلان کشور با مشکل و کمبود مواجه است به همین دلیل دولت طرح سازگاری با کم آبی را مطرح کرده است.وی اضافه کرد: باید کمی منطقی و عاقلانه فکر کنیم  و بدانیم جنانچه نظیر این طرح ها عملیاتی نشود در آینده نزدیک اصفهان با مشکلات عدیده ای از جمله مهاجرت  مواجه می شود.مهرعلیزاده گفت : نباید در قلب کشور و در جایی که مرکز آبادی، توسعه، حوزه فرهنگ و اخلاق، هنر، موسیقی، اقتصاد، صنعت، تکنولوژی و سواد است شاهد پیشرفت خشکسالی و مشکلات متعدد دیگر باشیم.استاندار اصفهان حدود 2 هفته گذشته پیش از تدوین طرح انتقال آب با لوله به منظور دایمی کردن و پایداری آب در زاینده رود با اجرای 52 کیلومتر لوله گذاری و استفاده از حداقل منابع آبی موجود در استان خبر داد که در آن سهم آب هر شهرستان واقع در مسیر رودخانه در سال هایی که محدودیت آبی وجود دارد، از طریق لوله انتقال می یابد.9913//6026/            "}