{"onTitr":"","titr":" تلفات حوادث رانندگی در خراسان‌ جنوبی کاهش یافت","describe":" بیرجند - ایرنا - رییس پلیس راه خراسان جنوبی گفت: آمار تلفات حوادث رانندگی در راه های درون و برون شهری استان 6 ماه نخست امسال نسبت به مدت مشابه سال قبل سه درصد کاهش یافت.", "text":"به گزارش ایرنا سرهنگ علیرضا رضایی روز سه شنبه در همایش استانی طلایه داران فرهنگ ترافیک و راهوران محله اظهار داشت: امسال با همراهی دستگاه های دخیل در ترافیک و حمل و نقل، تلفات حوادث رانندگی در سطح راه های استان هفت درصد و در کل راه های برون و درون شهری سه درصد کاهش داشته است.وی از افزایش 17 درصدی مجروحان تصادفات رانندگی در 6 ماه نخست امسال خبر داد و افزود: واژگونی خودرو از علت های اصلی تصادفات بوده که 54 درصد مجروحان و متوفیان را به خود اختصاص داده است.رییس پلیس راه خراسان جنوبی، کویری و طولانی بودن راه های استان را یکی از عوامل موثر در حوادث جاده ای عنوان کرد و گفت: کمبود جاذبه برای توقف منجر به خستگی، خواب آلودگی رانندگان و بروز تصادف می شود. وی با تاکید بر اینکه در روزهای پایان هفته به خصوص عصرهای چهارشنبه و جمعه که اوج مسافرت ها است شاهد بیشترین حوادث رانندگی هستیم ادامه داد: این حوادث از ساعت 16 تا 22 به شدت افزایش می یابد.سرهنگ رضایی با اشاره به حوادث رانندگی در سطح جاده های روستایی عنوان کرد: 44 درصد مجروحان حوادث رانندگی خراسان جنوبی در راه های روستایی هستند که همکاری و توجه بیشتر همیاران پلیس و راهوران محله را می‌ طلبد.وی برای برگزاری کلاس های آموزشی و ارتقای فرهنگ رانندگی به خصوص در مناطق روستایی اعلام آمادگی کرد. پایان این همایش با حضور فرماندهان انتظامی و سپاه انصارالرضا (ع) خراسان جنوبی، فرماندار و شهردار بیرجند، جمعی از مسئولان استانی و شهرستانی بیش از 20 طلایه دار فرهنگ ترافیک استان تجلیل شدند. 9893*3028            "}