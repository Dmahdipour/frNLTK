{"onTitr":" فرماندارشهرضا:    ","titr":" مناسب سازی محیط های شهری برای معلولان نباید فراموش شود","describe":" اصفهان - ایرنا - فرماندار شهرستان شهرضا گفت: مناسب سازی معابر ، خیابان ها و محیط های شهری برای تردد معلولان نباید به اصلی فراموش شده نزد مسئولان بدل شود", "text":"به گزارش ایرنا علی اصغر رفیعی نژاد روز سه شنبه در جلسه شورای مناسب سازی اماکن شهرستان شهرضا افزود : از لحاظ انسانی و قانونی موظف به حفظ محدودیت های قشر معلول جامعه در کمترین میزان خود هستیم و در این راستا باید به گونه ای برنامه ریزی کنیم که این محدودیت ها بیشتر نشود.رفیعی نژاد تصریح کرد: شایسته نیست به علت کمبود منابع مالی جامعه خود را از حضور معلولان که 10 درصد ظرفیت جامعه را تشکیل می دهند ازدست بدهیم .وی افزود: هرکدام از مسئولان باید حداکثر توان خود را برای  رعایت قوانین مربوط به معلولان به کار بگیرند.فرماندارشهرضا گفت: باتوجه به موقعیت جغرافیایی و شیب مناسب این شهرستان ،مناسب سازی اماکن عمومی و معابر برای معلولان جسمی حرکتی هزینه زیادی ندارد.رفیعی نژاد تصریح کرد: 927 معلول جسمی حرکتی ، 260 نابینا ، 883 ذهنی ، 25 نفر مبتلا به صرع و 200 معلول ساکن روستا در شهرضا زندگی می کنند.وی افزود: 580 نفر از گروه های مختلف معلولان در پنج مرکز اقامتی ، سالمندان ، بیماران اعصاب وروان، معلولان ذهنی و اوتیسم زیر نظارت اداره بهزیستی شهرضا نگه داری ومراقبت می شوند.فرماندار شهرضا تاکید کرد : می طلبد درراستای حفظ کرامت انسانی و عزت نفس معلولان و جانبازان شهرستان ، یک نفر از هر اداره مامور به انجام مراحل اموراداری این قشر شود.رفیعی نژاد گفت: برقراری مستمری، اضافه یارانه،  کمک هزینه درمان،  کاردرمانی ، گفتار درمانی ، شنوایی سنجی و پرداخت حق پرستاری بیماران کمایی در خانه  از خدمات ارائه شده به معلولان زیر پوشش بهزیستی شهرضا بوده است.وی تصریح کرد: می طلبد ادارات ودستگاه های اجرایی ، بخشی از بودجه  سال آینده را به مناسب سازی اماکن برای معلولان و جانبازان شهرستان اختصاص دهند.رئیس اداره بهزیستی شهرستان شهرضا  نیز گفت: 30 درصد از مناسب سازی اماکن در شهرستان انجام شده است.سیدعلی موسوی تصریح کرد: طرح مناسب سازی اماکن توسط وزارت کشور و با نظارت سازمان بهزیستی از سال  1370  آغاز شد.موسوی افزود: امسال شاهد تصویب قانون جدید حمایت از معلولان و ارزیابی ادارات شهرستان در این راستا بودیم و  قبل از مناسب سازی فیزیکی اماکن به فرهنگ سازی در این زمینه نیاز است.شهرستان شهرضا با جمعیتی حدود 160 هزار نفر در 70 کیلومتری جنوب اصفهان واقع است.پ/7144 / 6022            "}