{"onTitr":" جودوکار وزن منهای 81 کیلوگرم:    ","titr":" به تجربه حریفان می بازیم","describe":" جاکارتا- ایرنا- امید جعفری جودوکار وزن منهای 81 کیلوگرم پس از تصاحب مدال برنز بازیهای پاراآسیایی جاکارتا گفت: تیم ما از نظر آمادگی جسمانی و روحی از همه تیم ها بالاتر است، اما به علت تجربه کم در رقابت های برون مرزی، در مسابقات با مشکل روبرو می شویم و به تجربه حریفان می بازیم.", "text":"به گزارش خبرنگار اعزامی ایرنا از جاکارتا، جودوکار وزن منهای 81 کیلوگرم کشورمان امروز (سه شنبه) در دیدار رده بندی مسابقات جودوی پاراآسیایی با غلبه بر حریف هندی خود، به مدال برنز رسید.پس از کسب مدال برنز گفت: خوشحالم شرمنده خانواده و مردم ایران نشدم و در بخش انفرادی روی سکو رفتم. وی با اشاره به اینکه تمامی امکانات برای آماده سازی جودوکاران توسط فدراسیون نابینایان فراهم شده بود، اظهار داشت: مظلومی رئیس فدراسیون نابینایان و یوسف زاده سرمربی تیم، سعی کردند امکانات لازم و اردو های تمرینی زیادی را برای ما مهیا کنند. جعفری ادامه داد: تنها در زمینه برگزاری اردو های برون مرزی دچار کمبود بودیم و نتوانستیم در کمپ های تمرینی و تورنمنت های بین المللی حضور یابیم. وی تصریح کرد: تیم ما از نظر آمادگی جسمانی و روحی از همه تیم ها بالاتر است، اما به علت اینکه تجربه رقابت های برون مرزی ما کم است، در مسابقات با مشکل روبرو می شویم و به تجربه حریفان خود می بازیم. جودوکار وزن منهای 81 کیلوگرم کشورمان اظهار داشت: همین تیم ازبکستان که توانسته سه طلا از چهار وزن را از آن خود کند، در کمپ های تمرینی متعدد از جمله کمپ های ژاپن و کره جنوبی شرکت کرده و با آماده سازی خوبی در مسابقات پاراآسیایی حاضر شده است. جعفری که مدال طلای تیمی و برنز انفرادی بازیهای پاراآسیایی 2014 اینچئون و مدال نقره رقابت های آسیایی را در کارنامه خود دارد در پایان گفت: پنجشنبه مسابقات بخش تیمی برگزار می شود و امیدوارم بتوانیم راهی فینال مسابقات شویم. تیم ملی جودوی نابینایان و کم بینایان ایران تاکنون موفق به کسب سه مدال برنز در چهار وزن شده است. روز گذشته میثم بنی طبا در -60 کیلوگرم و رضا غلامی در -66 کیلوگرم موفق به کسب مدال برنز شده بودند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است. ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است. ورزشی ** 2052**9118**1584            "}