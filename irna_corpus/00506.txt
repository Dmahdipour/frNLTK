{"onTitr":"","titr":" 3.4میلیمتر باران در شهر دوگنبدان بارید","describe":" گچساران- ایرنا- کارشناس اداره کل هواشناسی کهگیلویه و بویراحمد گفت: عصر روز پنجشنبه 3.4 میلیمتر باران در شهر دوگنبدان مرکز شهرستان گچساران بارید.", "text":"به گزارش ایرنا، این نخستین بارندگی سال زراعی جدید در شهرستان گرمسیری گچساران بود که باعث خوشحالی مردم و لطافت هوا شد.ولی بهره‌مند پنجشنبه شب در گفت و گو با خبرنگار ایرنا بدون اشاره به آمار اظهار داشت: براساس بررسی نقشه های هواشناسی وضعیت جوی این استان در48 ساعت آینده آسمان صاف به تدریج افزایش ابر احتمال رگبار و رعد و برق در برخی نقاط و وزش بادهای نسبتا شدید پیش بینی می شود.وی تصریح کرد: ایستگاه های امامزاده جعفر و سی سخت به ترتیب با 38 و 11 درجه سانتی گراد گرم ترین و خنک ترین نقاط این استان در شبانه روز گذشته بوده است.میزان بارش باران در پنج ایستگاه این استان در سال زراعی 96- 97 نسبت به میانگین بلند مدت 228 میلیمتر کاهش یافته است.سال آبی یا زراعی در ایران از ابتدای پائیز شروع می‌شود و تا 31 شهریور سال بعد ادامه می‌یابد.میانگین بارش باران در ایستگاه‌های سی سخت، یاسوج، دهدشت، دوگنبدان و امامزاده جعفر در سال زراعی گذشته 309 میلیمتر بوده است.میانگین بلند مدت بارندگی در پنج ایستگاه هواشناسی این استان 537 میلیمتر ثبت شده بود.کارشناس اداره کل هواشناسی کهگیلویه و بویراحمد بیان کرد: براساس آخرین آمار میانگین بلند مدت بارندگی در یاسوج 804.2، سی سخت 686.6، دوگنبدان 430.2، دهدشت 491.4، لیکک 358.9 و امامزاده جعفر 423.7 میلیمتر است.بهره مند گفت: کهگیلویه و بویراحمد از نظر کاهش بارندگی پنجمین استان کشور پس از سیستان بلوچستان، هرمزگان، کرمان و فارس در سال زراعی گذشته نسبت به میانگین بلند مدت بوده است.وی اظهار داشت: میزان بارش باران در تمام ایستگاه‌های باران سنجی و هواشناسی کهگیلویه و بویراحمد نسبت به میانگین بلند مدت در سال زراعی 96-97 52.8 درصد کاهش یافته است.استان سیستان و بلوچستان با 74.9 درصد بیشترین کاهش بارش باران سال زراعی گذشته نسبت به مدت مشابه سال گذشته را داشته است.استان آذربایجان غربی نیز با 23 درصد کمترین میزان کاهش بارندگی در این مدت را داشته است.کهگیلویه و بویراحمد یک دوره خشکسالی را تجربه می‌کند.این استان 160 هزار هکتار زمین زراعی و 2 میلیون واحد دامی دارد.کهگیلویه و بویراحمد با مساحتی حدود 16 هزار و 249 کیلومترمربع، سرزمینی مرتفع و کوهستانی با اقلیم سردسیری و گرمسیری در جنوب غربی ایران قرار دارد.کهگیلویه و بویراحمد یک درصد مساحت کشور را در اختیار دارد.8143/6110            "}