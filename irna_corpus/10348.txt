{"onTitr":"","titr":" احتمال وقوع سیلاب در سه استان شمالی کشور","describe":" تهران - ایرنا - مدیر دفتر پیش بینی سازمان هواشناسی گفت: با نفوذ سامانه بارشی قوی در سواحل خزر ، احتمال وقوع سیل روز جمعه در استان های گیلان، مازندران و گلستان وجود دارد.", "text":"مسعود حقیقت روز چهارشنبه در گفت و گو با خبرنگار علمی ایرنا افزود: طی دو تا سه روز آینده در نوار شمالی کشور در استان های گیلان، مازندران، گلستان، خراسان شمالی و  شمال خراسان رضوی افزایش ابر و بارش پراکنده خواهیم داشت.وی اظهار داشت: امروز در ارتفاعات زاگرس به ویژه استان های کردستان ، کرمانشاه، همدان ، مرکزی، لرستان ، چهارمحال و بختیاری ، غرب اصفهان و فردا در شرق لرستان ، چهارمحال و بختیاری ، برخی نقاط فارس و شرق یزد بارش پراکنده باران پیش بینی شده است.حقیقت ادامه داد: جمعه سیستم بسیار خوبی بر سواحل خزر نفوذ می کند که جریانات سرد شمالی  یا ریزش هوای سرد از عرض های بالا باعث ابرناکی ، بارش باران ، وزش باد شدید و کاهش دما در ارتفاعات استان های ساحلی می شود.وی گفت: جمعه در استان های گیلان، مازندران، دامنه های البرز در زنجان، قزوین، البرز، تهران، سمنان، آذربایجان شرقی و جنوب آذربایجان غربی بارش باران همراه با کاهش دمای 5 تا 8 درجه ای رخ می دهد.وی گفت: جمعه بارش در استان های گیلان ، مازندران ، گلستان و ارتفاعات استان گلستان بارش شدت زیادی خواهد داشت و احتمال وقوع سیلاب وجود دارد ؛ این سامانه تا یکشنبه در کشور ماندگار است و کاهش محسوس دما را در سواحل شمالی به دنبال دارد.حقیقت افزود: همچنین جمعه در ارتفاعات اردبیل، تهران ، البرز و قزوین بارش برف دور از انتظار نیست.*** وضعیت هوای تهران / گرمترین و خنک ترین نقاط کشور مدیر دفتر پیش بینی سازمان هواشناسی افزود: بیشینه دمای دیروز تهران 30 درجه سانتی گراد بود و امروز نیز در همین شرایط باقی می ماند اما از فردا خنک می شود ، کمینه دمای امروز پایتخت 21 درجه بود.حقیقت گفت: دیروز آبادان و مهران با 44 درجه گرمترین و لاله زار در استان کرمان با 3 درجه خنک ترین نقاط کشور بودند.علمی 9014**1440            "}