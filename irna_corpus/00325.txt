{"onTitr":" امام جمعه موقت ورامین:    ","titr":" سکانداری ولایت فقیه کشتی انقلاب را به ساحل امن رسانده است","describe":" تهران – ایرنا – امام جمعه موقت ورامین گفت: ایران اسلامی در بحرانی ترین منطقه جهان قرار گرفته ولی سکانداری ولایت فقیه باعث شده تا کشتی انقلاب در امنیت کامل به ساحل امن برسد.", "text":"به گزارش ایرنا ، حجت الاسلام سید محسن محمودی در خطبه های این هفته نماز جمعه ورامین گفت: امنیت پایدار در منطقه بحران زده خاورمیانه، تنها یکی از دستاوردهای نظام مقدس جمهوری اسلامی که با استقامت و ایستادگی مردم و هدایت های ولایت فقیه حاصل شده است.وی گفت: ایستادگی ملت ایران که ناشی از تفکر انقلابی است باعث گردیده تا امنیتی بی نظیر در کشور حاکم باشد و با تمامی دشمنی هایی که استکبار جهانی علیه ملت ایران انجام داده، ایران اسلامی به مسیر رو به رشد و تعالی خود ادامه دهد.رئیس شورای هماهنگی تبلیغات اسلامی استان تهران افزود: ملت ایران با پیروزی انقلاب اسلامی ، بحران های متعددی نظیر غائله های قومی و منطقه ای ، کودتا ، ترور و بمب گذاری های متعددی را پشت سر گذاشت ولی با حضور به هنگام در صحنه ، تمامی این توطئه ها را خنثی کرد.وی در بخش دیگری از خطبه های نماز جمعه ورامین با اشاره به جلسه سران سه قوه با رهبر معظم انقلاب گفت: مهمترین خواسته مردم از مسئولان ، تحقق عملی رهنمودهای رهبر معظم است و این مهم جز با همدلی و همراهی تمامی آنان میسر نمی شود.محمودی به تهدیدها اقتصادی آمریکا اشاره کرد و افزود: سران آمریکا باید بدانند که با تبلیغات و جنگ روانی نمی توانند ایستادگی ملت ایران را در هم شکنند ، آنان هنوز ملت ایران را نشناخته و نمی دانند که ملت ایران برای تحقق اهداف خود ، از هیچ تلاشی فروگذار نیستند و همواره شعار مرگ بر آمریکا سر می دهند.خطیب موقت جمعه ورامین با گرامیداشت یاد شهید محراب شهید اشرفی اصفهانی گفت: مردم ایران همواره از جانب تروریست ها تهدید شده و آسیب دیده اند که تقدیم 17 هزار شهید ترور ، دلیلی بر مظلومیت ملت ایران در مواجهه با منافقین و تروریست ها است.همچنین حجت الاسلام جعفر طزری در خطبه های نماز جمعه این هفته خیرآباد ورامین گفت: یکی از مشکلات اساسی در مسیر پیشرفت انقلاب این است که مردم احساس کنند در مسیر خود به بن بست رسیده و آنچه تاکنون انجام داده اند، بی فایده بوده است.وی افزود: ملت ایران از ابتدای انقلاب شعار اساسی نه شرقی ، نه غربی ، جمهوری اسلامی را سر دادند تا همگان بدانند که ایران هیچگونه وابستگی به شرق و غرب ندارد و تلاش می کند تا بدون اتکاء به آنان ، حکومتی کارآمد برپا کند.طزری اظهار داشت: انقلاب اسلامی ملت ایران چنان تأثیری بر جهان گذاشته که غرب تاب دیدن آن را ندارد به این خاطر است که همواره با سنگ اندازی در مسیر انقلاب تلاش دارد تا دست یابی مردم به آن چه گفته اند را با مشکل مواجه کند.وی فشارهای اقتصادی دشمن را ناشی از ایستادگی و مقاومت 40 ساله مردم دانست و افزود: دشمن تلاش دارد تا با تحریم اقتصادی و تهدید این مطلب را القاء کند که انقلاب اسلامی در مسیر خود به بن بست رسیده و قادر به حل مشکلات نیست.امام جمعه خیرآباد ورامین گفت: امروز عده ای در حال القاء این مطلب هستند که انقلاب اسلامی به بن بست رسیده و راه چاره فقط در پناه بردن به دامن استکبار است.وی گفت: آنان تلاش دارند تا این حرف اشتباه را به مردم بقبولانند که بعد از 40سال مقاومت، امروز برای حل مشکلات باید به دامن آمریکا بازگردیم و راه حل مشکلات را از او بخواهیم ، در صورتی که تمامی مشکلات امروز نظام اسلامی ، ناشی از دشمنی آمریکاست.وی افزود: در نظام اسلامی با وجود استعداد های درخشان و نخبگان علمی و ظرفیت های بی نظیر کشور هیچ بن بستی وجود ندارد و مشکل از سوء مدیریت ها و ناکارآمدی هاست.تهرام/7254//1348            "}