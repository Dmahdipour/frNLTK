{"onTitr":"","titr":" شمارش معکوس برای دومین پیروزی دیپلماتیک در لاهه","describe":" بررسی شکایت ایران مربوط به توقیف اموال و دارایی‌ ها و وضع محدودیت ‌های غیر قانونی علیه بانک مرکزی جمهوری اسلامی و دیگر شرکت‌های ایرانی علیه دولت آمریکا در دیوان بین‌المللی دادگستری واقع در کاخ صلح شهر لاهه روز گذشته به کار خود پایان داد.", "text":"چهارمین و آخرین جلسه شکایت ایران به لاهه با موضوع رسیدگی به پرونده مصادره دارایی‌های بانک مرکزی در حالی با استماع دومین دفاعیات ایران پایان یافت که محسن محبی، رئیس هیات ایرانی در این نشست ادعاها و استدلال‌های مطرح شده توسط آمریکا در سومین روز جلسه استماع دیوان بین‌ المللی دادگستری را رد کرده بود. با توجه به اینکه ایران در شکایت خود از آمریکا که در تاریخ 14 ژوئن 2016 نزد دیوان بین ‌المللی دادگستری به ثبت رسید، آمریکا را به نقض عهدنامه مودت سال 1955 بین دو کشور متهم کرده است، واشنگتن به بررسی این شکایت و صلاحیت دیوان ایراد مقدماتی وارد کرده و لایحه ایراد مقدماتی خود را در تاریخ اول ماه مه 2017 به ثبت رسانده است.آمریکا در لایحه اعتراضی خود و در نخستین جلسه استماع، کوشید با ادعای حمایت ایران از تروریسم و طرح ادعاهای سیاسی و انتساب برخی عملیات ‌های انجام شده علیه این کشور به جمهوری اسلامی ایران، اقدامات غیر قانونی، احکام نامشروع و مغایر حقوق بین‌الملل خود مبنی بر توقیف اموال و دارایی‌های ایران در خارج از کشور از جمله بانک مرکزی و ایجاد محدودیت علیه اتباع و شرکت‌های تجاری ایرانی را توجیه کند.همچنین نماینده آمریکا در همین راستا تصمیم به خروج این کشور از عهدنامه 1955 مودت را که بیانگر ضعف رویکرد حقوقی و مستندات و استدلال‌های این کشور در ارتباط با این پرونده است، یک بار دیگر مطرح کرد.بر اساس این گزارش، در تاریخ سوم ژوئیه 2012 دادگاه منطقه کلمبیا در پرونده‌ای موسوم به «پترسون و دیگران» با ایراد اتهام به جمهوری اسلامی ایران مبنی بر دخالت در عملیات تروریستی، حکم به پرداخت 8.8 میلیارد دلار غرامت به بازماندگان قربانیان و زیان دیدگان حادثه کشته شدن نیروهای آمریکایی در پایگاهی در بیروت در سال 1983 از محل دارائی‌های ایران صادر کرد که در همین راستا، دادگاه جنوب نیویورک رای به توقیف 1.75 میلیارد یورو از اموال جمهوری اسلامی ایران نزد سیتی بانک نیویورک از محل مرکز اوراق بهادار مرکز بین ‌المللی کلیر استریم مستقر در لوکزامبورگ داد و مبلغ مذکور از اموال بانک مرکزی ایران به مدعیان پرداخت شد، احکامی که اکنون در این پرونده مورد اعتراض و دادخواست جمهوری اسلامی ایران قرار گرفته است.در همین راستا تا لحظه تنظیم این گزارش هنوز جزئیاتی از احراز صلاحیت دادگاه مشخص نشده و باید دید طی روزهای آینده در صورت احراز این صلاحیت، آیا دومین پیروزی دیپلماتیک در دادگاه لاهه به نفع ایران رقم می‌خورد یا خیر؟ امری که از منظر سیاسی و بین ‌المللی و همچنین اثرگذاری بر روی افکار عمومی بسیار می‌تواند شرایط را برای مقابله با فشارهای واشنگتن بر علیه تهران مساعدتر از قبل کند.منبع: روزنامه ابتکار؛ 1397.7.21گروه اطلاع رسانی**9117**9131            "}