{"onTitr":"","titr":" ژاپن و ویتنام برای ایجاد صلح در دریای چین جنوبی تلاش می کنند","describe":" تهران - ایرنا - ژاپن تودی نوشت: در حالی که ویتنام و پکن درگیر اختلافات ارضی در دریای چین جنوبی هستند، ژاپن و ویتنام موافقت خود را برای همکاری در راستای برقراری صلح و امنیت در این دریا اعلام کرده اند.", "text":"به گزارش روز دوشنبه ایرنا به نقل از ژاپن تودی، 'شینزو آبه' نخست وزیر ژاپن و 'نگوین شوآن فوک' همتای ویتنامی او طی دیداری که در دفتر آبه در توکیو داشته اند، آمادگی خود را برای ترویج تجارت آزاد و عادلانه از طریق موافقت نامه های تجاری منطقه ای که شامل مشارکت در توافق نامه «ترنس پاسیفیک» است، اعلام کرده اند.آبه گفت: 'در طول صحبتی که با 'فوک' نخست وزیر ویتنام داشته ام، مصمم شده ام تا تجارت آزاد در منطقه اقیانوس آرام را تحقق ببخشم.'ژاپن تودی در این بار نوشت: ویتنام، چین و برخی کشورهای جنوب شرق آسیا بر سر ادعاهای ارضی خود در دریای چین جنوبی دچار اختلاف شده اند؛ در میان این تنش ها پکن جزایر مصنوعی با زیرساخت های نظامی در این آب ها به وجود آورده است.«ژاپن با ادعای های ارضی در دریای جنوبی چین ارتباطی ندارد اما این آب ها را به عنوان خطوط حیاتی در حمل و نقل های دریایی و استراتژیکی می داند.»'فوک' بدون اشاره به چین گفت که در کنفرانس مطبوعاتی، او و شینزو آبه برضرورت ایجاد صلح، امنیت دریایی و آزادی حمل و نقل های هوایی در دریای چین جنوبی تاکید کرده اند.وی در این باره تصریح کرد: 'من از تلاش و ابتکار عمل ژاپن در ایجاد رفاه اقتصادی امن، آزادی تجاری و امنیت ناوبری در اقانوس هند، حمایت و استقبال می کنم.'به نوشته ژاپن تودی، همزمان با چهل و پنجمین سالگرد ایجاد روابط دو جانبه ژاپن و ویتنام، آبه متعهد شده است که مبادلات بین شهروندان را ارتقا دهد چرا که این کشور در حال آماده سازی وضعیت اقامت جدید برای افزایش تعداد کارگران خارجی می باشد.«توکیو همچنین وعده داده است که کمک هزینه ای به ارزش 1.2 میلیارد ین (11 میلیارد دلار) برای تهیه تجهیزات بررسی ایمنی غذایی، به منظور کمک به گسترش صادرات مواد غذایی ویتنام، به این کشور اعطا کند.»**آساق**9470**1663**            "}