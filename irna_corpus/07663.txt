{"onTitr":"","titr":" کشاورزان کهگیلویه و بویراحمد مواظب هوای روزهای آینده باشند","describe":" گچساران - ایرنا - کارشناس اداره کل هواشناسی کهگیلویه و بویراحمد با اشاره به وضعیت هوای این استان در چند روز آینده از کشاورزان خواست برای به حداقل رساندن خسارت‌های احتمالی به محصولات خود چاره اندیشی کنند.", "text":"ولی بهره مند روز شنبه در گفت و گو با خبرنگار ایرنا اظهار داشت: با توجه به پیش بینی هواشناسی درباره رگبار، رعد و برق و وزش باد شدید در ساعت های پایانی روزهای هفته جاری کشاورزانی که درحال برداشت برنج و خشک کردن آن هستند برای به حداقل رساندن خسارت های احتمالی چاره اندیشی کنند.وی همچنین از فروشگاه های فروش بذر در جایگاه های روباز خواست تا با توجه به شرایط هوا برنامه ریزی کنند.بهره مند ابراز داشت: حداکثر دمای هوای شبانه روز گذشته در ایستگاه‌های هواشناسی امامزاده جعفر 36.8،دوگنبدان 37.5، دهدشت 36.2، یاسوج 28 و سی سخت 27 درجه سانتیگراد گزارش شده است.کهگیلویه و بویراحمد با مساحتی حدود 16 هزار و 249 کیلومترمربع، سرزمینی مرتفع و کوهستانی با اقلیم سردسیری و گرمسیری در جنوب غربی ایران قرار دارد.این استان یک درصد مساحت کشور را در اختیار دارد.8143/1662            "}