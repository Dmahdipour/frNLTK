{"onTitr":"","titr":" الشرق الاوسط: روسیه در تلاش برای کاهش تنش در سوریه است","describe":" تهر ان- ایرنا- مقامات سعودی که به صورت پنهان و آشکار از رژیم صهیونیستی حمایت می کنند و از تجهیز سوریه به سامانه دفاع موشکی 'اس - 300 ' روسی دل خوشی ندارند، ادعا کرده اند: روس ها تلاش می کند تا تنش بین ایران و اسراییل در سوریه را کاهش دهد.", "text":"روزنامه سعودی 'الشرق الاوسط' روز شنبه به نقل از یک منبع روس که به نام وی اشاره نکرده، مدعی شد که مسکو تلاش های نامحسوسی را با هدف کاهش تنش در سوریه آغاز کرده است. به نوشته الشرق الاوسط این منبع بعید ندانست که مسکو در این زمینه بخواهد نقش میانجی را بین دو طرف در سوریه ایفا کند.این روزنامه افزود: روسیه در حمایت از تجهیز سوریه به سامانه اس-300 در پاسخ اسرائیلی ها که به نابودی آن تهدید کرده بودند، از مقامات این رژیم خواست تا عاقل و خویشتندار باشند. به نوشته این روزنامه، مسکو در دفاع از اقدام خود برای مجهز کردن سوریه به سامانه اس-300 پیشرفته، پیام هایی را به آمریکا و اسرائیل ارسال کرد و در همین راستا «سرگئی ریاباکوف» معاون وزیر خارجه روسیه اعلام کرد که دمشق حق دفاع از خاک خود را دارد و این سامانه هدف دفاعی داشته و اقدامی تحریک آمیز نیست. روزنامه سعودی افزود: همچنین «سرگئی ورشینین» معاون وزیر دفاع روسیه از تل آویو خواست تا خویشتنداری کرده و از تصمیمات عجولانه دوری کند چرا که مبارزه با تروریسم در منطقه مساله مهمی است و سوریه نباید صحنه تسویه حساب هایی باشد که هیچ ارتباطی به مبارزه با تروریسم ندارد، این در حالی است که «آویگدور لیبرمن» وزیر جنگ اسرائیل اعلام کرده که هر چند تل آویو در تلاش است هماهنگی ها با روسیه را به حالت طبیعی خود برگرداند، اما از حمله به مواضع اس-300 در سوریه عقب نخواهد نشست و اگر این سامانه علیه جنگنده های اسرائیلی بکار رود، آن را نابود خواهد کرد.به گزارش ایرنا، روسها تل آویو را مسئول سرنگونی هواپیمای نظامی 'ایلوشین-۲۰' خود می داند که شامگاه ۲۶ شهریور در غرب سوریه ساقط و تمام ۱۵ خدمه پروازی آن کشته شدند.  پس از آن بود که مقامات رژیم صهیونیستی تقلا کردند، اوضاع را به هر شکلی که شده سرو سامان دهند.'ریچارد کوزلاریچ' مدیر اندیشکده علوم و سیاست‌گذاری انرژی در دانشگاه 'جرج میسون' عقیده دارد که از این حادثه یعنی سقوط هواپیمای روسی در سوریه باید به عنوان نقطه عطفی برای تحولات خاورمیانه نام برد، زیرا که با ورود اس ۳۰۰ به سوریه دوران خود بزرگ بینی و نازیدن تل آویو به نیروی هوایی اش به سر آمده و این رژیم حد خود را خواهد دانست. وی افزود: موضع گیری روزهای گذشته مقامات صهیونیست درباره اس ۳۰۰ اوج درماندگی آنها را نشان می دهد. آنها گفته اند که مانع از ارسال این سامانه نخواهند شد، اما به شکل و شیوه ای که اعلام نکرده اند، با آن مقابله خواهند کرد.استقرار سامانه اس ۳۰۰ در سوریه که به نوعی اقدام تلافی جویانه روسیه علیه تل آویو است، قاعده جدیدی را ایجاد خواهد کرد و زمینه را برای تثبیت توازن جدید برای برخورد با اقدامات رژیم صهیونیستی فراهم می آورد.نگرانی واقعی تل آویو گزارشاتی هستند که نشان می دهد روسیه  قصد دارد از جنگ افزارهای الکترونیک استفاده کند تا بتواند عملیات دریانوردی، مسیرهای ارتباطاتی و رادار هواپیماهایی که در دریای مدیترانه در نزدیکی سوریه فعالیت می کنند را کنترل نموده و اختلالاتی در رادارها و مسیر های ارتباطی ایجاد کند.خاورم**1049**1651            "}