{"onTitr":" سرمربی تیم استقلال خوزستان:    ","titr":" افرادی که میگویند من دلالم باید این موضوع را ثابت کنند","describe":" اهواز – ایرنا - سرمربی تیم فوتبال استقلال خوزستان گفت: افرادی که بر روی سکوها من را دلال خطاب کردند باید این مسئله را اثبات کنند در غیر این صورت از آن ها شکایت می کنم.", "text":"به گزارش ایرنا داریوش یزدی پنجشنبه شب بعد از شکست تیمش مقابل نفت آبادان در مرحله یک هشتم نهایی جام حذفی در نشست خبری اظهار داشت: در شب هر مسابقه عده ای به ما توهین می ‌کنند، با این وضعیت ما چگونه می‌ توانیم با تمرکز کافی بازی کنیم. وی افزود: از روز اول که من مربی استقلال خوزستان شدم عده ‌ای که خودشان را به تیم چسبانده اند، برای تیم چالش به وجود می آورند، من عمری در فوتبال با صداقت کار کردم و اجازه دخالت در کارهایم را به کسی نمی دهم، متاسفانه‌ برخی از دوستان مربی که بیکار هستند به این افراد خوراک داده و هزینه می کنند تا هدایت یک تیم را بر عهده بگیرند.سرمربی استقلال خوزستان خطاب به دستگاه های امنیتی گفت: برخورد با این گونه افراد کار سختی نیست، اگر حساب افرادی که امروز یزدی را دلال می دانند را چک کنند‌ خیلی از مسائل مشخص ‌می‌ شود، همین افراد دیشب به مسئولان فنی و مدیریتی تیم توهین کردند و قطعا این اتفاقات بازیکنان جوان تیم را تحت تاثیر قرار می ‌دهد.وی در خصوص داور بازی گفت: متاسفانه فدراسیون در این بازی حساس داوری را انتخاب کرده که تا به حال در لیگ برتر سوت نزده است، داور همشهری مدیرعامل نفت آبادان است، این مسئله را ما می دانیم چگونه کمیته داوران نمی ‌داند، آیا این چینش نمی توا‌ند به ضرر تیم استقلال خوزستان باشد؟یزدی با بیان این که‌ در جریان بازی 2 بر صفر پیش افتادیم‌ تا زمانی که پنالتی به سود نفت اعلام نشده بود جریان بازی به سود ما بود گفت: داور با پنالتی که گرفت ‌آب سردی روی ما ریخت و در ادامه مسابقه را از دست دادیم، خطا روی کرار اصلا پنالتی نبود، و در مقابل پنالتی ما گرفته نشد، بارها در رسانه ‌ها گفته شده کرار بازیکنی است که داور را فریب می‌دهد و امروز هم این اتفاق افتاد. وی افزود: با قضاوتی که از داوردیدیم باید فاتحه فوتبال را خواند، عده ‌ای انگشت شمار هستند که از روز  اول برای تیم چالش درست کردند، آن ها در سال ‌های قبل هم این مشکلات را درست می ‌کردند و دوستان ما در گذشته با این افراد که درآمدشان از مربی و بازیکنان بیشتر است، سازش کردند و این موضوع توقع آن ها را بالا برده است، اگر به دنبال بر طرف کردن مشکلات فوتبال هستیم باید از وزارت ورزش، فدراسیون، مدیران، مربیان، بازیکنان و ... شروع کنیم. سرمربی استقلال خوزستان با بیان این که اولویت ما رقابت های لیگ برتر است گفت: ما در جام حذفی برنامه جدی نداشتیم و از روز اول گفتم دنبال فرصت دادن به بازیکنان جوان هستیم، سه بازی مهم در لیگ برتر آن هم در اهواز داریم و قطعا این نتایج را جبران می کنیم، هیچ وقت تیم یزدی در یک فصل 11 گل نخورده است اما در 2 بازی قبلی استقلال خوزستان 11 گل خوردیم که از این موضوع ناراحت هستیم.دیدار  تیم های استقلال خوزستان و نفت آبادان در مرحله یک هشتم نهایی جام حذفی با نتیجه پنج بر 2 به سود نفت آبادان به پایان رسید.9879/6002            "}