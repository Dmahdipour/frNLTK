{"onTitr":"","titr":" طرح ملی دست های مهربان در یزد آغاز شد","describe":" یزد - ایرنا - مدیرعامل جمعیت هلال احمر یزد گفت: پنجمین دوره طرح ملی دست های مهربان به مناسبت هفته کودک و به منظور ترویج فرهنگ مهرورزی در کانون غنچه های هلال احمر این استان آغاز شد.", "text":"به گزارش شامگاه چهارشنبه روابط عمومی هلال احمر یزد، محسن حرازی زاده افزود: این طرح تا بیستم مهرماه جاری ادامه دارد و در جریان آن، کودکان هدایای خود شامل اسباب بازی، عروسک و لوازم التحریر را به چادر‌های هلال احمر یا مهدکودک‌های تحویل می‌دهند تا از طریق کاروان‌ های نیکوکاری به دست کودکان مناطق کم برخوردار برسد.وی هدف از اجرای طرح را تشویق غنچه های هلال احمر به نیکوکاری و تقویت فرهنگ نوع دوستی آینده سازان این سرزمین از دوران کودکی بیان نمود و تصریح کرد: این امر که در راستای اهداف جمعیت هلال احمر است موجب بالا بردن حس نوع دوستی در میان کودکان می شود.این مسئول خاطر نشان ساخت: این طرح شاید در نگاه اول یک طرح ساده باشد، اما کودکان با هدیه اسباب بازی های خود که دلبستگی آنها است از مهمترین دارایی های خود به نفع کودکان دیگر می گذارند به این ترتیب کمک به هم نوع را می آموزند و کمک به هم نوع یکی از اهداف اصلی فعالیت های هلال احمر است.استان یزد میلیون و 138 هزار نفر جمعیت دارد.7536/ 6197            "}