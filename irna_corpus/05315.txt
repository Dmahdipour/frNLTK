{"onTitr":"","titr":" رئیس اینترپل استعفا کرد","describe":" تهران – ایرنا –  پلیس بین‌الملل (اینترپل) اعلام کرد که «مِنگ هونگوِی» رئیس این نهاد که در بازداشت آژانس عالی ضدفساد چین است، از سمت خود استعفا کرده است.", "text":"به گزارش ایرنا به نقل از آسوشیتدپرس، دبیرخانه کل اینترپل در لیون فرانسه در بیانیه‌ای نوشت که استعفای منگ را امروز (یکشنبه) دریافت کرده است.بر  مبنای این بیانیه، استعفای منگ به قید فوریت اجرایی شده است.اینترپل اعلام کرد که «کیم جونگ یانگ» مقام ارشد عضو کمیته اجرایی این نهاد به طور موقت سکان ریاست را در دست گرفته تا در نشست آتی مقام‌های اینترپل از 18 تا 21 نوامبر (27 تا 30 آبان) جایگزینی برای منگ تعیین شود.کمیسیون ملی نظارتی چین ساعتی قبل اعلام کرده بود که منگ به ظن «قانون‌شکنی» بازداشت شده است.دستگاه های نظارتی چین بطور کلی زمانی به پرونده مقام های ارشد این کشور ورود می کنند که اتهام فساد مالی وجود داشته باشد.منگ که از سال 2016 ریاست اینترپل را بر عهده داشت و همزمان معاون وزیر امور امنیت عمومی چین است، در روزهای گذشته پس از بازگشت فرانسه به کشورش، مفقود شده بود.همسر مِنگ گفته بود که او آخرین بار در زمان خروج از اداره مرکزی اینترپل در «لیون» فرانسه دیده شده و پس از آن اطلاعی از وی در دسترس نبوده است.اینترپل روز شنبه با صدور بیانیه ای از چین خواسته بود تا درباره مفقود شدن رئیس این نهاد و گزارش‌ها درخصوص بازداشت احتمالی او شفاف سازی کند.شبس ** 9386**1859            "}