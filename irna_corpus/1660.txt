{"onTitr":" استاندار:    ","titr":" نیازهای استان مرکزی را با خرید کالاهای تولیدی تامین کنید","describe":" ساوه - ایرنا - استاندار مرکزی از دستگاه های دولتی و بخش خصوصی خواست که برای تامین کالاهای مورد نیاز خود اولویت را به خرید محصولاتی که به صورت انحصاری در استان تولید می شود، اختصاص دهند.", "text":"به گزارش ایرنا، سید « علی آقازاده» عصر چهارشنبه در جریان سفر به شهرستان زرندیه و بازدید از واحدهای صنعتی، گفت: مشکلی که برای بسیاری از شرکت های صنعتی و تولیدی استان مرکزی وجود دارد این است که محصولات تولیدی آنها از سوی مصرف کنندگان استان با اولویت خریداری نمی شود.وی ادامه داد: موضوع اولویت قائل شدن برای کالاهای تولیدی استان به منظور تامین نیازها از سوی دستگاه ها و سایر مصرف کنندگان استان مرکزی در بخشنامه ای ابلاغ و همچنین در نشست های متعدد اقتصادی هم بر این موضوع تاکید شده است.استاندار مرکزی افزود: البته شرکت های تولیدی استان که کالاهای انحصاری تولید می کنند، باید توان رقابتی خود را افزایش دهند و به قوانین بازارهای تجاری توجه کنند تا بتوانند همچنان فروش خود را داشته باشند.آقازاده اظهار داشت: در بازدیدی از یک واحد تولیدکننده جوراب در شهر زاویه ، مشکل سرمایه در گردش این شرکت بررسی و قرار شد با تلاش فرماندار زرندیه و ستاد اقتصاد مقاومتی شهرستان این موضوع در دستور کار قرار گیرد.وی همچنین با اشاره به بازدید از یکی از واحدهای صنعتی تولیدکننده تابلوهای برق در شهرک صنعتی مامونیه، گفت: این کارخانه با 15 سال سابقه دارای مشکل نقدینگی است و با توجه به مصوبه 70 میلیارد ریالی برای دریافت تسهیلات این شرکت، مشکلی در زمینه وثیقه دریافتی بانک عامل ایجاد شده که تلاش می شود بانک در برابر قانون ملزم به مساعدت شود.وی گفت: با دریافت تسهیلات، این واحد تولیدی می تواند هم طرح توسعه تولید پست های برق سیار صنعتی که فناوری آن توسط همین شرکت ایجاد شده، را اجرایی کند و هم فروش محصولاتش را مانند گذشته داشته باشد.استاندار مرکزی گفت: کمبود نقدینگی و سرمایه در گردش از جمله مشکلاتی است که عمده واحد های تولیدی و صنعتی استان با آن مواجه هستند و همه توان و تلاش مدیریت استان و نیز ستاد اقتصاد مقاومتی این است که بتوان بخشی از این مشکلات را برطرف کرد.شهرستان زرندیه با 64 هزار نفر جمعیت و قرار گرفتن در مرز میان استان های مرکزی و تهران دارای 450 کارخانه و شرکت تولیدی است./4896/6539/3075            "}