{"onTitr":"","titr":" انتخابات میاندوره ای؛ کابوسی برای ترامپ","describe":" تهران- ایرنا- تجربه های تاریخی و بررسی موسسه های نظرسنجی در آمریکا احتمال موفقیت دموکرات ها در انتخابات میاندوره ای را تقویت می کند و ممکن است این حزب در دو سال باقیمانده از ریاست جمهوری «دونالد ترامپ» دردسرهای فراوانی را برای وی ایجاد کند.", "text":"به گزارش گروه تحلیل، تفسیر و پژوهش های خبری، تا کمتر از 40 روز دیگر (6 نوامبر- 15 آبان) مردم در سرتاسر ایالات متحده برای تعیین تکلیف 435 کرسی مجلس نمایندگان و یک سوم از 100کرسی مجلس سنا پای صندوق های رای می روند. همچنین شهروندان این کشور قرار است در مورد ده ها مقام ایالتی و تصویب و نهایی شدن طیف گسترده ای از قوانین تصمیم گیری کنند. تجربه تاریخی در چند دهه اخیر نشان داده که حزب حامی رئیس جمهوری مستقر در کاخ سفید دستاورد چندان مناسبی را از انتخابات میاندوره ای نداشته است. «باراک اوباما» در انتخابات میاندوره ای اول خود در سال 2010 حدود 60 کرسی را از دست داد و «جورج بوش» هم در دوره دوم ریاست جمهوری بیش از 30 کرسی را به حزب رقیب واگذار کرد.  به نظر می رسد با اقدامات و سیاست های ترامپ این اوضاع تکرار شود. تارنمای نشریه «گلوبال نیوز» آورده است که در انتخابات میاندوره ای مجلس نمایندگان آمریکا یک موضوع کانونی وجود دارد و آن هم ریاست جمهوری ترامپ است. آمریکایی ها برای رای دادن بر نتیجه دو سال ریاست جمهوری ترامپ جمهوریخواه تمرکز می کنند و همین موضوع به سال های باقی مانده از ریاست جمهوری وی شکل خواهد داد. حزب جمهوریخواه اکنون کنترل مجلس نمایندگان و سنا را در اختیار دارد و پیروزی دموکرات ها در انتخابات آتی می تواند مانعی جدی پیش روی برنامه های ترامپ در دوسال پیش رو باشد. همین موضوع باعث نگرانی بیش از پیش جمهوریخواهان و شخص ترامپ از نتیجه انتخابات میاندوره ای شده است.**آیا نظرسنجی ها این بار کارآمد است؟نظرسنجی هایی که پیش از انتخابات میاندوره ای گذشته از سوی موسسه های آمریکایی برگزار شد تقریبا توانست وقوع تحولات انتخاباتی را پیش بینی کند. اما نادرست بودن پیش بینی نظرسنجی ها در مورد انتخابات ریاست جمهوری آمریکا در سال 2016 که منجر به پیروزی ترامپ بر «هیلاری کلینتون» شد، از اعتماد مردم به اعداد و ارقم آن ها کاسته است. با این حال اکنون بیشتر نظر سنجی ها شانس دموکرات ها برای کسب اکثریت در دو مجلس یا حداقل در مجلس نمایندگان را بسیار بالاتر از رقیب برآورد کرده است. تارنمای روزنامه «یو.اس.ای تودی» در گزارشی خبر داد نظرسنجی ها نشان می دهند در رقابت انتخاباتی جهت کسب کرسی های میاندوره ای مجلس نمایندگان آمریکا اکنون دموکرات ها 14 درصد پیش افتاده اند و احتمال پیروزی آن ها بیشتر است. یافته های این بررسی که از سوی «موسسه ملی نظرسنجی» در دانشگاه «کوینپیاک» انجام شد حکایت از آن دارد که دموکرات ها رای 52 درصد شرکت کنندگان در انتخابات را به دست می آورند حال آنکه جمهوریخواهان تنها قادرند 38 درصد آرا را کسب کنند. نکته جالب در این نظر سنجی آن است که مردان بیشتر از زنان به حزب دموکرات گرایش نشان داده اند. از طرف دیگر سیاهپوستان ایالات متحده به طور کلی علاقه مندی بیشتری را به دموکرات ها بیان می کنند. نکته بارز این نظرسنجی آن بود که بیشتر آمریکایی ها برخلاف ترامپ اعلام کرده اند به رسانه ها اعتماد دارند. 69 درصد افراد رسانه ها را مورد اعتماد خود و اخبار آن ها را بخش مهمی از دموکراسی می دانند. تنها 21 درصد از شرکت کنندگان همچون رئیس جمهوری آمریکا رسانه ها را دشمن مردم عنوان می پندارند. یکی از پایین ترین برآوردها از پیشتازی دموکرات ها در گزارش تارنمای «ریل کیلیر پولیتیکس»، (Real Clear Politics)  آمده است که اعلام داشته دموکرات ها حداقل 8.3 درصد بیشتر از جمهوریخواهان رای کسب خواهند کردند. **دموکرات ها؛ کابوس دوساله ترامپدر بسیاری از تحلیل ها آمده است که دموکرات ها با کسب 23 تا 25 کرسی افزونتر می توانند اکثریت را در مجلس به دست آورند و چالش های بزرگ و عمیقی را برای برنامه های اجرایی ترامپ در دو سال باقیمانده از ریاست جمهوری وی ایجاد نمایند. براساس برآوردهای موسسه نظرسنجی (FiveThirtyEight ) دموکرات ها به صورت خالص به 25 کرسی نیاز دارند تا اکثریت 218 کرسی را در مجلس به دست بیاورند. برخی تحلیل ها حکایت از آن دارد که در این شرایط حزب دموکرات اکثریت خفیفی را در مجلس به دست خواهد آورد. بر پایه ارزیابی نهادهای رسمی و غیررسمی آمریکا، پیروزی جمهوریخواهان در انتخابات میاندوره ای به مفهوم پایانی بر سیاست های اوباما به ویژه موضوع خدمات بیمه ای و درمانی وی و برخی انتصاب ها در وزارت دادگستری خواهد بود. اما پیروزی دموکرات ها و به دست گرفتن کنترل هر دو نهاد قانونگذاری ایالات متحده، برنامه های قانونی ترامپ را به بن بستی تمام عیار می کشاند و این بدان مفهوم است که کشیدن دیوارهای مرزی و کاهش مالیات ها متوقف می شود. همچنین اصلاح قوانین مهاجرتی نیز از دیگر نتایج این امر خواهد بود. روزنامه «ایندیپندنت» در زمینه میزان و چگونگی موفقیت دموکرات ها در انتخابات میاندوره ای عنوان داشت باور غالب آن است که دموکرات ها در شرایط خوبی به سر می برند و می توانند اکثریت را در مجلس نمایندگان به دست آورند اما کسب پیروزی در سنا برای دموکرات ها سخت تر خواهد بود. دموکرات ها کسب اکثریت در انتخابات میاندوره ای را هدف مهم و اولویت خود قرار داده اند و اعتقاد دارند با اضافه کردن حداقل 24 کرسی به داشته های خود در سراسر آمریکا می توانند به کابوسی برای ترامپ و جمهوریخواهان تبدیل شوند. بنا بر تحلیل اینیدپندنت یکی از خوش شانسی های دموکرات ها این است که 39 عضو جمهوریخواه مجلس نمایندگان تصمیم گرفته اند برای انتخاب مجدد وارد عرصه رقابت ها نشوند. اگرچه بسیاری از آن ها اکنون ضدترامپ هستند اما بیشتر این افراد از جمله سیاستمداران پرنفوذ و سرشناسی بوده اند که در سال 2016 به ترامپ برای پیروزی در انتخابات کمک کردند. نمایندگان فلوریدا و پنسیلوانیا هم حزبی های رئیس جمهوری آمریکا هستند که با جدایی از وی موجبات شگفتی همگان را پدید آورده اند و روزنه های امید را برای دموکرات ها گشوده اند. بنا بر تحلیل این روزنامه انگلیسی موفقیت دموکرات ها به دورنمای ریاست جمهوری ترامپ آسیب جدی وارد خواهد کرد و همه دستاوردهای وی در حوزه قانونگذاری های دوساله را متوقف می سازد. در این صورت، شرایط خطرناکی برای ترامپ و احتمال استیضاح وی به دست نمایندگان دموکرات ها ایجاد خواهد شد. پژوهش**9130 **9279            "}