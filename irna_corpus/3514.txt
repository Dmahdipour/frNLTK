{"onTitr":"","titr":" پلیس بدون همراهی مردم در ایجاد انضباط ترافیکی توفیقی ندارد","describe":" ایلام - ایرنا - جانشین فرمانده انتظامی استان ایلام گفت: پلیس بدون همراهی عموم مردم نمی تواند در ایجاد انضباط ترافیکی توفیقی بدست بیاورد.", "text":"به گزارش ایرنا، سرهنگ حسن کاظمی روز سه شنبه در همایش همیاران پلیس ایلام اظهار داشت: از بدو تولد تا مرگ ضرورت حفظ امنیت احساس می شود و هیچ فعالیت اجتماعی و اقتصادی بدون امنیت پایدار امکان پذیر نیست.وی افزود: در این میان امنیت روانی در تردد خودروها بستگی به رعایت قوانین و مقررات از سوی رانندگان و عموم اقشار جامعه دارد.سرهنگ کاظمی یادآور شد: برای کاهش حوادث رانندگی نیازمند کمک تمامی ارگان ها و مردم هستیم و بدون این همراهی، پلیس در ایجاد نظم ترافیکی موفقیتی نخواهد داشت.رئیس پلیس راهنمایی و رانندگی استان ایلام نیز با اشاره به شعار هفته ناجا (پلیس مقتدر و امین) در این همایش گفت: در صورت وجود پلیس متعهد و مقتدر نظم و امنیت در جامعه برقرار خواهد شد.سرهنگ محسن ناصری افزود: امسال با تلاش همیاران پلیس در حوزه درون شهری 70 درصد حوادث منجر به فوت کاهش یافته و تصادفات جرحی نیز هشت درصد کاهش داشته است.وی یادآور شد: سالانه یک و نیم میلیون نفر در جهان و 16 هزار نفر در ایران در حوادث رانندگی جان خود را از دست می دهند.سرهنگ ناصری گفت: تخلفات حادثه ساز خط قرمز پلیس در حوادث رانندگی است که در این میان نقش همیاران پلیس در انتظام بخشی به تردد خودروها و کاهش تصادفات بسیار حائز اهمیت است.وی تاکید کرد: طرح همیاران پلیس در استان ایلام حدود 10 سال است که با همراهی آموزش و پرورش آغاز شده و در طول سال تحصیلی و حتی بیش از آن هماهنگی و همکاری بسیار نزدیکی بین پلیس راه و راهور با همیاران برقرار است.رئیس پلیس راه استان ایلام نیز گفت: پلیس راه ایلام سال های اخیر در زمینه کاهش تلفات جاده ای در صدر استان های کشور قرار گرفته است.سرهنگ رضا همتی زاده افزود: با وجود افزایش حجم تردد در جاده های مواصلاتی استان و حضور زائران اربعین در سال های اخیر تعداد حوادث و فوتی های ناشی از تصادفات رانندگی کاهش یافته است.7180/6119            "}