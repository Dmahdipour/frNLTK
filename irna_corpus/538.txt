{"onTitr":"","titr":" خطر نسبی متوسط و زیاد بافت مسکونی در کردستان را تهدید می کند","describe":" سنندج - ایرنا - 20 تا 25 مهر هفته کاهش بلایای طبیعی است، شرایط اقلیمی و جغرافیایی نظیر قرارگیری روی کمربند زلزله از یک طرف و ساخت و سازهای نامطلوب و بدون رعایت نکات ایمنی از طرف دیگر، باعث آسیب‌پذیری آن در برابر بلایای طبیعی شده است.", "text":"به گزارش خبرنگار ایرنا، بلایای طبیعی، به مجموعه‌ای از حوادث زیانبار گفته می‌شود، که منشاء انسانی ندارند، این حوادث غیرقابل پیش‌بینی بوده و یا حداقل از مدت های طولانی قبل نمی‌توان وقوع آنها را پیش‌ بینی کرد ضمن اینکه هر یک از عناصر جوی به تنهایی می تواند بلایای مهمی را ایجاد کند. تأثیرگذاری بلایای جوی بر جوامع با توجه به وضعیت توسعه اقتصادی و آسیب پذیری آنها متفاوت است، بطوریکه رویدادهای جوی بیشترین خسارت های جانی را در کشورهای کمتر توسعه یافته و بیشترین خسارت مالی را در کشورهای بیشتر توسعه یافته بر جای می گذارند.ایران در زمره 10 کشور بلاخیز جهان است که 31 مورد از 40 مورد بلایای طبیعی جهان در آن امکان وقوع دارد، اگر چه یک درصد جمعیت جهان را داریم ولی تلفات ما در وقوع حوادث 6 درصد است.این وضعیت درباره استان کردستان هم صدق می کند و از 10 شهرستان این استان تنها، بیجار و دیواندره دارای خطر نسبی متوسط در برابر بلایای طبیعی بویژه زلزله هستند و بقیه شهرستان ها خطر نسبی زیادی مقابل آن دارند.عبور گسل زلزله خیز مریوان - سیرجان هم باعث شده تا استان کردستان، لرزه های گاه و بی گاهی را شاهد باشد، آمارها می گوید در سال های اخیر 50 درصد زلزله های کشور در منطقه زاگرس اتفاق افتاده است.در این میان خانه های سست و کهنه روستایی، خطر بیشتری در برابر بلایای طبیعی دارند و با کوچکترین قهر زمین، بنیان آن به لرزه درمی آید.تا چند سال قبل وضعیت خانه های روستایی یکسان بود و کمتر خانه ای بود که از تیرک های چوبی و کاهگل ساخته نشده باشد اما امروز، با اجرای طرح مقاوم سازی روستایی چهارستون خانه روستاییان مقاوم شده البته نه همه خانه ها و نه به شکل سنتی روستاها، اما حالا دیگر شب ها با خیال راحت سر بر بالین می گذارند.با توجه به مهاجرت روزافزون روستاییان به شهرها یکی از نهادهای متولی در امر بهسازی محیط روستاها و ماندگاری مردم در روستاها بنیاد مسکن است که در برنامه‌های توسعه وظایف مهمی بر عهده این نهاد است که بخشی از آن اجرایی شده است.مقاوم‌ سازی خانه‌های روستایی سال 84 در استان کردستان کلید خورد تا بنیان 43 هزار خانه موجود در روستاهای استان مستحکم شود.استان کردستان یک میلیون و 603 هزار نفر جمعیت دارد که 469 هزار نفر، معادل 29 درصد جمعیت آن در یک‌ هزار و 695روستای دارای سکنه زندگی می‌کنند، این آمار سه درصد بیشتر از متوسط جمعیت روستایی کشور است.مدیرکل بنیاد مسکن انقلاب اسلامی کردستان می‌گوید: از یک ‌هزار و 315 روستای بالای 20 خانوار استان، برای یک‌ هزار و 348 روستا طرح هادی مصوب شده است.رضا قادری یکی از وظایف اصلی بنیاد مسکن انقلاب اسلامی را اجرای طرح هادی در روستاها با اولویت روستاهای بالای 20 خانوار جمعیت اعلام کرد و افزود: از مجموع 120 هزار واحد مسکن روستایی در این استان، 36 درصد شان مقاوم‌سازی شده یعنی دو سوم خانه های روستایی هنوز در معرض خطر قرار دارند و باید برایشان فکری کرد.اگر چه مقاوم سازی مسکن روستایی مساله ای مهم است و باید به آن توجه ویژه ای شود، اما حادثه اخیر فرو ریختن دیوار مدرسه روستای گرماش سنندج این زنگ خطر را به صدا در آورد که مدارس روستایی قدیمی نه تنها در برابر زلزله که در مقابل تکان ناشی از قدرت دستان یک دختر بچه 7 ساله هم ایمن نیستند.کردستان حدود 2 هزار مدرسه دارد که هزار و 73 واحد آن مدارس غیراستاندارد است و از این تعداد 300 مدرسه خطرناک هستند، یعنی نباید هیچ دانش آموزی در آن مشغول به تحصیل باشد، حتی اگر بهانه برای ادامه به کار این مدارس، کمبود فضای آموزشی عنوان شود.7345/9102            "}