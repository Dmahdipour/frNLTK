{"onTitr":"","titr":" ورزشگاه خالی جاسم بن حمد در انتظار دیدار پرسپولیس و السد","describe":" دوحه- ایرنا- در حالی که کمتر از یک ساعت به آغاز دیدار تیم های السد قطر و پرسپولیس ایران در چارچوب مرحله نیمه نهایی لیگ قهرمانان آسیا باقی مانده، تعداد هواداران حاضر در ورزشگاه جاسم بن حمد دوحه به 500 نفر نیز نمی رسد.", "text":"به گزارش خبرنگار ایرنا، در روزهای گذشته تمامی باشگاه های فوتبال قطری با تبلیغات گسترده و صدور بیانیه های متعدد تلاش کردند تا هواداران فوتبال را برای تشویق تیم السد به ورزشگاه جاسم بن حمد بکشانند تا از این نماینده این کشور برابر پرسپولیس ایران حمایت کنند.با این وجود در حالی که حدود 45 دقیقه به آغاز دیدار حساس پرسپولیس ایران و السد قطر در چارچوب مرحله نیمه نهایی لیگ قهرمانان آسیا باقی مانده تعداد هواداران حاضر در ورزشگاه در خوش بینانه ترین حالت 500 نفر است.همچنین با توجه به تدابیر ویژه امنیتی قبل از ورود به ورزشگاه و استفاده از دستگاه های خاص برای بازرسی خودروهای ورودی به نظر می رسد که برادر امیر فعلی قطر که مالک باشگاه السد قطر است، قرار است به عنوان مهمان ویژه در ورزشگاه جاسم بن حمد حاضر باشد. برانکو ایوانکوویچ سرمربی تیم فوتبال پرسپولیس که بدلیل اخراج در دیدار برگشت برابر الدحیل در مرحله یک چهارم نهایی در تهران از روی نیمکت، محروم است نیز در جایگاه ویژه ورزشگاه حضور دارد تا بازی شاگردانش را از دور به نظاره بنشیند.لوگوی بزرگی از نشان لیگ قهرمانان آسیا در دایره میانی میدان نصب شده که این موضوع جلوه ای خاص را به زمین فوتبال ورزشگاه بخشیده است. حدود 50 نفر از هم وطنان ایرانی نیز با پوشیدن لباس های سرخ و در دست داشتن پرچم های ایران و باشگاه پرسپولیس در ضلع غربی ورزشگاه حضور دارند و لیدرهای باشگاه پرسپولیس در حال ساماندهی به آنها برای حمایت از نماینده ایران هستند. علیرضا بیرانوند و رادوشویچ پیش از سایر بازیکنان پرسپولیس وارد زمین شدند و تمرینات خود را آغاز کردند. بعد از دقایقی سایر بازیکنان پرسپولیس نیز وارد زمین شدند.هواداران ایرانی با وجودی که تعداد بسیار کمی هستند اما تک تک بازیکنان را با نام تشویق می کنند و صدای آنها بر تشویق های هواداران السد می چربد.هواداران پرسپولیس با توجه به سرماخوردگی سیدجلال حسینی کاپیتان با تجربه سرخپوشان، با سر دادن «سیدجلال با غیرت» کاپیتان خود را تشویق می کنند.تیم پرسپولیس ایران بعد از ظهر روز یکشنبه وارد دوحه شد، از ساعت 19 روز گذشته به مدت یک ساعت و نیم در زمین شماره 4 مجموعه ورزشی اسپایر دوحه تمرین کرد و دیروز نیز در استادیوم «جاسم بن حمد» ورزشگاه محل برگزاری مسابقه، یک جلسه تمرینی برگزار کرد.بازی برگشت 2 تیم اول آبان ماه آینده در ورزشگاه آزادی تهران برگزار خواهد شد.تیم پرسپولیس ایران پیشتر موفق شد تیم پرستاره الدحیل قطر را در مرحله یک چهارم نهایی لیگ قهرمانان آسیا شکست دهد و راهی مرحله نیمه نهایی شود.تیم السد هم در 2 بازی رفت و برگشت موفق شد تیم استقلال ایران را از پیش رو بردارد.خاورم**1508**9129            "}