{"onTitr":"","titr":" کتابخانه عمومی شماره 2 کلاله بزودی به بهره برداری می رسد","describe":" گنبدکاووس – ایرنا – فرماندار کلاله با بیان اینکه کتابخانه عمومی شماره 2 کلاله بزودی افتتاح می شود، اعلام کرد: عملیات احداث ساختمان کتابخانه عمومی شماره 2 این شهر به پایان رسیده و تنها انشعاب آب و برق آن باید برقرار شود.", "text":"به گزارش خبرنگار خبرگزاری جمهوری اسلامی، محمد حمیدی روز سه شنبه در آیین تودیع و معارفه رئیس کتابخانه های عمومی شهرستان کلاله با بیان اینکه تمهیدات لازم برای برقراری انشعابات یاد شده صورت گرفته است، افزود: ساختمان این کتابخانه از امروز برای تجهیزات داخلی و قفسه بندی دراختیار نهاد کتابخانه های عمومی گلستان قرارمی گیرد.وی خاطرنشان کرد: به منظور تسریع در بهره برداری ازاین کتابخانه، کار اتصال انشعابات آب و برق این پروژه دراسرع وقت و حتی قبل از آغاز اجرای تجهیزات داخلی و قفسه بندی کتابخانه انجام خواهد شد.فرماندار کلاله ادامه داد: ساختمان کتابخانه عمومی شماره 2 شهر کلاله در دو طبقه با زیربنای387 مترمربع در زمینی به مساحت 595 مترمربع احداث شده است.حمیدی در ادامه فضای مجازی را عامل بازدارنده در توسعه فرهنگ مطالعه درجامعه دانست و اظهارداشت:  فضای مجازی علی رغم داشتن جذابیت های سطحی، قابل مقایسه با جایگاه برتر کتاب در توسعه فرهنگ مطالعه نیست.فرماندار کلاله تاکید کرد : همه به خصوص فعالان فرهنگ و ادب و رسانه های جمعی مسئول هستند انگیزه های لازم را در توسعه و ترویج فرهنگ مطالعه و کتابخوانی فراهم کنند.به گزارش ایرنا، در ادامه این آیین مدیرکل نهاد کتابخانه های عمومی استان گلستان، فرهنگ مطالعه و کتابخوانی را از شاخص های مهم توسعه جوامع دانست و گفت: جوامعی که دارای سرانه مطالعه و کتابخوانی بالا باشند، کمترین بیکار و آسیب های اجتماعی را دارند.رضا قوانلو در ادامه به اهمیت و تاثیر مطالعه در جامعه اشاره کرد و اظهارداشت: امروزه آن جوامعی توسعه پیدا می کنند که در آنها فرهنگ مطالعه و کتابخوانی نهادینه شده باشد.قوانلو تاکید کرد: پایین بودن فرهنگ مطالعه و کتابخوانی واهمیت ندادن به این امر از عوامل و علت هایی هستند که زمینه بروز فساد و آسیب های اجتماعی را فراهم می کنند.مدیر پیشین کتابخانه های عمومی کلاله نیز در گزارشی اعلام کرد: دراین شهرستان سه کتابخانه عمومی شامل کتابخانه عمومی امیرالمومنین (ع) شهرکلاله، حکمت روستای دهنه و مولوی شهر فراغی با 33 هزار عنوان کتاب و دو هزار و  375 عضو فعالیت دارند.علیرضا مجاهدی راد همچنین اعلام کرد: به منظور بهره گیری ارباب رجوع، دربیمارستان رسول اکرم (ص) و 10 اداره و دستگاه های اجرایی این شهر ایستگاه مطالعه راه اندازی شده است.درادامه این مراسم، مدیرکل نهاد کتابخانه های عمومی گلستان ، با تقدیر ازخدمات 22 ساله علیزضا مجاهدی راد مدیر پیشین کتابخانه های عمومی کلاله، یاسر مستانی را به عنوان مدیر جدید کتابخانه های عمومی این شهرستان معرفی کرد.علیرضا مجاهدی راد به عنوان رئیس جدید کتابخانه های عمومی گنبدکاووس معرفی شده است.شهرستان کلاله با 130 هزار نفر جمعیت در شرق استان گلستان واقع است./1860/7478            "}