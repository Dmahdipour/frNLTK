{"onTitr":"","titr":" وابستگی و عدم پایبندی به حقوق بشر ویژگی بارز آل سعود است","describe":" مراغه - ایرنا - امام جمعه مراغه گفت: وابستگی به آمریکا و غرب و نیز عدم پایبندی به حقوق بشر ویژگی بارز آل سعود است.", "text":"به گزارش ایرنا، آیت الله محمدتقی پورمحمدی در خطبه های نماز جمعه مراغه افزود: آمریکا با حمایت از حکومت عربستان و برخی حکام وابسته عربی در جنایت علیه ملت های مسلمان منطقه شریک است.وی ادامه داد: کودک کشی و جنایت علیه بشریت در کشورهای منطقه، بخشی از اعمال آمریکا با همکاری ایادی منطقه ای آن است.وی اضافه کرد: دخالت در امور سایر کشورها و حمایت از دولت های متجاوز به سایر کشور از جمله عربستانی که در یمن علیه کودکان، زنان و مردم بی گناه مرتکب جنایت می شود برای آمریکا امری عادی شده است.خطیب جمعه مراغه گفت: حکام آل سعود که از حمایت آمریکا برخوردار هستند، با وجود ادعای حقوق بشر حتی انتقاد یک نویسنده را بر نتابیدند و اکنون از سرنوشت وی خبری نیست.آیت الله پورمحمدی افزود: آل سعود به این جنایت بسنده نکرده و حتی پیشنهاد رشوه چند میلیون دلاری به دولت ترکیه برای سرپوش گذاشتن بر این واقعه را داده که با مخالفت آن کشور روبرو شده است.وی ادامه داد: حمایت آمریکا از عربستان و کشورهای عربی منطقه در حالی انجام می شود که با سیاست ایران هراسی و با تحقیر کردن آن کشورها از آنان باج می گیرد.وی اضافه کرد: متاسفانه مدعیان حقوق بشر دنیا همواره در برابر جنایت های آمریکا و عربستان و سایر کشورهای وابسته سکوت اختیار می کنند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}