{"onTitr":"","titr":" کشف مواد مخدر در گناباد 40 درصد افزایش یافت","describe":" گناباد- ایرنا- فرمانده انتظامی گناباد گفت: حجم کشفیات مواد مخدر در این شهرستان طی شش ماه نخست امسال با 40 درصد افزایش نسبت به مدت مشابه پارسال به 500 کیلوگرم رسید.", "text":"سرهنگ قربانعلی قربانی روز یکشنبه در گفت و گو با خبرنگار ایرنا همچنین بدون اشاره به آمار افزود: کشف سرقتها، و قاچاق کالا و جرائم سایبری طی این مدت در گناباد رشد قابل توجهی داشته است.وی همچنین گفت: تامین امنیت یک مقوله چندوجهی است و مسئولان و دست اندرکاران ذیربط و پلیس در تامین امنیت پایدار نیازمند مشارکت مردم و همکاری همه بخشها هستند.فرمانده انتظامی گناباد افزود: مشارکت مردم در هر بخشی نتایج خوبی به دنبال داشته و امنیت پایدار و مطلوب بدون مشارکت بین بخشی و آحاد جامعه امکانپذیر نیست.وی گفت: در راستای افزایش مشارکت مردم در تامین نظم و امنیت اجتماعی و پیشگیری از جرائم در عرصه های گوناگون 'طرح پلیس افتخاری' در گناباد اجرا و از متقاضیان علاقه مند دعوت به همکاری می شود. افراد دارای شرایط بعد از طی مراحل لازم به همراه ماموران انتظامی در این زمینه فعالیت می کنند. 13 لغایت نوزدهم مهرماه به عنوان هفته نیروی انتظامی نامگذاری شده است. گناباد در فاصله 287 کیلومتری جنوب مشهد واقع است.2095/1858            "}