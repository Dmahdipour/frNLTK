{"onTitr":"","titr":" درآمد واریزی ثبت اسناد کرمان به خزانه افزایش یافت","describe":" کرمان - ایرنا - مدیرکل ثبت اسناد و املاک استان کرمان از افزایش 128 درصدی درآمد واریزی به خزانه توسط این اداره کل طی 6 ماهه نخست سال جاری خبر داد.", "text":"رضا طالبی زاده روز جمعه در گفت و گو با خبرنگار ایرنا از واریز 111 میلیارد و 83 میلیون ریال درآمد واریزی به خزانه استان طی6مدت یاد شده خبر داد و گفت: در مدت مشابه سال قبل درآمد واریزی این اداره کل به خزانه استان 48 میلیارد و 572 میلیون ریال بوده است. وی ادامه داد: اداره کل ثبت اسناد و املاک استان کرمان در هر روز کاری به طور متوسط میزان 740میلیون و 556 هزار ریال درآمد به حساب خزانه استان واریز می کند. مدیرکل ثبت اسناد و املاک استان کرمان تصریح کرد: بر اساس ماده 17 قانون جامع حدنگار (کاداستر) و ماده 19 آئین نامه قانون مقرر شده 100 درصد درآمد ناشی از انجام تکالیف مقرر در قانون از جمله انتقالات، تعهدات، معاملات، تجمیع، افراز، تفکیک و پاسخ به استعلامات ثبتی و تعویض اسناد مالکیت دفترچه ای و غیره برای تأمین هزینه های جاری و عمرانی ناشی از اجرای قانون با ایجاد ردیف خاص به سازمان ثبت اختصاص ‌یابد. طالبی زاده افزود: این مهم تاکنون محقق نشده و در صورت عدم تخصیص منابع مالی مورد نیاز، سازمان ثبت اسناد و املاک کشور قادر به انجام تکالیف مقرر در قانون جامع حدنگار در مهلت زمانی پنج ساله نخواهد بود. 9895 / 5054            "}