{"onTitr":"","titr":" رسانه هایی که صدام و گروه های تروریستی را تطهیر کردند","describe":" تهران – ایرنا- هفته اول مهرماه بود، سالگرد آغاز جنگ صدام حسین علیه ایران که رژه نیروهای مسلح در اهواز با یک حمله تروریستی روبه رو شد ؛ 25 شهید و نزدیک به 60 زخمی بر جا گذاشت.", "text":"رسانه های فارسی زبان خارج از کشور ابتدا از بکار بردن واژه تروریسم برای این عملیات اجتناب کردند. برخی ها مانند شبکه العربیه عربستان از این عملیات تروریستی با عنوان 'حمله افراد مسلح' یاد کردند، اما اوج کینه ورزی برخی ها به جایی رسید که این شبکه ها در خصوص جنگ تحمیلی صدام حسین نیز تلاش کردند تاریخ را تحریف کنند. یکی از این شبکه ها در میزگردهای چند جانبه تمام توان خود را بکار گرفت تا صدام را تطهیر کند و گناه جنگ را به گردن ایرانی ها بیاندازد، تا جایی که مجریان برنامه درسوالات خود بطور واضح اینگونه القا می کردند که عامل تجاوز رژیم بعثی به رهبری صدام، ایرانی ها بوده اند.در حقیقت این رسانه ها بطور همزمان تلاش کردند مقصر هر دو واقعه یعنی حمله تروریستی به رژه نظامی در اهواز و تجاوز نظامی صدام به ایران را در 38 سال پیش یکجا به دولت های ایران منتسب کنند؛ اگرچه حتی میهمانان برنامه هایشان عمدتا زیر بار این برنامه سازی ها نرفتند. مجری در حالی که سازمان ملل متحد نیز دست آخر رژیم صدام را آغاز کننده جنگ معرفی کرد، ادعا می کرد رهبران ایران، صدام را تحریک می کردند. آنها این حقیقت را که 'تمام هدف صدام قرارداد 1975 الجزایر و تجزیه ایران بود'، موضوعی که حتی میهمانانشان هم بعضا به آن اشاراتی می کردند، در تمام برنامه هایشان تعمدا مغفول گذاشتند. در برنامه هایشان اجازه تورق گوشه ای از تاریخ جنگ (قبل از شهریور 59) را هم ندادند؛ ایامی که هر هفته یک خبر در روزنامه های آن روزها درج می شد مبنی بر حمله ارتش صدام به یکی از پاسگاه های مرزی و یا خرابکاری در خطوط لوله نفت و ... همان ایامی که امام خمینی(ره) در یک اجتماع مردمی به آن اشاره می کنند ' این لشکری که الآن سرنیزه را کشیده اند و توپ و‏‎ ‎‏تانکها را کشیده اند و با مردم مخالفت می کنند، یا آمده اند با ایران که یک مملکت‏‎ ‎‏اسلامی است دارند جنگ می خواهند بکنند، یا هجوم می خواهند بکنند، این جنگ با‏‎ ‎‏اسلام است. نمی دانند که اگر اینها بخواهند تعدی به ایران بکنند، ایران خُردشان می کند و تا بغداد‏‎ ‎‏می رود.' (28 فروردین 59 در جمع اعضای ستاد بسیج شهرستان ها)امام خمینی ، چندی بعد در جریان مراسم اعطای حکم به رئیس جمهور وقت باردیگر به اقدامات تحریک آمیز رژیم بعث عراق اشاره کرد ند و جمله ای گفتند که نشان از ناامیدی ایشان از رجوع به سازمان های بین المللی داشت :' دولت غاصب عراق به دستور امریکا مدتهاست به ایران تجاوز می کند، و ما ندیدیم‏‎ ‎‏این جمعیتها و سازمانها ولو برای یک مرتبه هم که شده است اعتراض کنند...'(7 اردیبهشت 59 )و باری دیگر که حکایت از ادامه شیطنت ها و تحریکات صدام داشت و در تاریخ ثبت شده است ' ما به کجا باید شکایت کنیم از این کشورهایی که دنبال امریکا و‏‎ ‎‏دست نشاندۀ امریکا هستند و دنبال او هستند در جرایمی که امریکا دارد مرتکب‏‎ ‎‏می شود. ما به چه دستگاهی، به چه دادگاهی شکایت ببریم از این قلدرها...' (14 خرداد 59 در جمع اقشار مختلف مردم)رسانه های کینه ورز که صرفا هدفشان نظام جمهوری اسلامی ایران است، هرگز به این واقعیت که خوی وحشی گری صدام سرانجام در آغاز دهه 90 میلادی قرن گذشته رخ نمایاند، اشاره ای نکردند و متقابلا سعی کردند، حادثه حمله تروریستی جریان های تروریستی منطقه در اهواز را به یک عملیات نظامی تقلیل دهند که عامل آن هم عملکرد جمهوری اسلامی ایران بوده است. صدام به کویت تجاوز، هزاران شیعه را در جنوب عراق و هزاران کرد را در شمال عراق قتل عام کرد و از کاربرد سلاح شیمیایی علیه کردهای عراقی ابا نداشت و جامعه جهانی نیز تا پیش از حمله صدام به کویت، او را به خاطر هیچیک از جنایاتش محکوم نکرد.گروه تروریستی داعش نیز هزاران عراقی، سوری و اتباع سایر کشورها حتی اروپایی را طی این سالها بطرز وحشیانه قتل عام کرده است.گروه تروریستی الاحواز نیز که برای اولین بار مسئولیت این حمله تروریستی را بر عهده گرفته، پیش از این بارها عملیات تروریستی خود را علیه غیر نظامیان استان خوزستان در شبکه های اجتماعی به نمایش گذاشته است.با اینکه ماهیت هر دو جریان یعنی حزب بعث و گروه های تروریستی برای افکار عمومی ملت ایران کاملا آشکار و هویدا است، رسانه های فارسی زبان خارج از کشور اعم از بی بی سی و ایران اینترنشنال، در سالگرد جنگ تحمیلی امسال تلاش کردند صدام حسین و این گروه های تروریستی را تطهیر کنند. خاورم** 1770**1586            "}