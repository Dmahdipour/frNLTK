{"onTitr":" کمیته روزنامه نگاران    ","titr":" نقض حقوق روزنامه نگاران فلسطینی ادامه دارد","describe":" تهران – ایرنا – کمیته حمایت از روزنامه نگاران فلسطینی در گزارشی اعلام کرد، در حال ماه گذشته میلادی (سپتامبر) 93 مورد نقض حقوق خبرنگاران و روزنامه نگاران در سرزمین های اشغال صورت گرفته است.", "text":"به گزارش پایگاه معا فلسطین، کمیته حمایت از روزنامه نگاران فلسطینی افزوده است: 78 مورد نقض حقوق روزنامه نگاران خبرنگاران فلسطینی از  سوی رژیم صهیونیستی و 15 مورد نیز از سوی دستگاه امنیتی تشکیلات خود گردان فلسطین انجام شده است.این کمیته مواردی نظیر، تعرض، ارعاب و تهدید و نیز بازداشت روزنامه نگاران و خبرنگاران را به عنوان مصادیق نقض حقوق آن ها عنوان کرده است.در همین حال بخش رسانه ای جنبش مقامت اسلامی  فلسطین (حماس) نیز در گزارشی اعلام کرد، در ماه سپتامبر 685 مورد نقض حقوق شهروندان فلسطینی از سوی دستگاه امنیتی تشکیلات خود گردان فلسطین صورت گرفت.در این گزارش آمده است: 211 مورد بازداشت به اتهام های سیاسی، 162 مورد احضار، 121 مورد دستگیری، 112 مورد حمله به منزل، 27 مورد سرکوب، 13 مورد مصادره اموال و 6 مورد هماهنگی امنیتی مستتقیم با اشغالگران از سوی تشکیلات خودگردان فلسطین علیه شهروندان صورت گرفت.بر اساس این گزارش، شهر الخلیل در کرانه باختری بیشترین آمار نقض حقوق شهروندان از سوی دستگاه امنیتی تشکیلات خودگردان فلسطین را داشته است.پیش تر نیز مواردی از نقض حقوق شهروندان فلسطینی با هماهنگی های امنیتی میان تشکیلات خودگردان و رژیم صهیونیستی گزارش شده بود.شبک**9365**1908            "}