{"onTitr":"","titr":" 17 برنامه همزمان با هفته ناجا در آذربایجان غربی اجرا می شود","describe":" ارومیه- ایرنا- فرمانده انتظامی آذربایجان غربی گفت: همزمان با هفته نیروی انتظامی از 13 مهرماه جاری /فردا/، 17 برنامه متنوع در راستای آشنا کردن مردم با وظایف نیروی انتظامی و ایجاد زمینه مشارکت مردمی در این استان اجرا می شود.", "text":"سردار ناصر اصلانی روز پنجشنبه در گفت و گو با خبرنگار ایرنا افزود: هفته نیروی انتظامی از فردا /جمعه/ تا پنج شنبه هفته آینده با شعار پلیس مقتدر و امین مردم در تمامی شهرستان های استان آغاز می شود.وی اضافه کرد: هدف از مراسم برگزاری هفته ناجا، اطلاع رسانی، ارائه عملکرد و قدردانی پلیس از همکاری مردم  و رسیدگی به مشکلات کارکنان و تجدید میثاق با شهداست.وی ادامه داد: برنامه هایی از جمله دیدار فرماندهان با نماینده ولی فقیه در آذربایجان غربی و امام جمعه ارومیه، گلباران و غبار روبی مزار شهدا، صبحگاه مشترک، همایش پیاده روی خانواده های کارکنان و مردم، دیدار و دلجویی از خانواده های شهدا و ایثارگران، برگزاری نمایشگاه خیابانی، همایش پلیس - امنیت و اصناف، قدردانی از نمونه های ترافیکی، جشن و مهرورزی دانش آموزان از جمله برنامه های این هفته به شمار می رود/فرمانده انتظامی آذربایجان غربی با اشاره به آغاز عملیات ساخت کلانتری شهرک گلمان ارومیه همزمان با هفته ناجا بیان کرد: علاوه بر آن کلنگ احداث ساختمان ستاد فرماندهی شهرستان چایپاره بر زمین زده شده و مرکز فرهنگی انتظامی شهرستان خوی نیز افتتاح می شود.سردار اصلانی گفت: همزمان با هفته نیروی انتظامی، کارشناسان این فرماندهی در مراکز دانشگاهی و مدارس حضور یافته و به تبیین وظایف این نیرو می پردازند.وی افزود: برای آشنایی بیشتر جوانان با فعالیت پلیس نیز دانشجویان و دانش آموزان از مرکز کنترل فرماندهی انتظامی استان بازدید می کنند.به گزارش ایرنا، هفته ناجا همه ساله در اواسط مهرماه برگزار می شود.13 مهر در تقویم رسمی کشورمان به نام روز نیروی انتظامی نامگذاری شده است.6009/2093            "}