{"onTitr":"","titr":" اعضای هیات انتخاب جشنواره موسیقی فجر معرفی شدند","describe":" تهران- ایرنا- اعضای هیات انتخاب سی‌وچهارمین جشنواره موسیقی فجر معرفی شدند. این هیات با مدیریت شاهین فرهت، دبیر هنری جشنواره برای بررسی و انتخاب اجراهای جشنواره گرد هم آمدند.", "text":"به گزارش ایرنا از روابط عمومی سی‌وچهارمین جشنواره موسیقی فجر؛ امیر بکان، رامین بهنا، امیرمهیار تفرشی‌پور، مانی جعفرزاده، بابک چمن آرا، کیوان فرزین، آیدین صمیمی‌مفخم، ناصر صفاریان، شاهین فرهت در مسند دبیر جشنواره و رئیس هیات انتخاب و شهرام صارمی (مدیر اجرایی جشنواره) اعضای هیات انتخاب این جشنواره هستند. این هیات طبق آنچه در آیین‌نامه جشنواره موسیقی فجر آمده است، وظیفه انتخاب گروه‌ها را برای اجرا در این رویداد موسیقایی  برعهده دارند. بخشی از اجراها از هنرمندان شاخص و فعال موسیقی کشور انتخاب می‌شود، بخش دیگر اجرای هنرمندانی است که از طریق فراخوان درخواست حضور در جشنواره را دارند و هیات انتخاب با بررسی آثار ارسالی تعدادی از هنرمندان متقاضی  برای اجرا در جشنواره موسیقی فجر را انتخاب می‌کند. فراخوان رسمی سی‌وچهارمین جشنواره موسیقی فجر ششم شهریورماه  اعلام شد و علاقه مندان به حضور در این رویداد می‌توانند تا 15 آذرماه بر اساس قوانین و مقرارت ذکر شده در سایت جشنواره موسیقی فجر (www.fajrmusicfestival.com) ، درخواست خود را ارائه کنند. سی‌وچهارمین جشنواره موسیقی فجر از 24 تا 30 بهمن ماه سال جاری با دبیری شاهین فرهت در تهران برگزار می‌شود. فراهنگ**9012 ** 1418            "}