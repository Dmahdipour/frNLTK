به گزارش ایرنا حجت الاسلام والمسلمین سیدمهدی&#160;قریشی&#160;در خطبه های نماز جمعه این هفته ارومیه افزود: مسوولان باید از ظرفیت های داخلی و تجارب جوانان و اساتید دانشگاهی بهره لازم را برای غلبه بر مشکلات ببرند زیرا در این صورت می توان مشکلات کشور را در مسیر حل و فصل قرار داد.وی با بیان اینکه شیطان تلاش می کند تا اعمال نادرست را زیبا جلوه دهد، اضافه کرد: باید با هوشیاری، اقتدار و عمل به آموزه های اسلامی با این دسیسه شیطانی مقابله کرد.وی بیان کرد: دشمن در تلاش است تا زیارت اربعین را به گونه ای دیگر جلوه داده و مسلمانان را از این کار منصرف کند ولی باید بدانیم که این سخنی غلط است زیرا بشریت همواره به معنویت و محبت اهل بیت (ع) نیازمند است و زیارت اربعین این معنویت را در فرد زنده نگه می دارد.نماینده ولی فقیه در آذربایجان غربی با اشاره به اهمیت زیارت اربعین ادامه داد: ائمه اطهار (ع) به زیارت اربعین توجه ویژه داشتند و این کار را عملی با ارزش و با اجر و پاداش بسیار می دانستند به طوری که طبق آموزه های اسلامی، هر قدمی که در مسیر زیارت اربعین برداشته شود، پاداش هزاران اجر معنوی دارد.حجت الاسلام والمسلمین قریشی افزود: پیاده روی اربعین وجهه سیاسی به خود گرفته و اربعین صرف عبادت و زیارت نیست بلکه یک حماسه و مبارزه با ظالمان و مستکبران است. وی با بیان اینکه باید معرفت و ارادت خود را نسبت به ائمه اطهار و امام زمان (عج) افزایش دهیم، ادامه داد: پیاده روی اربعین و تجمع میلیونی زائران، قدرت نمایی مسلمانان در مقابل جهانیان است و ارادت مسلمانان را به اهل بیت نشان می دهد.وی با تبریک روز عقیدتی سیاسی سپاه گفت: فعالان این عرصه با تلاش بسیار احکام دین را تببین می کنند و در سایه این نهاد است که نیروهای مسلح ما والاترین نیروها در دنیا از نظر اعتقادات دینی هستند.به گزارش ایرنا نماز جمعه این هفته ارومیه به امامت حجت الاسلام والمسلمین سید مهدی&#160;قریشی&#160;و با حضور پرشور مردم در مصلای امام خمینی (ره) این شهرستان برگزار شد.9918/2093
      
      