{"onTitr":"","titr":" همکاری های گمرکات بیله سوار ایران و آذربایجان  گسترش می یابد","describe":" اردبیل - ایرنا- حسن قبادی فرماندار بیله سوار و جیحون ابراهیم اف رییس گمرک بیله سوار جمهوری آذربایجان  روز شنبه در نشست مشترکی بر افرایش همکاری ها و تسهیل و روان سازی امور گمرکی بین دو طرف تاکید کردند.", "text":"به گزارش ایرنا، در این نشست که مقام های گمرکی دو کشور ایران و جمهوری آذربایجان شرکت داشتند، روان سازی عبور ناوگان حمل و نقل ایران از خاک جمهوری آذربایجان به کشورهای ثالت از جمله به گرجستان و روسیه و  کاهش هزینه های باری به این مقاصد، عدم تبعیض بین ناوگان ایرانی با ناوگان دیگر کشورها، تسهیل امکان صاردات از  مرز دو کشور، کاهش معطلی کامیون های ایرانی، اعمال معافیت جریمه اضافی تناژ تا سقف 40 درصد، اعمال معافیت سوخت برای ناوگان ایرانی، مقابله با اخذ مبالغ اضافی از رانندگان ایرانی و توسعه الکترونیکی امور در حوزه گمرکات دو کشور بحث و تبادل نظر شده و دو طرف بر آنها تاکید کردند.ابراهیم اف رییس گمرک بیله سوار جمهوری آذربایجان در این نشست  گفت: اجرای قانون در گمرک پیگیری می شود و با مامورانی که از رانندگان ایرانی مبالغ اضافی دریافت و یا در تردد آنها ایجاد اخلال می کنند برخورد شده و مجازات می شوند.وی بیان کرد: تمام تلاش از سوی مسئولان  جمهوری آذربایجان تسهیل در امور گمرکی در مرزها از جمله گمرک بیله سوار می باشد.فرماندار بیله سوار مغان نیز در این نشست گفت: ارتباط دوستانه  مردم ایران و جمهوری آذربایجان ریشه دار بوده و دو طرف دارای مشترکات فرهنگی عمیقی می باشند و به تبع آن مناسبات اقتصادی دو کشور در حال رشد و توسعه است.حسن قبادی اظهار داشت: این  اراده بین روسای جمهوری دو کشور نیز وجود دارد و در همین ارتباط  آقای روحانی و الهام علی اف هشت بار هم دیدار و بر توسعه روابط فیمابین تاکید کرده اند.وی با اشاره به نقش گمرکات بیله سوار ایران و آذربایجان در توسعه مناسبات دو کشور افزود: گمرک پیوند دهنده و شاهرگ ارتباطی بین دو کشور می باشد و  فرصتی  برای ایران و آذربایجان برای بسط  روابط تجاری و اقتصادی  است.وی بیان کرد: روزانه 6 هزار نفر از اتباع جمهوری آذربایجان و ایران برای امور  تجاری ، گردشگری ، زیارت و درمان  از گمرک بیله سوار تردد می کنند و این نشانگر عمق اعتماد و صمیمت بین مردم دو کشور است .شهرستان بیله سوار در 165 کیلومتری شمال اردبیل و در جوار جمهوری آذربایجان واقع است ؛ گمرک بیله سوار مغان بعنوان تنها گمرک فعال و شبانه روزی استان اردبیل در این شهرستان قرار دارد. 3006/6016            "}