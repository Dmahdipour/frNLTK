{"onTitr":"","titr":" 10 تن گوشت برای تنظیم بازار در آستارا توزیع شد","describe":" آستارا - ایرنا - رئیس اداره صنعت، معدن و تجارت آستارا گفت: شش تن گوشت منجمد مرغ و چهار تن گوشت گوسفند برای تنظیم بازار در این شهرستان توزیع شد و فروشگاه ها و قصابان، با توجه به قیمت های مصوب از گرانفروشی خودداری کنند.", "text":"محسن آهنی روز چهارشنبه در مصاحبه با خبرنگار ایرنا افزود: قیمت هر کیلوگرم گوشت مرغ توزیع شده 68 هزار ریال و گوشت منجمد گوسفند 290 هزار ریال بود و نظارت بر واحدهای عرضه کننده مایحتاج مردم ادامه دارد.وی بیان کرد: توزیع گوشت موجب ایجاد رقابت سالم بین واحدهای صنفی و کنترل قیمت ها می شود و در صورت احساس کمبود هر نوع کالای مورد نیاز مردم، به سرعت به تامین آن اقدام خواهد شد.وی ادامه داد: دولت برای تامین کالاهای اساسی مردم مشکلی ندارد و نظارت بر قیمت غلات، مواد پروتئینی، شوینده ها، روغن، حبوبات، لوازم خانگی برقی و قطعات خودرو با هدف مقابله با افزایش قیمت ها و احتکار آنها صورت می گیرد. آهنی از شهروندان خواست در صورت مشاهده هرگونه تخلف اقتصادی، مراتب را با شماره تلفن 124 به اداره صنعت، معدن و تجارت یا با شماره ثابت 01344819767 به واحد بازرسی اتاق اصناف گزارش دهند.شهرستان آستار با 91 هزار نفر جمعیت و با حدود پنج هزار واحد تجاری که اغلب در بازارچه ساحلی آن متمرکز شده، در غرب استان گیلان واقع است.7105 / 7124            "}