{"onTitr":"","titr":" سپردن مسئولیت به جوانان در برنامه مدیران گنجانده شود","describe":" قزوین - ایرنا - نماینده ولی فقیه در استان و امام جمعه قزوین گفت: مسئولان اجرایی کشور با توجه به مشکلات موجود و برای ادامه راه انقلاب باید بخش هایی از مسئولیت ها را به جوانان مومن و انقلابی خود بسپارند.", "text":"به گزارش ایرنا، آیت الله عبدالکریم عابدینی در خطبه های این هفته نماز جمعه قزوین تاکید کرد: مسئولان اجرایی کشور همچنین برای کاهش فشار به مردم، بیش از گذشته باید در فکر معیشت آنان باشند و برای مقابله با گرانی و تورم چاره اندیشی کنند.امام جمعه قزوین در ادامه به آغاز افول و نزول ارزش دلار در دنیا اشاره کرد و یادآور شد: دشمنان خارجی ما براساس آیات الهی با شکست سنگینی در آینده نه چندان دور روبرو خواهند شد.وی با انتقاد از تصویب لایحه FATF  در مجلس گفت:  باید دید آیا اگر امام امت و شهدا بودند اجازه امضای این قرارداد داده می شد یا نه، همین موضوع اهمیت بالا بردن بصیرت در زمان انتخابات را برای ما روشن تر می سازد. امام جمعه قزوین افزود:  نباید قردادای تصویب شود که دشمنان اسلام را بر ما چیره کند  و حزب الله ها و گروه های مقاومتی یمنی و حشد الشعبی های عراق و مردم سوریه را به نابودی بکشاند. نماینده ولی فقیه در استان با اشاره به اینکه ما در هیچ زمانی از گروه های تروریستی حمایت نکرده و نمی کنیم، خاطرنشان کرد: طبق آیه قرآن یهود و نصار هیچ وقت از ما با دادن امتیاز راضی نخواهند شد. آیت الله عابدینی با اشاره به روز بزرگداشت سلمان فارسی، تاکید کرد: ایشان با توجه به اینکه عرب نبودند اما جزو خاندان اهل بیت قرار گرفته و امروز نیز سیدحسن نصرالله، شیخ ابراهیم زکزاکی ها و شیخ نمرها جزوی از انقلاب اسلامی هستند که خود زمینه ساز انقلاب حضرت ولی عصر (عج) خواهند بود.وی در پایان اضافه کرد: از دیگر رویدادهایی که در این هفته با آن روبرو هستیم شهادت شهید اشرفی اصفهانی و شهید رسول پورمراد است که امیدواریم جوانان و مسئولان ما با قرار دادن الگو و سیره این بزرگواران بتوانند در حفاظت از دستاوردهای ایران اسلامی کوشا باشند.6104/8054            "}