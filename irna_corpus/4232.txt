{"onTitr":" فوتبال پیشکسوتان یادبود یونس شکوری؛    ","titr":" جام بیست و چهارم افتتاح شد","describe":" تهران - ایرنا - چرخ بیست و چهارمین دوره مسابقات فوتبال پیشکسوتان جام زنده یاد «یونس شکوری» روز دوشنبه طی مراسم با شکوهی در ورزشگاه شهید شیرودی تهران به حرکت درآمد.", "text":"به گزارش ایرنا؛ این آیین عصر امروز با حضور میهمانان ویژه، پیشکسوتان و مفاخر فوتبال و جمع کثیری از علاقه مندان با برگزاری دیداری نمادین میان موسپیدان و چهره های نام آشنا در قالب دو تیم قرمز و سفید در زمین چمن مصنوعی این ورزشگاه آغاز و با برتری 3 بر 2 تیم قرمز به پایان رسید.«حمید علیدوستی» 2 بار و «محمدرضا شکورزاده» یک بار برای تیم قرمز و «ماییس میناسیان» و «محمد زادمهر» برای تیم سفید گلزنی کردند. هادی دزفولی و حسین عسگری 2 پیشکسوت داوری فوتبال کشورمان نیز قضاوت این دیدار تماشایی را عهده دار بودند. چهره های فاخر و نام آشنای فوتبال همچون حسین کلانی، امیر قلعه نوعی، مهدی مناجاتی، مجید حلوایی، وحید هاشمیان، اکبر کارگر جم، اسماعیل حاج رحیمی پور، هادی نراقی، علیرضا خورشیدی، جعفر مختاریفر. محمد پنجعلی، محمود حقیقیان، علیرضا حاج قاسم، پرویز میرزا حسن، حمید علیدوستی، دکتر محمد زادمهر، سعید مراغه چیان، بهتاش فریبا، داود میر طوسی، علیرضا عزیزی، سهام میرفخرایی، اکبر مالکی، کریم شاهرودی، منصور رشیدی نیز در دیدار افتتاحیه این مسابقات به میدان رفتند.«غلامحسین نوریان» و «نادر لطیفی» از اعضای کمیته برگزاری این مسابقات که در بازی های المپیک 1964 توکیو حضور داشتند نیز در این آیین حاضر بودند و مربیگری تیم های سفید و قرمز را  بر عهده داشتند. رقابت‌های فوتبال پیشکسوتان یادبود «یونس شکوری» در دوره بیست و چهارم در رده‌های سنی 35، 40، 45، 50، 55، 60 و 65 سال برگزار می شود. برنامه ادامه این مسابقات به شرح ذیل است :چهارشنبه 18 مهر 97ساعت 12: منتخب شمیران با ستاد مشترک .. رده سنی 35 سالساعت 13: صنام با بانک مرکزی .. رده سنی 40 سالساعت 14: ستاد مشترک با ملوان تهران .. رده سنی 40 سالساعت 15: کیان با هلی کوپترسازی .. رده سنی 60 سالساعت 16: شهدای کارون با اقبال .. رده سنی 50 سالورزشی**9144**1597            "}