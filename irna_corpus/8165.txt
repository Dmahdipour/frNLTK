{"onTitr":"","titr":" رسانه هندی: خرید نفت از ایران افزایش یافت","describe":" دهلی نو - ایرنا - یک رسانه هندی روز جمعه به نقل از شرکت اطلاعات کشتی رانی و تجارت 'کپلر' خبر داد که واردکنندگان هندی خرید نفت از آمریکا را کاهش دادند و نفت بیشتری از تهران خریداری کردند.", "text":"به گزارش روز جمعه ایرنا به نقل از شبکه خبری ' ان دی تی وی'، داده های این شرکت بین المللی که به رصد تردد کشتی های نفتکش در جهان می پردازد، نشان داد که صادرات نفت آمریکا به هند در ماه گذشته 84 هزار بشکه در روز کاهش پیدا کرد که این مقدار 75 درصد کمتر از صادرات روزانه  347 هزار بشکه نفت خام آمریکا به هند در ماه ژوئن است. در ماه ژوئن (تیرماه) 12 درصد از صادرات کل نفت آمریکا به جهان به مقصد هند بوده است.ماه گذشته پالایشگاه های هند واردات نفت از ایران را به 502 هزار بشکه نفت خام در روز رساندند که این مقدار 111 هزار بشکه نفت خام در روز بیشتر از ماه اوت (مرداد) می باشد. شبکه خبری مذکور به نقل از یک کارشناس آمریکایی در این شرکت مدعی شد که این آخرین خرید شرکت های هندی از ایران پیش از آغاز تحریم های آمریکا علیه تهران است.به طور کل صادرات نفت آمریکا در هفته آخر ماه سپتامبر (شهریور) با 917 هزار بشکه  کاهش به 1.7 میلیون بشکه نفت خام در روز رسید. دلیل این کاهش افزایش قدرت دلار آمریکا و همچنین کاهش فاصله قیمتی میان نفت برنت و نفت غرب تگزاس (WTI) است که خرید نفت از آمریکا را گران تر می کند.هند که در سال جاری به یکی از مقاصد بزرگ نفت آمریکا تبدیل شده است، پیش از این یکی از دو مشتری بزرگ نفت ایران بود. بر اساس داده های شرکت کپلر، هفته گذشته صادرات نفت آمریکا به تمام کشور های آسیایی با 73 هزار بشکه کاهش به 427 هزار بشکه نفت خام در روز رسید. همچنین صادرات این محصول آمریکا به اروپا نیز با 29 هزار بشکه نفت خام کاهش به 620 هزار بشکه نفت خام در روز رسیده است.در میان جنگ تجاری میان آمریکا و چین، پکن واردات نفت خود از آمریکا را قطع کرده است.پس از خروج آمریکا از توافق هسته ای ایران یا برجام در ماه مه (اردیبهشت)، واشنگتن به سایر کشورها فشار وارد کرده است تا واردات نفت خود از ایران را متوقف کنند. بخشی از تحریم های آمریکا علیه ایران در تاریخ 6 ماه اوت (15 مرداد) اجرایی شدند درحالی که تحریم های ایران در بخش انرژی در چهارم ماه نوامبر (13 آبان) به اجرا گذاشته می شوند.ایران پس از عربستان سعودی و عراق سومین کشور بزرگ صادر کننده نفت به هند است. هند در طول 12 ماه که از مارس سال گذشته (اسفند 96) آغاز شده است، حدود 22.6 میلیون تن نفت خام از ایران وارد کرده است. سال گذشته این واردات 27.2 میلیون تن نفت خام بود. در طول سال مالی 2016-17 خرید نفت ایران از سوی هند 11 میلیون تن افزایش داشته است. پالایشگاه های هند پس از لغو تحریم های ایران در سال 2015، به سرعت واردات نفت خود از این کشور را افزایش دادند.شبد**آساق**267**1424**1379            "}