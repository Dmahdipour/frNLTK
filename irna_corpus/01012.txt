{"onTitr":" یک جامعه شناس:‏    ","titr":" پزشکان تحمل شنیدن انتقاد را داشته باشند","describe":" تهران- ایرنا- یک جامعه شناس گفت: کم و بیش نسبت به جامعه پزشکی انتقادهایی وجود دارد که بی توجهی به آن موجب بی اعتمادی می شود. این بی اعتمادی ناگهانی نیست بلکه تدریجی به وجود می آید. لازمه رفع این مساله پذیرش ضعف ها و انتقادها، رعایت اخلاق و گفت و گوی پزشکان با مردم است.", "text":"به گزارش خبرنگار سلامت ایرنا، حسن محدثی گیلوایی‎ ‎‏روز پنجشنبه در دومین نشست فصلی انجمن پزشکان عمومی افزود: جامعه ‏شناسان، پدیده‌های اجتماعی را به صورت فرآیندی می‌بینند. بی اعتمادی که نسبت به جامعه پزشکی وجود دارد و شیوع یافته طی ‏فرآیندی شکل گرفته است و این طور نبوده که به صورت ناگهانی اتفاق بیفتد. از دست دادن اعتبار اجتماعی به صورت ناگهانی رخ ‏نمی‌دهد و این طور نیست که توطئه‌ای در این رابطه وجود داشته باشد.‏وی افزود: جامعه شناس به پزشکی به عنوان یک نهاد اجتماعی نگاه می‌کند. منظور از نهاد، روابط الگومندی است که حول نیازهای ‏معین شکل می‌گیرد. به طور مثال در نهاد خانواده، نیاز اجتماعی و عاطفی وجود دارد که در پاسخ به این نیاز، روابط اجتماعی شکل ‏می‌گیرد و خانواده تشکیل می‌شود. محدثی گیلوایی بیان کرد: در جوامع مدرن، نظام مراقبت از تندرستی به یک نهاد بسیار مهم و پیچیده تبدیل شده است. جامعه شناسان ‏می‌گویند که این نهاد از چند محور اساسی تشکیل شده که پزشکان، پرستاران، بیماران و بیمارستان‌ها در این نظام وجود دارند، اما ‏نقش پزشک در این نظام، نقش محوری است. یعنی سایر ارکان باید تابع تصمیم‌های پزشکان باشند و به صورت طبیعی، پزشکان دارای ‏امکانات، فرصت‌ها و موقعیتی می‌شوند که دیگر افراد فعال در فرآیند درمانی از این امکانات محروم هستند.‏وی اظهار داشت: اگر درباره نابرابری در مراکز درمانی صحبت کنیم، به خودی خود مشکلی ندارد، اما وقتی این نابرابری به ‏سلطه تبدیل شود، مشکل است. یکی از عوارض این سلطه، ایجاد نارضایتی در بیماران است که به بیگانه شدن افراد با محیط منجر می‌شود و از زندگی در محیط کار خود احساس رضایت نمی‌کنند. اگر این نارضایتی افزایش پیدا کند، نحوه عملکرد نیز تحت تاثیر ‏قرار خواهد گرفت.‏این جامعه شناس گفت: بخشی از مشکلات در آموزش دانشجویان پزشکی است که باید درباره روابط اجتماعی نیز آموزش‌هایی به ‏دانشجویان پزشکی ارائه شود. زیرا دانشجویان پزشکی در جامعه زندگی می‌کنند و این آموزش‌ها می‌تواند بخشی از مشکلات درباره ‏هجمه به پزشکان را حل کند.‏محدثی گیلوایی با اشاره به منشور اخلاقی بیان کرد: منشورهای اخلاقی در بسیاری از موارد فقط تابلوهایی روی دیوار است و اگر ‏بگوییم فقط منشور اخلاقی برای پزشک تعریف می‌شود، باید توجه کنیم که کافی نیست و نیازمند نظارت و تعریف روابط اجتماعی ‏است.‏وی اظهار داشت: بررسی‌ها نشان می‌دهد که جامعه ما در ارتباط پزشکان با نیروهای فرودست مشکلات جدی دارد و علت افزایش بی ‏اعتمادی تدریجی نسبت به پزشکان، فقط خطاهای پزشکی نیست، زیرا خطاهای پزشکی از گذشته وجود داشته و حتی در مثنوی ‏معنوی نیز به خطای پزشکی اشاره شده است. خطاها در رشته‌های مختلف و از جمله مهندسی نیز وجود دارد.‏این جامعه شناس گفت: قطعا در جامعه ‏پزشکی، پزشکانی هستند که بیشتر از بسیاری افراد به مردم خدمت می‌کنند، اما در هر جامعه ای مشکل و اشکال وجود، باید اشکالات را بپذیریم و تحمل انتقاد را داشته باشیم.‏ اما تجربه ای که در انتشار یک سریال طنز پزشکی به وجود آمد نشان داد پزشکان کمتر برای پذیرش انتقاد آمادگی دارند.اجتمام*9482‏ * 3063            "}