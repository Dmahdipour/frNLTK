{"onTitr":"","titr":" بقای صنعت سنگ نیازمند نهضت فرآوری و صادرات است","describe":" خمین - ایرنا - دبیر انجمن سنگ ایران گفت: بقا و توسعه صنعت سنگ کشور نیازمند نهضت فرآوری سنگ و تولید صادرات محور این محصول ارزشمند است.", "text":"به گزارش ایرنا، «احمد شریفی » روز سه شنبه در آیین گشایش یازدهمین نمایشگاه بین المللی سنگ محلات افزود: زنجیره صنعت سنگ از معدن کلید می خورد و ٢ هزار واحد صنعتی در حوزه سنگ با ظرفیت ٢٧ میلیون تن در کشور فعال است که ارزش جهانی آن از سه میلیارد دلار فراتر می رود. وی اظهارداشت: در بخش فرآوری سنگ ظرفیت تولید ١٨٠ میلیون متر مربع محصول به ارزش هر متر ٢٠ دلار در کشور وجود دارد که نیازمند تقویت است. دبیر انجمن سنگ ایران ادامه داد: با وجود توانمندی کشور در حوزه سرمایه ملی ذخایر سنگ معدنی می توان تا هفت میلیارد دلار تولید ثروت از فرآوری این محصول داشت اما، با ظرفیت ٢٧ میلیون تنی صنایع فعال سنگ اکنون فقط ١٠ میلیون تن سنگ در کشور تولید می شود. شریفی گفت: ظرفیت پروانه بهره برداری در سال های ٩١ و ٩٢ حدود ١٤٠ میلیون مترمربع ثبت شده در حالی که میزان بهره برداری در شرایط کنونی به ٦٠ میلیون مترمربع رسیده و این به معنای توان مصرفی سنگ فرآوری کشور بین تا ٦٠ میلیون تن است. وی افزود: ٦ میلیون تن سنگ فرآوری شده سالانه از کشور صادر می شود که با احتساب یک میلیون تن بلوک صادراتی سنگ خام و کوپ در مجموعه هفت میلیون تن سنگ صادر می شود. دبیر انجمن سنگ ایران این میزان صادرات را با توجه به توانمندی بالای کشور در سرمایه ملی سنگ ناچیز دانست و افزود: ٦ هزار واحد فرآوری در کشور وجود دارد که ٥٠٠ واحد به صورت بالقوه ظرفیت تولید و صادرات دارد و ١٥٠ واحد صادراتی است و عارضه یابی ضعف صادرات باید به شکل علمی انجام شود. شریفی سرمایه گذاری در بخش معدن سنگ را ناچیز اعلام کرد و افزود: سرمایه گذاری در هر معدن سنگ هفت میلیارد ریال برآورد شده در حالی که برای تجهیز اولیه یک معدن سنگ 40 میلیارد ریال سرمایه نیاز است. وی با بیان اینکه صنعت سنگ کشور در طراحی مهندسی، تامین ماشین آلات مناسب، مدیریت و آموزش با مشکل مواجه است، گفت: یکهزار واحد معدنی از مجموع ٢ هزار واحد موجود کشور به دلیل مشکلات بازار فروش، تحمیل حقوق دولتی و درگیری با زیان انباشته تعطیل است. دبیر انجمن سنگ ایران یادآور شد: شورای سیاستگذاری صنعت سنگ کشور پارسال مصوب کرد که حقوق دولتی براساس میزان بارگیری معادن محاسبه شود که این امر با موافقت وزارت صنعت ، معدن و تجارت مواجه نشد. وی گفت: سند چشم انداز دستیابی به صادرات با حمایت متنوع از معادن مطرح شده ولی تاکنون هیچ یک از موردی آن اجرایی نشده است. دبیر انجمن سنگ ایران خواستار حمایت دولت از سرمایه گذاران و تسهیل در بخش صادرات سنگ شد و تاکید کرد: نگاه وزارتخانه به صنعت سنگ باید حمایتی شود. مدیرعامل صندوق بیمه سرمایه گذاری معادن نیز در این آیین گفت: 770 میلیارد ریال تسهیلات در سال گذشته به بخش صنعت سنگ، معدن، فرآوری و اکتشاف پرداخت شد. «فرید دهقانی» افزود: این میزان تسهیلات برای اجرای ٤٠٥ طرح در حوزه صنعت سنگ پرداخت شده که با توجه به پتانسیل های موجود این سرمایه ملی رقم ناچیزی است. وی اظهارداشت: صندوق بیمه سرمایه گذاری معادن کشور برای پوشش ریسک اکتشاف، قیمت ها و نوسانات، تغییر قوانینی که منجر به زیان معادن می شود و فرآوری و فناوری نو آمادگی کمک دارد و سود تسهیلات برای واحدهای فرآوری سنگ با نرخ هشت درصد اعمال شده است. دهقان اضافه کرد: این صندوق آماده انعقاد قرارداد و تامین منابع برای خرید و بهسازی ماشین آلات معدنی کشور است. رئیس خانه معدن ایران نیز در این آیین گفت: فعالیت معدنی بدون ملاحظات زیست محیطی بی معنا است و حوزه معدنی می کوشد پیوست های زیست محیطی موثر داشته باشد چرا که جامعه امروز به فعالیت پاک و هوایی عاری از آلودگی نیاز دارد. «محمد رضا بهرامن» افزود: سهم کشور از بازار صادرات محدود است و توجه به صادرات محصولات معدنی اهمیت زیادی دارد که باید برای تقویت سهم صادرات برنامه هدفند داشت. وی توضیح داد: ایران کشوری جوان در سرمایه‌گذاری است و فضای مطلوبی برای تقویت زیرساخت های سرمایه گذاری دارد و در این راستا باید بخش خصوصی استانداردسازی لازم را انجام دهد. رئیس خانه معدن ایران خاطرنشان کرد: سرمایه‌گذاری در بخش معدن با توجه به شرایط کنونی نقش مؤثری در بهبود فضای کسب و کار و بخش تولید دارد. بهرامن گفت: توجه ویژه به قوانین بخش معدن الزامیست و باید شفافیت لازم در این راستا ایجاد شود تا چالش های سرمایه گذاری به حداقل برسد. وی تاکید کرد: اجرای صحیح قوانین و مقررات فضای مطلوبی را برای تولید و عرضه سنگ‌های تزئینی در بازارهای جهانی فراهم می کند. رئیس خانه معدن ایران گفت: ثروت ارزشمندی در قالب معادن سنگ به ایران بخشیده شده که بهره وری بهینه از آن منوط به توسعه صنعت فرآوری و صادرات است. بهرامن به ظرفیت محلات در حوزه سنگ اشاره کرد و ادامه داد: گردشگری معدنی موضوعی است که جایگاه خود را پیدا کرده و محلات در این رابطه با داشتن ظرفیت‌های مناسب می‌تواند نقش موثری ایفا کند. بهرامن عنوان کرد: محلات در زمینه سنگ‌های تزئینی و تراورتن دارای ظرفیت مطلوب است و باید اقداماتی انجام داد تا این شهرستان بتواند سهم خود را در سرمایه گذاری و صادرات سنگ افزایش دهد. وی توضیح داد: تحقق اهداف اقتصاد مقاومتی در حوزه معادن به راهکارهای اجرایی نیاز دارد و برای مثال ترکیه از سال 1366 در کنار تمام فعالیت‌های خود در حوزه سنگ‌های ساختمانی هم فعالیت داشت در حالی که از ظرفیت‌های کمتری برخوردار است. وی گفت: در حال حاضر شرکت هپکو تولید 30 درصد از ماشین آلات مورد نیاز سنگ های تزئینی را به خود اختصاص داده و باید حمایت جدی شود. نمایشگاه بین المللی سنگ محلات در فضایی به مساحت 90 هزار متر مربع شامل 20 هزار متر مربع فضای سرپوشیده و 70 هزار متر مربع و فضای باز برپا شده است. در 350 غرفه این نمایشگاه، آخرین دستاوردهای حوزه سنگ های معدنی و تزئینی در زمینه های فرآوری سنگ های ساختمانی، معادن سنگ، ماشین آلات استخراج معدنی، قطعات و لوازم سنگ بری، معدن و ماشین آلات تخصصی و سایر صنایع وابسته به این صنعت به نمایش درآمده است. نمایشگاه بین المللی سنگ محلات تا 20 مهرماه جاری دایر است. 7277/6013/            "}