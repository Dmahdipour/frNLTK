{"onTitr":" نماینده ولی فقیه در استان قزوین    ","titr":" دستاوردهای عظیم انقلاب باید  برای مردم تبیین شود","describe":" قزوین - ایرنا- نماینده ولی فقیه در استان قزوین گفت: مسئولان  باید شرایط پیش از انقلاب اسلامی را با جایگاه امروز و چشم‌انداز آینده کشور مقایسه کرده و دست‌آوردهای عظیم انقلاب را برای آحاد مردم تبیین کنند.", "text":"به گزارش ایرنا آیت‌الله عبدالکریم عابدینی روز سه شنبه در نشست  ستاد گرامیداشت چهلمین سالگرد پیروزی انقلاب اسلامی افزود:  کشور  پس از پیروزی انقلاب اسلامی در حوزه‌های اقتصادی و زیرساخت‌های عمرانی و صنعتی به دست‌آوردهای عظیمی دست یافته است که باید بازگو شوند.نماینده ولی فقیه در استان قزوین اظهار داشت: نظام آموزشی، دانشگاه‌ها و مدارس می‌باید بیش از پیش در حوزه تبیین دستاوردهای انقلاب اسلامی در بین جوان‌ها نقش‌آفرینی کنند و معلمان می‌توانند اثر گذار باشندامام جمعه قزوین با توصیه به مسئولان برای  شیرین کردن  کام مردم را با اشتغال و تسهیل در امور معیشتی اظهار داشت: نیروی انسانی متخصص، معادن و زمینه‌های کشاورزی فرصت‌های بسیار خوبی را برای توسعه هر چه بیشتر در اختیار ما قرار داده است اما برای استفاده حداکثری از این فرصت‌ها نیازمند مدیریت جدی، جوان و با نشاط هستیم.آیت الله عابدینی ایران را کشوری مقتدر توصیف کرد و افزود: نمونه اقتدار نظامی را روز گذشته در برخورد سپاه با تروریست‌های تکفیری مشاهده کردیم؛ این در حالی است که پیش از انقلاب اسلامی در صنعت نظامی وابسته به آمریکا و غرب بودیم.وی گفت:  انقلاب اسلامی دست آمریکایی ها را از کشور قطع و نفوذ آنها را در منطقه کاهش داد و یقین داریم بساط استکبار به صورت کامل از منطقه برچیده خواهد شد که از برکات انقلاب اسلامی است.آیت‌الله عابدینی گفت: مردم باید ببینند که مسئولان دلسوز آنها هستند و همان چالش‌هایی که زندگی مردم را با سختی همراه می کند، زندگی مسئولان را نیز تحت تأثیر قرار می‌دهد.امام جمعه قزوین اضافه کرد: مردم باید ببینند اگر بیکاری مشکل جامعه است، خانواده‌های مسئولان را نیز در بر می‌گیرد و آنها با شیوه‌های غیر قانونی فرزندانشان را مشغول به کار نمی‌کنند.وی افزود: برخورد جدی دستگاه قضایی با مفسدان اقتصادی مردم را امیدوار می‌کند و همین گام‌هایی که اخیراً برداشته شد و چند نفر از مفسدان اقتصادی را به اعدام و زندان محکوم کردند، اثر مطلوبی در جامعه داشت.آیت‌الله عابدینی با تأکید بر اینکه باید حساب نامحرمان دنیاپرست را از یاران باوفای انقلاب جدا کرد، افزود: نباید از عده‌ای که کاخ‌نشین شده‌اند دفاع کنیم بلکه آنها باید خود را با انقلاب هماهنگ کنند نه اینکه انقلاب را به خاطر آنها به انحراف کشاند.وی اظهار داشت: اتحاد، رفاقت و دوستی مردم با یکدیگر یکی از عوامل مهم پیروزی انقلاب و برون رفت از مشکلات دفاع مقدس بود و امروز نیز نیازمند آن روحیه انقلابی هستیم.امام جمعه قزوین گفت: وحدت، یکپارچگی و همدلی واقعی بین مسئولان و مردم زمانی محقق می‌شود که مسئولان همانند مردم زندگی کنند و درک صحیحی از مشکلات آنها داشته باشند.نماینده ولی فقیه در استان قزوین خاطر نشان کرد: پاک‌سازی نظام از کسانی که برای دنیای خود می‌دوند و انقلاب، اسلام، نظام و منافع مردم را ابزاری برای خود  کرده‌اند، امری ضروری است.وی اضافه کرد: کسانی که در زمین‌خواری‌ها و مفاسد اقتصادی دست دارند، آسیب‌های جدی به جامعه وارد می‌کنند و هر چند ممکن است این فسادها  کم هم باشند، آسیب آن گسترده خواهد بود و باید جلویش گرفته شود.آیت الله عابدینی تأکید کرد: برخی برای دنیای خود تلاش می‌کنند و انقلاب را فدای زیاده‌خواهی و دنیاگرایی خود کرده‌اند و بی‌رحمانه روی خون شهیدان پا می‌گذارند؛ آنها آلوده به حرام هستند و به دروغ می‌گویند ما دین داریم.امام جمعه قزوین ادامه داد: چنین مسئولانی تا زمانی دین دارند که دین کار آنها را در مسائل دنیایی پیش می‌برد اما وقتی کار به امتحان برسد، دین خود را کنار می‌گذارند؛ آنها همانگونه که امروز کاری به مسائل سوریه ندارند در دفاع مقدس نیز کاری به دفاع از کشور و نظام نداشتند و اگر ریشه‌یابی کنیم در دوران انقلاب نیز فعالیتی نداشتند.            "}