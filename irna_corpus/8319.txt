{"onTitr":"","titr":" عامل شکار قوچ وحشی در جیرفت دستگیر شد","describe":" جیرفت - ایرنا - رئیس اداره حفاظت محیط زیست شهرستان جیرفت از شناسایی عامل شکار قوچ وحشی در این شهرستان خبر داد و گفت: این شکارچی متخلف دستگیر و به دستگاه قضایی تحویل داده شد.", "text":"عباس کریمی روز پنجشنبه در گفت و گو با خبرنگار ایرنا افزود: ماموران یگان حفاظت محیط زیست شهرستان جیرفت پس از کسب گزارش مردمی در زمینه شکار غیرمجاز یک رأس قوچ وحشی در ارتفاعات سربیژن ساردوئیه مورد را بررسی کردند.وی ادامه داد: پس از مشخص شدن صحت اطلاعات و شناسایی محل اختفا لاشه شکار در منزل شکارچی،  با هماهنگی دستگاه قضایی منزل این شکارچی بازرسی شد.کریمی تصریح کرد: در بازرسی از منزل متهم، مقداری گوشت شکار، یک قبضه سلاح شکاری برنو دوربین دار، یک عدد دوربین چشمی کشف و صورت جلسه تخلف در محل تنظیم شده و متخلف پس از تشکیل پرونده به دستگاه قضایی معرفی شد.رئیس اداره حفاظت محیط زیست شهرستان جیرفت گفت: طی چهار ماه گذشته هفت شکارچی غیرمجاز در این شهرستان دستگیر و تحویل مراجع قضایی شدند.وی افزود: طبق بند ب ماده 12 قانون شکار و صید شکارغیر مجاز جانوران وحشی جرم محسوب شده و مستوجب مجازات است از این رو با شکارچیان غیرمجاز برخورد قانونی می شود.شهرستان جیرفت با 308 هزار نفر جمعیت در فاصله 230 کیلومتری جنوب کرمان واقع شده است.7450/7429/ 5054            "}