{"onTitr":" معاون استانداری فارس:    ","titr":" یک هزار و 476 روستای فارس به اینترنت پُر سرعت مجهز است","describe":" شیراز-ایرنا-معاون هماهنگی امور عمرانی استانداری فارس گفت: در یک هزار و 476 روستای این استان اینترنت پُر سرعت با فناوری نسل جدید اینترنت ثابت بی سیم (LTE) برقرار شده است.", "text":"به گزارش ایرنا عنایت الله رحیمی، چهارشنبه در جمع خبرنگاران در شیراز افزود: افزون بر این، در 154روستا نیز دسترسی به اینترنت پُر سرعت در دست انجام است.او ادامه داد: همچنین یک هزار و 258 روستا نیز در قالب فاز دوم این طرح از خدمات الکترونیک دسترسی به اینترنت پُر سرعت با این فناوری برخوردار خواهند شد.وی گفت: در بحث تلفن خانگی هم، از مجموع یک هزار و 476 روستای دارای اینترنت  پُر سرعت، در 501 روستا امکان برقراری سرویس تلفن خانگی بر بستر شبکه برقرار شده است.رحیمی، تعداد روستاهای این استان را هشت هزار و 377 روستا برشمرد و اظهار داشت: از این تعداد، چهار هزار و 153 روستا دارای سکنه هستند که 2 هزار و 303 روستا بالای 20 خانوار است.وی بیان کرد: با هدف تکمیل پوشش تلفن همراه با همکاری وزارت ارتباطات و فناوری اطلاعات و همچین همراه اول، امسال 227 سایت تلفن همراه با فناوری 4 جی و 3 جی در لایه های دسترسی و انتقال شبکه موبایل در این استان نصب شد که با راه ندازی این سایت ها 570 روستا تحت پوشش قرار گرفتند.معاون هماهنگی امور عمرانی استانداری فارس افزود: همچنین قرار است که تا پایان سال جاری 118سایت GSM - WLL روستایی در این استان به فناوری PG و 4 جی ارتقاء یابد.رحیمی گفت: افزون بر این، 164 روستای دیگر نیز در برنامه توسعه پوشش همراه قرار گرفته و تا پایان سال 97 پوشش شبکه همراه اول در این روستاها نیز با فناوری 3 جی و 4 جی برقرار خواهد شد.وی اضافه کرد: هم اینک در استان 2 هزار و 399 روستای استان دارای پوشش مناسب همراه اول و یک هزار و 826 روستا دارای پوشش مطلوب ایرانسل است و تا پایان سال 97 تمام روستاهای دارای سکنه این استان از پوشش همراه مناسب برخوردار خواهند شد.رحیمی، یکی از مهمترین اهداف دولت تدبیر و امید را تسهیل در ارایه خدمت به مردم در سایه گسترش فناوری های نوین و کاربردی مانند فناوری اطلاعات برشمرد و اظهار داشت: این مهم جز با توسعه و پایداری زیرساخت های لازم در این حوزه میسر نخواهد شد.معاون هماهنگی امور عمرانی استانداری فارس اضافه کرد: استان فارس با توجه به جایگاه و پیشینه ای که در حوزه فناوری اطلاعات دارد باید در این زمینه در کشور پیشرو باشد و از طرفی با توجه به موقعیت جغرافیایی منحصر به فرد آن و ناهمواری های رشته کوههای زاگرس، ارایه خدمات الکترونیکی در این گستره مستلزم توجه ویژه وزارت ارتباطات و فناوری اطلاعات است.رحیمی، شاخص های استان فارس در زمینه توسعه زیرساخت های ارتباطات و فناوری اطلاعات استان را به عنوان زمینه ساز ارایه خدمات برای کسب و کارهای نوپا نامطلوب توصیف کرد.او افزود: به همین دلیل انتظار داریم که از سوی وزارت ارتباطات و فناوری اطلاعات، اقدامات موثر برای توسعه زیرساخت های ارتباطی تلفن ثابت و همراه، خطوط مسی ارتباط شهری، فیبر نوری، توسعه شبکه انتقال ترافیک ارتباطات و مخابرات و پهنای باند، توسعه شبکه نسل سوم و چهارم تلفن همراه با رویکرد افزایش ضریب نفوذ پهنای باند، راه اندازی شبکه TD-LTEاز سوی شرکت های خدمات ارتباطی انجام شود.وی بیان کرد: همچنین انتظار است که وزارت ارتباطات و فناوری اطلاعات نسبت به تامین و ابلاغ حداقل 10 میلیارد ریال برای حمایت از شتاب دهنده بومی نوآوری و کارآفرینی ارتباطات و فناوری اطلاعات استان فارس (فارس آپ) که با همکاری استانداری، پردیس شرکت های دانش بنیان و اداره کل ارتباطات و فناوری اطلاعات فارس و با هدف توسعه کسب و کارهای نوپای استان و ایجاد فرصت های شغلی برای حداقل 2 هزار نفر در حوزه فناوری اطلاعات (IT) و فناوری اطلاعات و ارتباطات (ICT) تا پایان برنامه ششم تاسیس شده، توجه ویژه داشته باشد.رحیمی، از وزیر ارتباطات و فناوری اطلاعات تقاضا کرد، این وزارتخانه همکاری لازم برای تخصیص اعتبارات ملی برای اجرای طرح های اساسی حوزه IT در فارس و ایجاد زمینه رشد مشاغل فناوری اطلاعات و ارتباطات در این استان و تحت نظارت این استانداری داشته باشد.6122 /6118            "}