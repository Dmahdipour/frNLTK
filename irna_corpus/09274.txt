{"onTitr":"","titr":" کمیته امداد سمیرم موظف به ایجاد 657 فرصت شغلی است","describe":" سمیرم- اصفهان- ایرنا- مدیر کمیته امداد امام خمینی(ره) شهرستان سمیرم گفت:  این نهاد موظف به ایجاد 657 فرصت شغلی در سال جاری است.", "text":"به گزارش ایرنا، علیقربان افشاری شبانگاه روز چهارشنبه در جلسه شورای اداری سمیرم که با حضور پرویز فتاح رییس کمیته امداد امام خمینی(ره)  برگزار شد، افزود : 10 میلیارد ریال اعتبار برای ایجاد این تعداد شغل در نظر گرفته شد که بخشی از آن در اختیار بانک ها قرار دارد.به گفته این مسئول، سال گذشته  این نهاد با همکاری شماری از سازمان ها و با ارائه تسهیلات و طرح های اشتغال 257 فرصت شغلی ایجاد کرد.وی خاطرنشان کرد: مجموعه امداد سمیرم از سال 1388 تا سال 97 2 هزار و 550 طرح اجرا و با اجرای 949 طرح خودکفایی، این تعداد نفر را از گردونه حمایتی خود خارج کرده است.مدیر کمیته امداد امام خمینی(ره)  سمیرم ادامه داد: 384 دانش آموز و 104 دانشجو  زیر پوشش کمیته امداد هستند و همچنین 2 هزار و 665 خانوار معیشت بگیر کمیته امداد(غیرتحت پوشش) مساعدت دریافت می کنند.افشاری خاطرنشان کرد: در شش ماهه اول سال جاری، 52 میلیارد ریال اعتبار صرف امور خدماتی و حمایتی خانوارهای زیر  پوشش این نهاد و اقشار آسیب پذیر شده است.وی تصریح کرد: 354 حامی 131 یتیم این شهرستان را ماهانه یک میلیارد و 800 هزار ریال به طور متوسط حمایت می کنند.رییس اداره میراث فرهنگی، صنایع دستی و گردشگری سمیرم گفت: برای صرف بهتر اعتبارها نگاه ها به طرح ها باید کارشناسی و همراه با مطالعه دقیق باشد تا منجر به اشتغال پایدار شود.سجاد افشاری اشاره ای به ادامه خشکسالی در یک دهه اخیر و برخی تصمیم های غلط مدیریت بخش کشاورزی در طول این سال ها داشت و افزود: تنها راه نجات شهرستان از بحران خشکسالی و آثار زیانبار معیشتی و اقتصادی آن توجه به توسعه صنعت گردشگری و صنایع دستی روستایی است.وی نقش کمیته امداد و همکاری با این نهاد در این رابطه با مهم ارزیابی کرد و گفت: از 81 منطقه نمونه گردشگری استان اصفهان 11 منطقه در سمیرم واقع شده که اگر این موضوع به عنوان یک فرصت اشتغالزا دیده شود بخش زیادی از مسائل مبتلابه جامعه بویژه بیکاری را حل خواهد کرد.** خوابگاه دانش آموزی کمیته امداد راه اندازی شودرییس کمیته امداد سابق سمیرم در این نشست راه اندازی مجدد خوابگاه نمونه کمیته امداد سمیرم را خواستار شد.اسکندر پیرمرادیان تصریح کرد: بیش از یک دهه از تعطیلی خوابگاه دانش آموزی کمیته امداد سمیرم می گذرد در حالی که طبق آمار 359 دانش آموز زیر پوشش خانوارهای کمیته امداد هستند و هر کدام در یک مدرسه شبانه روزی یا فضای استیجاری دیگر مستقر شده اند.معاون پرورشی مدیریت آموزش و پرورش سمیرم سپس به تحصیل 450 دانش آموز خوابگاهی در سمیرم اشاره کرد و افزود: حدود 60 درصد از این تعداد محصل تحت پوشش کمیته امداد حضرت امام هستند.حبیب الله قاسمی تاکید کرد: بخشی از مدارس شبانه روزی ما به دلیل نداشتن توان مالی و حتی تامین مواد غذایی در معرض تعطیلی هستند و باید به آنها کمک داد تا دانش آموزان این مرز و بوم آسیبی نبینند.نماینده مردم سمیرم در مجلس دهم  گفت: انتظار از کمیته امداد و دیگر نهادهای حمایتی توسعه اشتغال های خانگی است.اصغر سلیمی اظهار کرد: ارائه تسهیلات ساخت مسکن مددجویان خواسته دیگر این قشر کم درآمد و ضعیف از مجموع مدیریتی کمیته امداد امام خمینی(ره) است.رییس کمیته امداد امام خمینی(ره) در خاتمه این جلسه در پاسخ به سوال خبرنگار ایرنا درخصوص بازگشایی مجدد خوابگاه این نهاد در سمیرم این موضوع را به بررسی و کار کارشناسی دقیق در آینده منوط کرد.فتاح در سفر به سمیرم علاوه بر دیدار با کارکنان مدیریت کمیته امداد این شهرستان، با شماری از مددجویان و افراد نیازمند دیدار و گفت و گو کرد.9.3 دهم درصد از جمعیت 100 هزار نفری سمیرم به تعداد هشت هزار نفر در قالب سه هزار و 534 خانوار زیر پوشش کمیته امداد این شهرستان هستند.این شهرستان با چهار شهر، چهار بخش دناکوه، مرکزی، وردشت و پادنا و 150 روستا و آبادی در 160 کیلومتری جنوب اصفهان واقع شده است.7147/6026/            "}