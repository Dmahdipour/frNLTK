{"onTitr":" فرمانده انتظامی خراسان جنوبی:    ","titr":" امنیت مردم خط قرمز نیروهای مسلح است","describe":" بیرجند - ایرنا - فرمانده انتظامی خراسان جنوبی گفت: دشمنان بدانند امنیت مردم خط قرمز نیروهای مسلح جمهوری اسلامی ایران است و در صورت تعرض به امنیت عمومی شهروندان، موشک جواب گلوله خواهد بود.", "text":"به گزارش ایرنا سردار مجید شجاع روز سه شنبه در آیین تکریم و معارفه فرمانده انتظامی شهرستان قاینات افزود: ایران اسلامی در بعد امنیت همچون نگینی بین کشورهای منطقه می درخشد. وی گفت: حمایت های مالی استکبار و مثلث شوم آمریکا، اسراییل و عربستان مترصد ضربه زدن به نظام هستند و در صورت غفلت و کوتاهی اصل نظام و کشور را هدف گرفته اند اما بدانند در دوران دفاع مقدس که با 40 کشور در جنگ بودیم با توکل بر خدا و اتحاد یک سانتیمتر از خاک پاک کشور واگذار نشد.فرمانده انتظامی خراسان جنوبی بیان کرد: با آمادگی کامل در هر جایگاه و مسئولیتی که هستیم متناسب با وظایف خود با دشمنان مقابله کنیم.وی افزود: دشمن در 40 سال گذشته انقلاب با تحریم های ظالمانه، جنگ تحمیلی، ترورهای کور و... مترصد ضربه زدن به نظام اسلامی بود اما به برکت خون شهدا و همبستگی مردم هیچ یک از خواب های آشفته اش تعبیر نشد.سردار شجاع اظهار داشت: نیت دشمن در جنگ اقتصادی اخیر بر همه مشخص و واضح است و با عملیات روانی و فشار اقتصادی قصد ناامیدکردن مردم و ناکارآمد نشان دادن نظام را دارد لذا وظیفه ما دفاع جهادی و مقابله گونه است.وی گفت: در این شرایط بایستی با کنار گذاشتن اختلافات و انسجام و وحدت ملی به دولت و کارگزاران نظام کمک کنیم تا به یاری خدا از این وضعیت اضطراری عبور کنیم.فرمانده انتظامی خراسان جنوبی افزود: باید با پیروی از ولایت فقیه و همراهی با دست اندرکاران نظام با همه هجمه ها مقابله کرده و برای پیشبرد و رفع مشکلات مردم تلاش کنیم.    فرماندار قاینات هم گفت: امنیت، استقلال و آزادی یکی از باارزش ترین نعمت های خداوند است و هیچ کشور در حال توسعه ای بدون امنیت در مسیر و بستر توسعه قرار نمی گیرد.محمد کریمی افزود: امنیت از بدیهی ترین نیازهای بشر است و نظم و امنیت اجتماعی کمک می کند تا در مسیر توسعه گام برداریم.وی گفت: امنیت یک تولید اجتماعی و عمومی است و همه مردم و دستگاه های دولتی باید در جهت تولید، استقرار و تداوم امنیت تلاش کنند و جامعه  به سمت جامعه مسئول محور مدیریت و هدایت شود.در این نشست از خدمات 30 ساله سرهنگ اسماعیل واعظی در نیروی انتظامی قدردانی و سرهنگ محمود زال بیگی به عنوان فرمانده انتظامی شهرستان قاینات معرفی شد. شهرستان قاینات با جمعیت 116 هزار و 181 نفر و دارای سه بخش، پنج شهر و 8 دهستان در شمال استان خراسان جنوبی واقع شده و شهر قاین مرکز شهرستان قاینات در 100 کیلومتری شمال بیرجند مرکز خراسان جنوبی است.7218*3028            "}