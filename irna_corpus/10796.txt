{"onTitr":"","titr":" 20 هزار دلار ارز قاچاق در گمرک تمرچین کشف شد","describe":" ارومیه- ایرنا- ایرنا فرمانده مرزبانی آذربایجان غربی گفت: 20 هزار دلار ارز قاچاق در گمرک تمرچین پیرانشهر کشف و ضبط شد.", "text":"سردار سرتیب دوم پاسدار عزت الله رشیدیان روز سه شنبه در گفت و گو با خبرنگار ایرنا افزود: مرزبانان مستقر در پست کنترل این گمرک این میزان ارز را در حین کنترل خودروهای ترانزیتی عبوری از یک دستگاه خودرو تریلر عراقی که بطور ماهرانه در قسمت های مختلف آن جاسازی شده بود را کشف و ضبط کنند.وی ارزش دلارهای کشف شده را 880 میلیون ریال اعلام کرد و اضافه کرد: در این رابطه یک نفر متهم دستگیر و پس از تشکیل پرونده مقدماتی جهت سیر مراحل قانونی به مراجع قضایی تحویل داده شد.به گزارش ایرنا طول مرزهای ایران در آذربایجان غربی حدود 967 کیلومتر است؛ این استان از طرف شمال 149 کیلومتر مرز آبی از طریق رودخانه ارس با جمهوری خودمختار نخجوان، از طرف شمال و مغرب 566 کیلومتر مرز خاکی با کشور ترکیه و از طرف غرب 252 کیلومتر مرز خاکی با کشور عراق دارد.6009/3072            "}