{"onTitr":"","titr":" تلاش روسیه برای پیشگیری استفاده ابزاری از داعش درافغانستان","describe":" کابل - ایرنا - روسیه با توجه به تجربه ای که از سوریه دارد ، خواستار درج نام شاخه خراسان داعش در فهرست تحریم های شورای امنیت سازمان ملل متحد شده و تلاش دارد از استفاده ابزاری داعش بابت تعارض اسمی موجود بین عناوین گروه های تروریستی فعال در افغانستان، پیشگیری کند.", "text":"به گزارش ایرنا، روسیه نوع مبارزه با داعش و دیگر گروه های تروریستی را در سوریه از سوی مدعیان غربی به ویژه آمریکا دیده است و می داند چالش تعریف عمومی از تروریست ها در آن کشور چه بر سر جنگ آورد، پس نگران است که چنین مشکلی در افغانستان بروز کند و پیش از بوجود آمدن بحران جدی، داعش در افغانستان تحریم شود تا در آینده بهانه ای برای حمایت از آنها باقی نماند.زیرا آنچه در سوریه در تعریف تروریست ها بین روسیه، حامیان دولت سوریه با آمریکا و کشورهای عربی و غربی بر سر تعریف از تروریسم در آن کشور بوجود آمد سبب شد شماری زیادی از گروه های تروریستی که باید هدف قرار می گرفتند، از سوی غرب حمایت شدند و این موضوع باعث شد تا مبارزه با تروریسم در سوریه طولانی شود.در حال حاضر در افغانستان نیز هیچ تعریف روشن و جامع از مصداق تروریسم وجود ندارد حتی در میان مقامات دولت افغانستان هنوز در مورد طالبان و گروه هایی که با آنها به نبرد نیروهای دولتی و نظامیان خارجی می روند، واژه تروریست بکار نمی برند و از عناوینی مانند مخالفان مسلح گاه با معنای دیگری استفاده می شود.وقتی از مخالفان مسلح دولت سخن گفته می شود ، نه تروریست ، طبیعی است که با گذشت هر روز نفوذ طالبان در جامعه افغانستان که شاهد ناکارآمدی هایی هم در دولت هستند، گسترش یابد و در این وضعیت تعریفی واضحی برای مبارزه و چگونگی برخورد با آنها  وجود نداشته باشد و جنگ در فضای مبهم ادامه یابد و در بسیاری اوقات نبود تعریف واضح از تروریست یا مخالف دولت انگیزه نیروهای دولتی را نیز در جنگ با طالبان تضعیف می کند.بعید نیست که روزی در افغانستان از گروه تروریستی و تکفیری داعش با توجه به همین تعارضاتی که در تعریف تروریست در افغانستان وجود دارد و تجربه ای که در سوریه دیده شد ؛ شاخه خراسان داعش شاخه ای از طالبان جدا شده تفسیر شود و به بهانه این که در فهرست تروریست های سازمان ملل متحد نیست مورد حمایت هم قرار گیرند.  «ولادیمیر سافرانکوف» نماینده دائمی روسیه در سازمان ملل متحد در 13 مهر ماه از شورای امنیت خواست که تا تحریم اعضای شاخه خراسان داعش را در افغانستان  دراولویت خود قرار دهند.این دیپلمات روس با اشاره به امنیت آسیای مرکزی گفت که با توجه به گسترش حضور داعش در افغانستان معتقد است که افزایش تحریم‌های شورای امنیت علیه افراد و سازمان‌هایی که بخشی از شاخه داعش در افغانستان هستند و یا با آن ارتباط مستقیم دارند باید در اولویت قرار بگیرد.روسیه از جمله کشورهای منطقه است که پیش از این بارها نگرانی خود را از حضور داعش در افغانستان و تلاش این گروه تروریستی برای گسترش ناامنی‌ها به آسیای مرکزی ابراز کرده است.فرانکوف گفته است که مسکو نسبت به اقدامات آمریکا و ناتو برای مقابله با تهدید داعش در افغانستان اطمینانی ندارد.«ضمیر کابلوف» نماینده ویژه رئیس جمهوری روسیه در امور افغانستان هم هفته گذشته اعلام کرد که حدود دو هزار و 500 تن از افراد داعش در مرز بین افغانستان و پاکستان مستقر شده اند و این افراد هیچ دغدغه ای برای جنگ با نظامیان خارجی حاضر در افغانستان ندارند، بلکه در تلاش ناامن کردن کشورهای آسیایی میانه هستند، زیرا تعداد زیاد آنها ساکنان اصلی همین کشورها هستند. کارشناسان افغان نیز باور دارند که داعشی هایی که در افغانستان حضور دارند از کشورهای ازبکستان، تاجیکستان، چچن و اویغورهای چینی هستند که از پاکستان و کشورهای خود به مناطق تحت سلطه داعش به افغانستان آمده اند.«عارف رحمانی» عضو مجلس نمایندگان افغانستان به خبرنگار ایرنا گفت که این داعشی های خارجی در استان های «ننگرهار» ، «جوزجان» و «سرپل» حضور دارند اما تاکنون شواهدی در دست نیست که داعش های عربی از سوریه و عراق به این مناطق رسیده باشند.روسیه از حضور رو به گسترش داعش در افغانستان نگران است و همواره از حمایت دست های پنهان و تجهیز آنها توسط بالگردهای ناشناس در افغانستان از گروه تکفیری داعش ابراز نگرانی کرده است اما تاکنون دولت افغانستان و نظامیان خارجی این ادعاها را بی اساس خوانده اند.در این حال شماری از کارشناسان و نمایندگان مجلس افغانستان نیز باور دارند که بالگردهای ناشناس در افغانستان داعش را حمایت و تجهیز می کنند و آنها شواهدی را در این راستا مشاهده کرده اند.«ظاهر قدیر» معاون سابق مجلس نمایندگان افغانستان بارها مدعی شده  که داعش در استان ننگرهار با بالگردهای ناشناس شبانه به مناطق دشوارگذر پایین و تجهیز می شوند و افراد وی این صحنه ها را به چشم خود مشاهده کرده اند.«ولادیمیر پوتین» رئیس جمهوری روسیه در سفر اخیر خود به هند که در آن قرارداد فروش سیستم موشک دفاعی «اس 400» را امضا کرد، در باره وضعیت افغانستان و حضور تروریست ها در این کشور با نخست وزیر هند بحث و تبادل نظر کرد.این اظهارات مقامات روسیه درباره افغانستان به مذاق فرماندهان نظامی غربی خوش نیامد و روسیه را متهم کرده است که برای گسترش نفوذ خود در افغانستان تلاش می کند.ژنرال «جوزب ووتل» رئیس ستاد نیروهای مشترک آمریکا بتازگی ابراز نگرانی کرده است که روسیه برای گسترش نفوذ خود در افغانستان تلاش می کند.اما سوال این است که روسیه یکی از کشورهای منطقه و همسایه دور افغانستان محسوب می شود و از نظر آمریکا حق نگرانی و ابزار نظر در باره وضعیت افغانستان را ندارد اما آمریکا که حضور وی در منطقه از جمله افغانستان و نحوه مبارزه آنها با تروریسم زیر پرسش است، هیچ گونه مشکل قانونی ندارد و برای خود حق می دهد که هرکاری در این کشور انجام دهد اما همسایه و کشورهای منطقه هرگونه ابراز نظر و نگرانی ها از طرف آمریکا غیرقانونی پنداشته می شود.با توجه به حضور رو به گسترش داعش در افغانستان و احساس خطر روسیه از حضور این گروه از طریق افغانستان به کشورهای آسیای میانه و پشت مرزهای روسیه، فرصت را برای مواجه قدرت های بزرگ در این کشور دور از امکان نمی سازد که خود مقامات افغان نیز متوجه آن شده است.«حکمت خلیل کرزی» معاون سیاسی وزارت خارجه افغانستان هفته گذشته در کابل گفت که رقابت روسیه و آمریکا از اوکراین به طرف افغانستان در حرکت است و اگر این کشور نتواند توازن بین قدرت ها را حفظ کند، این رقابت برای آینده افغانستان خطرناک خواهد بود.آساق*291*1104**1337            "}