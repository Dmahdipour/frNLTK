به گزارش روز جمعه ایرنا، «محمد بن نواف آل سعود» این اظهارات را در گفت‌وگو با شبکه خبری بی.بی.سی عنوان کرد.او مدعی شد که دولت عربستان تمایل دارد تا از سرنوشت خاشقچی مطلع شود و ابراز امیدواری کرد به‌زودی ابعاد این حادثه روشن خواهد شد.جمال خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما ازآنجا خارج نشده و هنوز خبری در مورد زنده‌بودن وی وجود ندارد.بر اساس گزارش‌های منتشرشده، خاشقچی توسط 15 مأموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود بازگشته‌اند. روزنامه واشنگتن‌پست به نقل از مقام‌های آمریکایی و ترکیه‌ای نوشته است، دولت ترکیه به مسئولان آمریکا گفته است که مستنداتی صوتی و تصویری در اختیار دارد که ثابت می‌کند، «جمال خاشقچی» در داخل کنسولگری عربستان در استانبول کشته‌شده است. خاشقچی 59 ساله، بعد از انتخاب بن سلمان به‌عنوان ولیعهد عربستان، این کشور را ترک کرده و به آمریکا رفته بود.هرچند دولت عربستان هرگونه اتهامی را در رابطه با این حادثه رد می‌کند، اما انگلیس و آمریکا به‌عنوان دو متحد اصلی ریاض در غرب خواستار ارائه توضیح مقام‌های این کشور در این رابطه شده‌اند.وزیر امور خارجه انگلیس در گفت‌وگو با سفیر عربستان در لندن و همتای سعودی خود هشدار داد که لندن چنین جرائمی را جدی تلقی می‌کند و افزود: تداوم دوستی میان دو کشور به رعایت ارزش‌های مشترک بستگی دارد.دونالد ترامپ رئیس‌جمهوری آمریکا نیز دیروز درباره این پرونده با مقام‌های سعودی تلفنی رایزنی کرده است.هم‌زمان، روزنامه «نیویورک‌تایمز» آمریکا اعلام کرده که از کنفرانس «ابتکار سرمایه‌گذاری آینده» که قرار است با حمایت ولیعهد عربستان سعودی در ریاض برگزار شود، پشتیبانی رسانه‌ای نخواهد کرد. شرکت چندملیتی ویرجین نیز از توقف همکاری‌های خود با عربستان در یک پروژه فضایی خبر داده است.موزه تاریخ طبیعت انگلیس دیروز (پنجشنبه) به دلیل میزبانی مراسم روز ملی عربستان، از سوی نهادهای حقوق بشری در این کشور به‌شدت مورد انتقاد قرار گرفت. هم‌زمان با برگزاری این مراسم، تعدادی از معترضان در مقابل ساختمان موزه تجمع کرده و شعارهایی را علیه رژیم آل سعود و سیاست‌های سرکوبگرایانه آن سر دادند.اروپام ** هـ ن **1485
      
      