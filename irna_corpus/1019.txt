{"onTitr":" در نیمه نخست امسال:    ","titr":" یک هزار و946 نوزاد در ساوه متولد شد","describe":" ساوه- ایرنا - رئیس اداره ثبت احوال ساوه گفت: یک هزار و 946 نوزاد از ابتدای امسال تا پایان شهریور در این شهرستان متولد شدند.", "text":"اکبر حشمتی روز پنجشنبه در گفت و گو با ایرنا افزود: شمار نوزادان متولد شده در شهرستان ساوه در مقایسه با نیمه نخست پارسال، 186 مورد کمتر است.وی بیان کرد: از این تعداد یک هزار و 13 نوزاد را پسران تشکیل می دهند و 933 نوزاد دیگر نیز دارای جنسیت دختر هستند.وی اظهار داشت: در 6 ماه نخست سال گذشته 2 هزار و 128 نوزاد در شهرستان ساوه متولد شدند که از این تعداد یک هزار و 89 نوزاد پسر و یک هزار و 39 نوزاد نیز دختر بوده اند.حشمتی گفت: 521 واقعه وفات نیز در نیمه نخست امسال در شهرستان ساوه به ثبت رسیده است که 294 تن از فوت شدگان دارای جنسیت مرد و 226 تن دیگر هم زن بوده اند.به گفته این مسئول‌ شمار فوت شدگان نسبت به مدت مشابه پارسال، 43 واقعه کمتر بوده است.وی شمار افرادی که در نیمه نخست پارسال در شهرستان ساوه از دنیا رفتند را 564 تن عنوان کرد که از این تعداد 296 مورد مرد و 268 تن از درگذشتگان نیز زن بوده اند.وی در خصوص بیشترین نام هایی که در شهرستان ساوه برای نوزادان متولد شده در نیمه نخست امسال مورد استفاده قرار گرفته است،‌ گفت: نام های فاطمه، زهرا و باران برای دختران و اسم هایی چون امیرعلی،‌ ماهان و علی نیز برای نوزادان پسر بیشترین کاربرد را داشته اند. رئیس اداره ثبت احوال شهرستان ساوه در مورد صدور کارت های هوشمند ملی برای اهالی این شهرستان،‌ گفت: از ابتدای طرح صدور کارت های ملی هوشمند تا پایان نیمه نخست امسال، 150 هزار و 578 فقره کارت ملی هوشمند (معادل حدود 53 درصد) در ساوه صادر شده است.وی گفت: چهار دفتر پیشخوان در زمینه خدمات هویت شناسنامه ای و 6 دفتر دیگر در زمینه صدور کارت های ملی هوشمند در شهرستان ساوه خدمات ارائه می کنند.حشمتی گفت: با توجه به کاربردی شدن کارت های ملی هوشمند،‌ لازم است شهروندانی که تاکنون اقدام به تعویض کارت های ملی قدیمی خود نکرده اند هرچه سریع تر با مراجعه به مراکز تعیین شده و دفاتر پیشخوان نسبت به این کار اقدام کنند.ساوه با 285 هزار نفر جمعیت دومین شهرستان و کانون جمعیتی استان مرکزی است.9921/6539/3075            "}