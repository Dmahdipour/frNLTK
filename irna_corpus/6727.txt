{"onTitr":"","titr":" رژیم آل خلیفه تحریم کنندگان انتخابات را محاکمه می کند","describe":" دوحه - ایرنا - همزمان با اعلام احزاب، گروه ها و تشکل های بحرینی مبنی بر تحریم انتخابات نمایشی رژیم، وزارت کشور آل خلیفه تحریم کنندگان را تهدید به محاکمه کرد.", "text":"به گزارش روز شنبه ایرنا، این وزارتخانه در بیانیه ای اعلام کرد: هر کس دیگران را به مشارکت نکردن در انتخابات دعوت کند، دستگیر و به دادستانی معرفی خواهد شد.رژیم بحرین از ترس مشارکت نکردن مردم در انتخابات نمایشی که قرار است 24 نوامبر ( 3 آذر ) برگزار شود، از هفته گذشته با حمله به منازل و مجتمع های مسکونی، شمار زیادی از انقلابیون را دستگیر و به نقطه نامعلومی انتقال داده است.جریان 'الوفاء الاسلامی' بحرین هفته گذشته با محکوم کردن حملات نیروهای امنیتی آل خلیفه به منازل مردم و دستگیری آنها، این اقدامات را مجازات دسته جمعی ملت در آستانه انتخابات مضحک و نمایشی رژیم دانست و آن را محکوم کرد.این جریان افزود: رژیم آل خلیفه بعد از اطلاع از تحریم های گسترده مردم و گروه های معارض، تلاش دارد با حمله به منازل و دستگیری جوانان، ملت بحرین را به صورت دسته جمعی مجازات کند.بحرین از 2011 ( بهمن سال 1389) صحنه برگزاری اعتراض های خیابانی مردم است که خواستار اصلاحات و آزادی زندانیان سیاسی هستند. ناآرامی‌های بحرین تاکنون ده‌ها تن کشته و هزاران زخمی بر جای گذاشته است. گروه‌های مدافع حقوق بشر بارها رژیم آل خلیفه را به خاطر سرکوب مخالفان محکوم کرده‌ و خواستار اصلاحات در نظام سیاسی این کشور شده‌اند.خشونت های آل خلیفه به بازداشت، شکنجه و اخراج از محل کار محدود نمی شود، بلکه شیوه های شدیدتری از خشونت اخیراً به کار گرفته می شود. صدور و اجرای حکم اعدام که اخیراً درباره شش جوان بحرینی به کار گرفته شد و همچنین &#39;ناپدیدشدگی اجباری&#39; از جمله این شیوه های خشن است که رژیم آل خلیفه اعمال می کند.&#39;جمعیت ملی – اسلامی الوفاق&#39; بزرگترین حزب مخالف رژیم آل خلیفه در بیانیه ای که به مناسبت روز جهانی &#39;قربانیان ربوده شدن اجباری&#39; منتشر کرد، نوشت: رژیم آل خلیفه از ابتدای سال جاری میلادی 174 تن از شهروندان بحرین را ربوده است.از سوی دیگر سازمان عفو بین الملل جمعه گذشته در گزارشی اعلام کرد که زندانیان بیمار در بند زندان های رژیم آل خلیفه بحرین با قصور پزشکی مواجه اند.سازمان عفو بین الملل در گزارش خود آورده است: بیماران زندانی مبتلا به سرطان یا &#39;ام اس&#39; در زندان های بحرین به خدمات درمانی تخصصی و داروهای خاص دسترسی ندارند.انجمن حقوق بشر بحرین دیروز (جمعه) در گزارشی از موارد نقض حقوق بشر از سوی رژیم آل خلیفه، اعلام کرد: این رژیم تنها طی ماه ژوییه 2018 (تیر و مرداد) مرتکب 844 مورد نقض حقوق بشر علیه بحرینی ها شده است.شبد**خاورم**1508**1379            "}