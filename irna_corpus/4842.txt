{"onTitr":"","titr":" معیارهای نامشخص در گزینش تیم کاراته بانوان","describe":" تهران - ایرنا - رقابت‌های انتخابی تیم ملی کاراته بانوان ایران به منظور حضور در مسابقات جهانی در حالی امروز (دوشنبه) برگزار شد که در سه وزن دیگر، کاراته کاها بدون برگزاری مسابقه انتخابی و با معیاری نامشخص مسافر اسپانیا شدند.", "text":"به گزارش ایرنا، این رقابت انتخابی در سالن شهید کبکانیان و در اوزان منهای 55 و منهای 61 کیلوگرم برگزار شد.در منهای 55 کیلوگرم «فاطمه چالاکی»، «طراوت خاکسار» و «آویشن باقری» حضور داشتند که چالاکی با کسب 3 پیروزی و 2 تساوی جواز حضور در رقابت های جهانی را کسب کرد.در وزن منهای 61 کیلوگرم «رزیتا علیپور» و «شیما آل سعدی» رقابت کردند که علیپور دارنده مدال نقره بازی های آسیایی 2018 جاکارتا فیکس شد.پیش از این «سارا بهمنیار» در وزن منهای 50، «پگاه زنگنه» در وزن منهای 68 و «حمیده عباسعلی» در وزن به اضافه 68 کیلوگرم به عنوان نفرات اصلی این اوزان برای حضور در رقابت های جهانی اسپانیا معرفی شدند.تیم بانوان کاراته ایران همواره با معیارهای نامشخصی برای گزینش نفرات اصلی خود روبرو بوده است که این بار نیز برای اعزام به جهانی اسپانیا این مساله به وضوح دیده شد.مشخص نیست کادر فنی و مسئولان فدراسیون به عملکرد کاراته کاها در طول اردوها و مسابقات بین المللی توجه دارند یا برای آنان ملاک اصلی مسابقات انتخابی است.این سوالی است که جامعه کاراته و علاقمندان به این رشته در پی پاسخ آن هستند که هیچگاه از سوی کادر فنی و مسئولان فدراسیون جواب قانع کننده ای به آن داده نشده است. مسابقات جهانی کاراته 15 تا 20 آبان ماه به میزبانی شهر «مادرید» اسپانیا برگزار می شود.ورزشی**3783**1597            "}