{"onTitr":" یک فعال سیاسی اصلاح طلب در بررسی عملکرد امیدی‌ها؛    ","titr":" شورای عالی سیاست‌گذاری اصلاح‌طلبان به درد عربستان می‌خورد","describe":" یک فعال سیاسی اصلاح‌طلب می‌گوید: آقای خاتمی برای ما عزیز هستند ولی اینکه بخواهند یک شورای مشورتی داشته باشند که در امور راهبردی به اصلاح‌طلبان پیشنهاد و مشورت بدهد، بیش از آنکه به جمهوری اسلامی شبیه باشد به نظام‌های عقب مانده‌ای چون کویت و عربستان شبیه است.", "text":"سعید رضوی فقیه در گفت‌و‌گو با خبرنگار ایرناپلاس، درباره تأثیر عملکرد فراکسیون امید بر سرمایه اجتماعی جریان اصلاحات، می‌گوید: درباره کامیابی یا عدم کامیابی فراکسیون امید می‌توان به چند نکته اشاره کرد؛ یکی اینکه اساسا مکانیسم تهیه این لیست، دموکراتیک نبود. یعنی در واقع اصلاح‌طلبان که بیان نظرات مختلف در نظام جمهوری اسلامی را پیگیری می‌کردند، در تصمیمات بزرگی چون تهیه این لیست، به این مکانیسم پایبند نبودند. شاید بتوان گفت این تصمیمات به شیوه کاملا ابتدایی و قرون وسطایی گرفته شده است. این فعال سیاسی اصلاح‌طلب می‌گوید: آقای خاتمی برای ما عزیز هستند ولی اینکه بخواهند یک شورای مشورتی داشته باشند که در امور راهبردی به اصلاح‌طلبان پیشنهاد و مشورت بدهد، بیش از آنکه به جمهوری اسلامی شبیه باشد به نظام‌های عقب مانده‌ای چون کویت و عربستان شبیه است. این صحبت من به این معنا نیست که ما به آقای خاتمی ارادت نداریم، بلکه به این معناست که این شیوه تصمیم‌گیری درباره  مسئل کلان ملی صحیح نیست و نتایج مطلوبی هم در پی نخواهد داشت.وی در ادامه می‌افزاید: شاهد آن هم انتقادهای فراوانی است که به لیست امید وارد می‌شود.**ست امید، محصول مشترک اصلاح‌طلبان و نهادهای نظارتیرضوی فقیه با اشاره به اینکه امروز انتقادات فراوانی نیز به ساختار شورای عالی‌ سیاست‌گذاری اصلاح‌طلبان وارد می‌شود، می‌افزاید: نامه اخیر تشکل‌های دانشجویی اصلاح‌طلبان به آقای خاتمی هشدار مهمی است که باید جدی گرفته شود. البته نکته دیگری که باید به آن توجه کرد، این است که دایره افراد تأیید صلاحیت شده از سوی نهادهای نظارتی، محدود است و کار را برای اصلاح‌طلبان دشوار می‌کند. از این جهت باید این را در نظر داشت که لیست امید محصول مشترک انتخاب اصلاح‌طلبان و نهادهای نظارتی بوده است.**ست‌ها باید به شورای عالی سیاست‌گذاری ضمانت دهنداین عضو سابق دفتر تحکیم وحدت با بیان اینکه معرفی و تهیه لیست چندان اهمیت چندانی ندارد، تأکید می‌کند: آنچه به نظر بنده مهم و ضروری است، نظارت بر عملکرد افراد این لیست‌هاست. باید در زمان معرفی لیست‌ها با این افراد مذاکره و تعهداتی از آن‌ها گرفته می‌شد، یا آنکه شناخت کافی از شخصیت آن‌ها حاصل می‌شد.وی ادامه می دهد: مسئولیت عملکرد آن‌ها، تنها متوجه آن‌ها نیست، متوجه کسانی که آن‌ها را به مردم  معرفی کردند نیز می‌شود. در واقع این باعث شده، بخش زیادی از سرمایه اجتماعی اصلاح‌طلبان نزد مردم مردود شود، یعنی مردم بر اساس عملکرد لیست امید در مجلس و شورای شهر و حتی رئیس‌جمهوری در آینده نزدیک، بنا به توصیه آقای خاتمی در انتخابات‌ها عمل نکنند.این فعال سیاسی اصلاح‌طلب با تأکید بر اینکه شورای عالی سیاست‌گذاری باید از افراد حاضر در لیست‌ها  ضمانت‌های لازم را اخذ کند تا در صورت خروج از آن بازخواست شوند، می‌گوید: متأسفانه  در شرایط فعلی چنین تعهدی وجود ندارد.   **تمال تکرار اقبال کم مردم در انتخابات‌های آینده رضوی فقیه در پاسخ به این پرسش که با توجه به انتقادات گسترده نسبت به عملکرد اصلاح‌طلبان در شورای شهر و مجلس به نظر شما آیا معرفی لیست در انتخابات آینده مجلس با اقبال عمومی مواجه می‌شود یا نه تصریح می‌کند: این موضوع هنوز قابل پیش‌بینی نیست، ممکن است شرایط به سمتی پیش برود که مردم با وجود نارضایتی از مجلس و شورای شهر، خود را از رأی دادن به چنین لیست‌هایی ناگزیر بدانند. از سوی دیگر، ممکن است به شدت سرخورده و ناامید شده باشند و از رأی دادن به لیست هایی از این قبیل خودداری کنند.این فعال سیاسی در ادامه تأکید کرد: آنچه اهمیت دارد، این است که اصلاح‌طلبان سازوکاری را برای چنین تصمیم‌گیری‌های مهمی را طراحی کنند تا به بهترین تصمیم دست یابند.وی درباره اینکه اصلاح‌طلبان تا چه حد در انتخابات آینده مجلس توفیق خواهند داشت، می‌گوید: هم پیش‌بینی این موضوع دشوار است هم رأی آوردن اصلاح‌طلبان در انتخابات مجلس. ممکن است آنچه در انتخابات شورای شهر سال81 رخ داد و مردم به دلیل سرخوردگی از وضع موجود، از رأی دادن خودداری کردند در انتخابات آینده هم رخ دهد.     گفت‌وگو از شیما شعاعی**اداره کل اخبار چندرسانه‌ای**ایرناپلاس**            "}