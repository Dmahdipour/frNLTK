{"onTitr":" نوجوان آزاد شده فلسطینی؛    ","titr":" نسل جدید به دنبال آزادی همه فلسطین است","describe":" الجزیره - ایرنا - « عهد التمیمی » دختر نوجوان فلسطینی که به تازگی از زندان رژیم صهیونیستی آزاد شده است، تاکید کرد، نسل جدید به دنبال آزادی همه فلسطین است و از یک وجب خاک فلسطین هم نمی گذرد.", "text":"به گزارش ایرنا به نقل از تارنمای تونسی «نسمه» ، وی که در مراسمی درباره فلسطین در تونس پایتخت تونس سخن می گفت، افزود، ما به عنوان نسل جدید فلسطین، روش مبارزه خود را تغییر می دهیم تا همه اراضی فلسطین آزاد شود، ما حتی از یک وجب از خاک فلسطین نیز دست نمی کشیم و برای این هدف به نهادهای بین المللی یا کشورها وابسته نیستیم و به آن ها متوسل نمی شویم.این مراسم از سوی اتحادیه مشاغل تونس بزرگ ترین اتحادیه این کشور در خصوص فلسطین در شهر تونس برگزار شد.التمیمی در ادامه تاکید کرد، هدف همه فلسطینی ها آزادسازی فلسطین است و لازم است تا گروه های فلسطینی به خاطر سرزمینشان با هم متحد شوند و در عین حال تهدید کرد اگر آن ها متحد نشوند، نسل جدید بر آن ها می شورند و جایگزین دیگری برای آن ها می یابند.وی با تاکید بر این که ما نسل جدید اقدامات نسل قبلی را تکرار نمی کنیم، تصریح کرد : نسل قبلی شمار زیادی شهید و یا زخمی در راه ایجاد دو دولت در فلسطین تقدیم و به نهادهای بین المللی و برخی کشورهای جهان اعتماد کرد و در مورد بخش هایی از سرزمین تاریخی فلسطین کوتاه آمد اما ما حتی از یک وجب خاک خود برای هیچ کس نمی گذریم و در راه رسیدن به آرمان های خود به موسسات بین المللی و کشورهای دیگر تکیه نمی کنیم.این دختر مبارز فلسطینی افزود، ما فقط به خاطر آزادسازی فلسطین دست به مقاومت نمی زنیم بلکه برای گرفتن حق همه مظلومان از ظالمان تلاش می کنیم .عهد التمیمی روز سه شنبه با «الباجی قاید السبسی » رئیس جمهوری تونس دیدار کرد و السبسی از او تقدیر کرد.این نخستین دیدار التمیمی از یک کشور عربی بود.التمیمی 19 دسامبر 2017 ( 28 آذر 96 ) به اتهام اخلال در انجام ماموریت سربازان صهیونیست و مشت زدن به دو تن از آنها در شهرک نبی صالح از سوی نظامیان این رژیم بازداشت شد و دادگاه نظامی در زندان عوفر در نزدیکی شهر رام‌الله حکم هشت ماه حبس را برای این نوجوان فلسطینی صادر کرد.التمیمی که در 16 سالگی به رمز مقاومت فلسطین تبدیل شد، تولد 17 سالگی خود را در زندان جشن گرفت.خاورم**2041*1436*            "}