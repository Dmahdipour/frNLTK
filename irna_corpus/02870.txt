{"onTitr":" الوسط:    ","titr":" لیبی استعداد ظهور نئو داعشی ها را دارد","describe":" الجزیره-ایرنا- تارنمای لیبیایی «الوسط » به اوضاع امنیتی لیبی  اشاره کرد و نوشت، شرایط امنیتی و سیاسی در این کشور به گونه ای  است که ظهور نسخه های به روز شده داعش در آن بسیار محتمل و امکان دارد به مرکز تجمع تندروهای جهان تبدیل شود.", "text":"به گزارش سه شنبه شب ایرنا،الوسط امروز در گزارشی افزود: اوضاع در لیبی این روزها به گونه ای است که قدرت یافتن زیرشاخه های داعش در آن محتمل است هرچند این گروه که اکنون قدرت آنچنانی در این کشور ندارد اما در سال 2015 قدرتمند بود.تارنما لیبیایی نوشت:عوامل زیادی همچون هرج و مرج حاکم، ضعف نیروهای امنیتی، وجود سلاح های زیاد در دست مردم و نبود یک دولت قدرتمند مرکزی در لیبی سبب می شود این کشور مستعد ظهور و قدرت گرفتن گروه های تروریستی تندرو همچون داعش باشد.مجله آمریکایی«د نشنال اینترست » نیز بر این نکته صحه گذاشت و نوشته است که داعش طرفدارانی در نقاط مختلف جهان دارد و گروه های زیادی هستند که با هم رقابت می کنند و قصد دارند جایگزین داعش شوند.الوسط یادآورشد:القاعده ابتدا در افغانستان فعال و قدرتمند بود و یک دهه پس از شکست در این کشور، بار دیگر در شبه جزیره عربستان قدرت یافت. به عقیده گزارش نویس تارنمایی لیبیایی ، هسته های اولیه القاعده توسط تندروهایی از عربستان و یمن به وجود آمد و قدرت زیادی گرفت تا آنکه در نهایت داعش از دل این گروه ها پدید آمد و اکنون نیز اوضاع در لیبی بسیار شبیه به اوضاع شبه جزیره عربستان زمان قدرت گرفتن دوباره القاعده است .«کولین کلارک» استاد علوم سیاسی و کارشناس گروه های تندرو آمریکایی نیز در این باره می گوید: لیبی ازجهات مختلف مستعد است تا پناهگاه خطرناکترین گروه های تندرو در آینده نزدیک باشد، سلاح های زیادی در این کشور در دست مردم است، دولتی که همه آن را به رسمیت بشناسند، در آن وجود ندارد و از طرف دیگر تنها 200کیلومتر با اروپا فاصله دارد. عنوان می شود صدها داعشی در لیبی به سر می برند و برخی آن ها را با عملیات تروریستی برلین در سال 2016 و منچستر انگلیس در سال 2017 مرتبط می دانند و با توجه به هرج و مرج حاکم بر لیبی و حضور بسیار افراد تندرو که پیوسته در حال جابجایی از گروهی به گروه دیگر هستند و البته گاهی هم این گروه ها با هم همکاری می کنند، این کشور عامل نگرانی است.الوسط همچنین نوشت:جلوگیری از قدرت یافتن داعش در لیبی نیازمند تلاش و همکاری همه کشورها و تبادل اطلاعاتی آن ها است ، چرا که  اکنون خطر گروه های مسلح در این کشور از داعش جدی تر بوده و بعید نیست لیبی به پناهگاه امن گروه های تندروجهان تبدیل شود.لیبی از زمان سرنگونی نظام «معمر قذافی» در سال 2011 با مشکل هرج و مرج و بی ثباتی روبه رو است. اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.شبد**خاورم **2041**            "}