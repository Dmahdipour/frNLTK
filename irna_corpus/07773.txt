{"onTitr":"","titr":" آستارا نائب قهرمان لیگ برتر کشتی گیلان شد","describe":" آستارا - ایرنا - رئیس اداره ورزش و جوانان آستارا از نائب قهرمانی تیم کشتی شهرداری این شهر در مسابقات لیگ برتر نونهالان گیلان خبر داد.", "text":"وحید خاصی پور شامگاه جمعه در مصاحبه با خبرنگار ایرنا گفت: دیدارهای رده بندی و فینال این مسابقات، عصر جمعه در سالن ورزشی شهدای واجارگاه رودسر برگزار شد و تیم های آستانه اشرفیه، شهرداری آستارا و منتخب انزلی به ترتیب رتبه های اول تا سوم را کسب کردند.وی افزود: مسابقات لیگ برتر کشتی آزاد نونهالان از بهمن ماه سال گذشته با شرکت 10 تیم در قالب دو گروه آغاز شد و تیم کشتی شهرداری آستارا با سرپرستی فردین فرضی نژاد و مربیگری علی ابراهیم پور و حامد شیخ وردی پور مقام دوم این مسابقات را کسب کرد.وی بیان کرد: فرید فرهنگی، امیر محمد نعمتی، ابراهیم خودکار، فرهان کامرانی، ابوالفضل اسرافیل زاده، نوید پیشه گر، رامتین بندر نشین، رامتین دقیقی، امیر شاهین درویشعلی، محمد جواد شجاع، رضا چراغیان و کامران توپچی کشتی گیران تیم شهرداری آستارا بودند. اهدای کاپ و مدال قهرمانی به تیم های برتر از بخش های دیگر آئین اختتامیه مسابقات بود.سه هزار و 500 ورزشکار در 35 هیات ورزشی آستارا فعالیت می کنند.** ازدواج موفق در آستارا آموزش داده شدبر اساس گزارش دیگری از خبرنگار ایرنا رئیس اداره ورزش و جوانان آستارا از برگزاری کارگاه آموزشی ازدواج موفق، با شرکت حدود 50نفر در مدرسه سرباز و دهیاری روستای عباس آباد این شهرستان خبر داد.وحید خاصی پور گفت: این دوره آموزشی به مدت سه روز با مشارکت سازمان مردم نهاد بانوان خلاق جوان آستارا برگزار شد و معیارهای شناخت همسر و مهارت های زندگی از بخش های متنوع این کارگاه بود.وی افزود: شش سازمان مردم نهاد زیر نظر اداره ورزش و جوانان آستارا فعالیت می کنند و این شهرستان از نظر تعداد سمن، بعد از رشت رتبه دوم گیلان را دارد و کارگاه های آموزشی با موضوعات مختلف، جشنواره های بومی و محلی و پاکسازی طبیعت جزو برنامه های آنها در سال جاری است.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 / 2007            "}