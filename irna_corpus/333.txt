به گزارش روز جمعه خبرنگار فرهنگی ایرنا، تیموری از سال 1380 در بدنه معاونت گردشگری به عنوان کارشناس و مدیر کل حضور داشته و جدی ترین گزینه بعد از کنار گذاشته شدن محمد محب خدایی معاون سابق گردشگری بود.در حکم انتصاب تیموری آمده است: سیاست‌گذاری علمی جهت فعال سازی کلیه ظرفیت های ملی توسعه بازار گردشگری در بعد داخلی و بین المللی با نگاه آینده نگرانه، تعیین کشورهای هدف گردشگری و ارائه برنامه برای جذب گردشگران، واگذاری تصدی گری های حوزه گردشگری به بخش غیردولتی، بکارگیری سیستم های نوین آماری و تقویت سامانه های گردشگری الکترونیک، تهیه اطلس رویدادهای گردشگری استانها، ارائه راهکار هایی نظارتی نوین، ساماندهی تورلیدرها و استانداردهای فعالیت آنها، ارتباط حداکثر با بخش خصوصی و تشکیل شورای مشاوران بخش خصوصی، تهیه برنامه مدون و هدفمند برای آموزش، معرفی حداکثری پورتال جامع گردشگری و توجه به تبلیغات فضای مجازی، انتخاب مدیر پروژه برای سرعت بخشی به طرح ها و پروژه های گردشگری و تدوین استانداردهای بومگردی و تاسیسات گردشگری و ارتقای استانداردهای هتلداری از شاخصه های مهمی است که انتظار می رود با برنامه ریزی دقیق و ساماندهی مناسب و بهره گیری از توان تخصصی کارشناسان، فعالان بخش خصوصی، صاحبنظران و تعامل با سایر حوزه ها در راستای تحقق اهداف و ماموریت های سازمان اهتمام شایسته به عمل آید.از جمله مهم‌ترین سوابق اجرایی  ولی تیموری  در حوزه صنعت گردشگری می‌توان به موارد زیر اشاره کرد: مدیرکل دفتر مناطق نمونه و زیرساخت های گردشگری؛ مدیرکل نظارت و ارزیابی خدمات گردشگری سازمان میراث فرهنگی،صنایع دستی و گردشگری، معاون دفتر برنامه‌ریزی و حمایت از تو سعه گردشگری سازمان میراث فرهنگی، سرپرست دفتر امور بین‌الملل و سازمان‌های تخصصی سازمان میراث فرهنگی، صنایع دستی و گردشگری، کارشناس مسؤول بازاریابی و امور بین‌الملل سازمان ایرانگردی و جهانگردی.معرفی معاون گردشگری کشور از این نظر دارای اهمیت است که پس از انتصاب محب خدایی در 31 مرداد 96 وضعیت اداره حوزه گردشگری با انتقادهای فراوانی روبرو بود که بالاخره مونسان ناگزیر به کنارگذاشتن وی شد، اما همچنان این معاونت در ماه های اخیر با سرپرست اداره می شد که این امر، مشکلی به مشکلات فزاینده معاونت گردشگری افزوده بود . فراهنگ ** 3079** 1701
      
      