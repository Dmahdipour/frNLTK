{"onTitr":"","titr":" کره جنوبی: پیونگ یانگ حدود 20 تا 60 بمب هسته ای دارد","describe":" پکن- ایرنا- وزیر وحدت کره جنوبی تاکید کرد بر اساس ارزیابی های این کشور، کره شمالی بین 20 تا 60 بمب اتمی در اختیار دارد.", "text":"به گزارش ایرنا از خبرگزاری یونهاپ، 'چو میونگ کیون' روز سه شنبه در حضور نمایندگان مجلس این کشور خاطر نشان کرد: سرویس اطلاعاتی کشورش توانسته است اطلاعات دقیقی در این باره بدست آورد اما نمی تواند منابع اطلاعات را فاش کند.با وجود این اظهارات در پارلمان کره جنوبی، وزارت وحدت این کشور در بیانیه ای آورده است که کره جنوبی هنوز نمی تواند کره شمالی را به عنوان یک کشور اتمی به رسمیت بشناسد.پیش از این هم شماری از منابع اطلاع رسانی از کشورهای غربی از جمله آمریکا چنین براوردهایی را مطرح کرده اند و این آمار چندان تفاوتی با آمارهای قبلی ندارد.گزارش های قبلی رسانه های کره جنوبی نشان می دهد که کره شمالی دارای نزدیک به 500 کیلوگرم اورانیوم غنی شده است که برای ساخت 30 بمب اتمی کفایت می کند.منابع اطلاعاتی آمریکا گزارش هایی منتشر کرده اند مبنی بر اینکه کره شمالی دارای برخی از تاسیسات اتمی و تولید پلوتونیم برای ساخت بمب اتمی است که تاکنون افشا نشده اند.این گزارش ها در شرایطی منتشر می شود که 'مایک پمپئو' وزیر خارجه آمریکا قرار است ماه جاری میلادی برای مهیا کردن زمینه دومین دیدار سران آمریکا و کره شمالی به پیونگ یانگ سفر کند.از سوی دیگر برخی بر این باورند که طرح چنین مسایلی نشان می دهد که دستهایی در کار است تا اجازه ندهد کره جنوبی رسما پایان دوران متارکه جنگ سال 1953 میلادی کره را اعلام کند.آساق**231**1904**            "}