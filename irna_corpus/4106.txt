{"onTitr":"","titr":" آمار ولادت در شیروان کاهش یافت","describe":" بجنورد- ایرنا- مدیرکل ثبت احوال خراسان شمالی گفت: آمار ولادت ثبت شده در شهرستان شیروان، در نیمه نخست امسال نسبت به مشابه پارسال 7.3 درصد کاهش یافته است.", "text":"علی زاهدی نیا روز دوشنبه در گفت و گو با خبرنگار ایرنا اظهار داشت: در 6 ماهه امسال هزار و 289 واقعه ولادت در شیروان به ثبت رسید که این رقم در سال قبل، هزار و 390 مورد بود.وی گفت: بر اساس گزارش ثبت احوال از مجموع ولادت های ثبت شده شیروان در سال جاری 624 مورد پسر و 665 مورد دختر بوده است.زاهدی نیا افزود: 846 مورد از این ولادت ها در نقاط شهری و 443 مورد در روستاها صورت گرفته است.مدیرکل ثبت احوال خراسان شمالی، میزان ولادت در شیروان را 15.5 در هزار عنوان کرد.شهرستان شیروان با 157 هزار نفر، به عنوان دومین شهرستان پرجمعیت خراسان شمالی در 60 کیلومتری شرق بجنورد قرار دارد.7186/5132            "}