{"onTitr":"","titr":" کتابخانه های مشگین شهر نیازمند سهم اختصاصی از درآمد شهرداری ها هستند","describe":" اردبیل - ایرنا - معاون فرماندار مشگین شهر گفت: توسعه کتابخانه های عمومی این شهرستان در حوزه های سخت افزاری و نرم افزاری نیازمند تخصیص کامل حق سهم کتابخانه های عمومی از درآمد شهرداری ها است.", "text":"به گزارش ایرنا ، ولی قاسمی روز سه شنبه در جلسه انجمن کتابخانه های عمومی افزود: تخصیص سهم کتابخانه های عمومی توسط شهرداری ها، موجب تحقق اهداف و چشم اندازهای این نهاد فرهنگی می شود. او با اشاره به فعالیت 10 باب کتابخانه عمومی در مرکز شهرستان و بخش های تابعه برحمایت همه جانبه شهرداری ها از این نهاد تاثیرگذار تاکید کرد.قاسمی اظهار داشت: تربیت انسان های فرهیخته و باسواد نیاز جامعه امروز است و نهادهای مختلف فرهنگی از جمله آموزش و پرورش و کانون پرورش فکری کودکان و نوجوانان باید با تدوین برنامه های کتابخوانی برای ارتقای سرانه مطالعه تلاش کنند.وی با بیان اینکه نهادینه کردن مطالعه باید از دوران کودکی آغاز شود، افزود: در این میان والدین باید با برنامه ریزهای لازم، زمینه مطالعات غیر درسی کودکان را فراهم نمایند و از منابع عظیم کتاب درکتابخانه های عمومی بهره برداری کنند.مدیرکل کتابخانه های عمومی استان اردبیل نیز در این جلسه با اشاره به توسعه کتابخانه های عمومی در سال های اخیر گفت: اقدامات قابل توجهی در راستای تامین تجهیزات و ملزومات مورد نیاز کتابخانه ای عمومی انجام شده و کتابخانه های عمومی به محیطی پویا و شاداب برای استفاده علاقه مندان به کتاب و کتابخوانی تبدیل شده اند.رباب عزیزخانی افزود: کتابخانه های عمومی علاوه بر ارائه خدمات کتابخانه ای ، برنامه های متعددی را با محوریت کتاب به صورت هفتگی برای قشرهای مختلف برگزار می کنند و این امر موجب پویایی بیش از پیش کتابخانه ها شده است.او با بیان اینکه بیش از 900 هزار جلد کتاب در مخازن کتابخانه های عمومی ساماندهی شده، گفت: این نهاد فرهنگی با ذخایر عظیم منابع مکتوب در حوزه مختلف، در دسترس اهالی علم و فرهنگ قرار گرفته و پاسخگوی نیاز های علمی و پژوهشی علاقه مندان به کتاب خوانی است.6018            "}