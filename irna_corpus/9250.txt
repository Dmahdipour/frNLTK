{"onTitr":"","titr":" 150 نخبه و سفیر فرهنگی از سراسر جهان وارد همدان شدند","describe":" همدان - ایرنا - مدیرکل تبلیغات اسلامی همدان گفت: 150 نخبه و سفیر فرهنگی از پنج قاره و 56 کشور جهان، برای شرکت در همایش بین المللی سفیران و نخبگان فرهنگی وارد این استان شدند.", "text":"حجت الاسلام علی دشتکی چهارشنبه شب در گفت وگو با خبرنگار ایرنا افزود: این همایش بین المللی در چارچوب رویدادهای همدان 2018 مبنی بر انتخاب این شهر به عنوان پایتخت گردشگری کشورهای آسیایی در سالجاری میلادی برگزار می شود.وی اضافه کرد: کمیته فرهنگی همدان 2018 طراحی و برنامه ریزی برگزاری برنامه‌های فرهنگی را با حضور دستگاه‌های فرهنگی در دستور کار قرار داده است. حجت الاسلام دشتکی اظهار داشت: در کمیته فرهنگی همدان 2018 برگزاری 40 عنوان برنامه تصویب شد که بخشی از آن اجرا شده و بقیه نیز در حال انجام هستند.مدیرکل تبلیغات اسلامی استان همدان بیان کرد: هدف از برگزاری این اجلاس استفاده از ظرفیت گردشگری دینی به عنوان یک فرصت مهم است. وی تاکید کرد: در این اجلاس فرصت‌ها و چالش‌های پیش روی گردشگری دینی مورد بررسی قرار می‌گیرد و راهکارهای توسعه این حوزه تبیین می‌شود. حجت الاسلام دشتکی دومین هدف از برگزاری این اجلاس را معرفی مفاخر استان و ایران به جهانیان برشمرد و گفت: استان همدان مفاخر فرهنگی و دینی بسیاری دارد که آنها در ایران و کشورهای دیگر ناشناخته هستند و در این اجلاس این مفاخر را به جهان معرفی می‌کنیم. وی اعلام کرد: شرکت کنندگان این همایش بین المللی در کشورهای خود دارای جایگاه ویژه‌ای هستند که می‌توانند در معرفی ظرفیت‌ها و مفاخر فرهنگی و دینی ایران به دنیا و در بین ملت‌های خود تاثیر بگذارند. مدیرکل تبلیغات اسلامی استان همدان اضافه کرد: مهمانان این اجلاس نیز ظرفیت‌های گردشگری دینی خود را به ما معرفی می‌کنند و در واقع این همایش یک تعامل فرهنگی در حوزه گردشگری دینی به شمار می رود که در انسجام جامعه اسلامی موثر است. وی برگزاری این اجلاس را کار جدید و ابتکار استان همدان دانست و تاکید کرد: این اجلاس از روز چهارشنبه با ورود مهمانان آغاز شده و شرکت کنندگان در این اجلاس امشب از برخی اماکن فرهنگی و ظرفیت‌های گردشگری همدان بازدید می‌کنند. حجت الاسلام دشتکی ادامه داد: صبح روز پنجشنبه نیز اجلاس عمومی برگزار و سپس کمیسیون تخصصی برای بررسی موارد تشکیل می شود و بازدید از اماکن فرهنگی و دینی از دیگر برنامه‌های پیش بینی شده است. وی افزود: در کنار برگزاری این اجلاس نمایشگاه توانمندی‌های گردشگری استان نیز برگزار شده و تفاهم ‌نامه‌ای بین نمایندگان پنج قاره به امضاء می سد.مدیرکل تبلیغات اسلامی استان همدان اظهار داشت: همچنین به مناسبت چهلمین سالگرد پیروزی انقلاب اسلامی، نگاه دیگر ملت‌ها به انقلاب نیز در این اجلاس بررسی می‌شود.وی گفت: ظرفیت‌های گردشگری فرهنگی و دینی استان و همچنین نامه رهبر معظم انقلاب به جوانان اروپایی به زبان انگلیسی در کتابی تدوین شده و به مهمانان تقدیم می‌شود. حجت الاسلام دشتکی به گردشگری حلال نیز اشاره کرد و یادآور شد: گردشگری حلال مورد علاقه و توجه غیر مسلمانان نیز هست و در این اجلاس درباره ظرفیت این حوزه بحث و تبادل نظر می شود.به گزارش ایرنا، استان همدان از پنجم تان هفتم شهریور امسال میزبان همایش بین المللی همدان پایتخت گردشگری آسیا در سال 2018 میلادی بود و از 21 تا 23 آبان ماه سالجاری میزبان نشست بین المللی اعضای سازمان جهانی جهانگردی (UNWTO) است.9896*2090            "}