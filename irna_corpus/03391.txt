{"onTitr":"","titr":" هوای اصفهان در برخی نقاط شهر پاک است","describe":" اصفهان - ایرنا - کیفیت هوای اصفهان روز سه شنبه در برخی نقاط کلانشهر اصفهان از جمله بزرگراه خرازی و خیابان رودکی در شرایط پاک قرار دارد.", "text":"به گزارش ایرنا، نمودار ایستگاه های پایش دائم اداره کل حفاظت محیط زیست استان اصفهان، میانگین شاخص کیفی هوا در این مناطق را به ترتیب 42 و 45 (AQI) نشان می دهد.همچنین میانگین شاخص کیفی هوای کلانشهر اصفهان به دلیل بارش های چند روز اخیر در مجموع 56 (AQI) و در شرایط سالم و نزدیک به پاک قرار دارد.کیفیت هوای شهرستان های استان از جمله خمینی شهر، شاهین شهر، مبارکه، کاشان، سجزی و نجف آباد نیز در شرایط سالم قرار دارد.شاخص کیفی هوا از صفر تا 50 هوای پاک، 51 تا 100 هوای سالم، 101 تا 150 ناسالم برای گروه های حساس، 151 تا 200 ناسالم برای عموم، 201 تا 300 بسیار ناسالم و 301 تا 500 خطرناک است.بنا بر اعلام اداره کل هواشناسی استان اصفهان، بررسی نقشه‌های هواشناسی بیانگر جوی ناپایدار  طی سه روز آینده بر روی این استان است.بر این اساس در این مدت شاهد افزایش ابر، گاهی وزش باد به نسبت شدید خواهیم بود و همچنین شرایط برای بارش‌های رگباری و احتمال رعدوبرق درغرب و جنوب استان مهیاست. دمای هوا در ۲۴ ساعت آینده بین یک تا ۲ درجه افزایش خواهد داشت.   6994 / 2093            "}