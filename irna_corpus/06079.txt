{"onTitr":" سرپرست سازمان پژوهش و برنامه ریزی آموزشی:    ","titr":" کتاب های درسی چابک سازی می شود","describe":" تهران-ایرنا-سرپرست سازمان پژوهش و برنامه ریزی آموزشی وزارت آموزش و پرورش با تاکید بر اینکه یکی از سیاست های سازمان، چابک سازی برنامه و کتاب های درسی است، گفت: انتقادهایی به حجم بالای کتاب های درسی وارد می شود که جزو موانع یادگیری محسوب می شود.", "text":"به گزارش خبرنگار حوزه آموزش ایرنا، «حیدر تورانی» روز یکشنبه در نشست خبری اظهار داشت: تلاش می کنیم عناوین کتاب ها را به ویژه در دوره ابتدایی کمتر کرده یا تعداد رشته های تحصیلی در شاخه های فنی و حرفه ای و کاردانش را کاهش دهیم زیرا اینها جزو موانع یادگیری است. وی ادامه داد: اکنون کتاب های کمک درسی در مدارس و تبلیغات گسترده صدا و سیما برای قدرت نمایی بیشتر فعالیت می کنند که این کتاب ها  برای نظام آموزشی سم است و باید کاری کنیم دانش آموزان در موضوعات کوچک تفکرات عمیق داشته باشند. ***به دنبال انطباق کتاب های درسی با سند تحول هستیمسرپرست سازمان پژوهش و برنامه ریزی آموزشی ادامه داد: در راستای تحول در آموزش و پرورش ناظر بر سند تحول بنیادین برنامه های بسیاری تدارک دیده شده و در قالب زیر نظام های سند و برنامه ششم توسعه برای ساماندهی برنامه ها نیازمند آن است که این سازمان را رهبری اثربخش کنیم. تورانی تصریح کرد : چشم انداز ما در سازمان، در برنامه درسی و حوزه های یادگیری مشخص است و اکنون سند تحولی داریم و باید مردانِ تحولی داشته باشیم و همه نیروها و منابع  باید برای رسیدن به اهداف بسیج شوند. وی اظهار داشت: برای همسو شدن برنامه ها و اهداف،  6 سیاست راهبردی در نظر گرفته شده است که یکی از آنها سیاست ماندگاری کتاب های درسی است. سرپرست سازمان پژوهش و برنامه ریزی آموزشی اضافه کرد: تغییر کتاب های درسی از سال 92 و همسو با سیاست های سند تحول بنیادین آغاز شد و در سال تحصیلی جاری شاهد بیش از 200 عنوان کتاب جدید در پایه دوازدهم هستیم و تا سال 1400 کتاب نونگاشت نخواهیم داشت.وی با بیان اینکه به دنبال انطباق کتاب های درسی با سند تحول هستیم، تصریح کرد: البته وقتی می گوییم تا پایان 1400 کتاب نونگاشت نداریم معنایش این نیست که هیچ گونه تغییری اعمال نمی شود بلکه در صورت نیاز و متناسب با شرایط اقدام به تغییرات جزئی و یا کلی در کتاب های درسی خواهیم کرد.سرپرست سازمان پژوهش و برنامه ریزی آموزشی ادامه داد: با انطباق کتاب های درسی با سند تحول در سال 1400 بنا داریم سیستم آموزشی 3-3-3-3 را اجرا کنیم به این صورت که دانش آموزان هر سه سال را با یک معلم و در یک فضای آموزشی بگذرانند.تورانی سیاست دیگر این سازمان را تهیه کتاب های چند تالیفی و چند رسانه ای عنوان کرد و گفت: به عنوان مثال برای دروسی همچون ریاضی و فیزیک چرا باید یک کتاب داشته باشیم بلکه می توان در چندین نسخه متفاوت محتوای درسی را تولید کرد و در بخش چند رسانه ای هم صرفا نیاز به ارائه فیزیک کتاب نیست و باید نسخه الکترونیکی کتاب ها را در اختیار دانش آموزان قرار دهیم.وی اضافه کرد: اکنون نسخه الکترونیکی تمامی کتاب های درسی در سامانه دفتر تالیف کتاب های درسی موجود است و دانش آموزان و معلمان نباید دغدغه کتاب داشته باشند زیرا کتاب درسی قبل از اینکه چاپ شود در این سایت وجود دارد و قابل استفاده است. سرپرست سازمان پژوهش و برنامه ریزی آموزشی ادامه داد: هر کسی به راحتی می تواند به کتاب های درسی دسترسی پیدا کند و در خصوص مجلات تخصصی نیز تصمیم داریم تمامی آنها را الکترونیکی کنیم و اکنون نیز مجله زمین شناسی به صورت الکترونیکی تولید می شود.تورانی تصریح کرد: پایدار سازی کتاب های درسی سیاست دیگر سازمان پژوهش و برنامه ریزی آموزشی است زیرا با توجه به کمبود کاغذ چه نیازی است کتاب درسی را با این کیفیت دور بریزیم و آخر سال کتاب ها به انباری رفته و یا سوزانده شود بلکه لازم است شرایطی فراهم شود که حداقل چند جلد از این کتاب ها بار دیگر مورد استفاده دانش آموزان قرار گیرد البته این کار استلزاماتی دارد چرا که بچه ها و خانواده ها که هزینه کتاب را پرداخت می کنند مالک آن هستند.وی یادآورشد: با توجه به شرایط اقتصادی تهیه کاغذ آسان نیست و امسال کمبود کاغذ پیدا کردیم و برای سال 98 نیز 40 درصد کمبود کاغذ داریم که بخشی از نیاز ما به کاغذ در حال ترخیص به کشور است و بخش دیگر را هم در حال پی گیری هستیم این در حالیست که در گذشته از 2 سال قبل کاغذ مورد نیاز برای تهیه کتاب ها خریداری و آماده می شد.*** درهای سازمان پژوهش را به روی بخش های غیردولتی باز می کنیمسرپرست سازمان پژوهش و برنامه ریزی آموزشی با بیان اینکه سیاست دیگر این سازمان مرز گستری است ، گفت: درهای این سازمان را به روی بخش های مختلف وزارت آموزش و پرورش و دیگر بخش های غیردولتی باز کرده و از توانایی های آنها برای تدوین کتاب های درسی بهره خواهیم گرفت.تورانی ادامه داد: در این رابطه همایش تجلیل از مولفان کتاب های درسی پایه دوازدهم را که 17 مهرماه در باغ موزه دفاع مقدس برگزار می شود با رویکرد متفاوتی دنبال می کنیم و امسال از تمامی نهادها و سازمان های مرتبط برای مشارکت در تجلیل از مولفان بهره گرفته ایم.وی بیان داشت: در این همایش که با نام شهید محسن حججی شهید مدافع حرم عجین شده با حضور مسئولان مختلف میزبان 600 نفر از مولفان خواهیم بود و قرار است از تمبر یادبود مولفان کتاب های درسی و آثار برگزیده درباره شهید حججی و مولفان فعال کتاب های درسی پایه دوزادهم رونمایی و تجلیل شود و تدوین اولین دانشنامه مولفان کتاب های درسی کلید بخورد. سرپرست سازمان پژوهش و برنامه ریزی آموزشی با یادآوری این نکته که در بخش چند تالیفی و چند رسانه ای صرفا سازمان می تواند تولیدات را مدیریت کند و باید موسسات علمی و آموزشی هم به کمک ما بیابند، اضافه کرد: درهای سازمان پژوهش را به روی مولفان کتاب های درسی باز خواهیم کرد.تورانی یادآورشد: اکنون مولفان دفتر تالیف به 50 نفر هم نمی رسد و حدود 800 نفر از خارج از سازمان پژوهش و برنامه ریزی به تالیف کتاب های درسی می پردازند و در آینده به این سمت می رویم که دیگر مولفان هم به کمک ما بیابند و کتاب های چند تالیفی را آنها بنویسند. وی همچنین در خصوص فعالیت موسسات و آموزشگاه های مختلف در مدارس نیز گفت: از مهر امسال مدیران مدارس مکلف شدند که با آموزشگاه ها برای توزیع کتاب های کمک درسی قرارداد نبندند و در صورت مشاهده برخورد می شود.*** ایراد کتاب های درسی به دلیل اجرای شتابزده سیستم 3-3-6 استوی در خصوص ایراداتی که به محتوای کتاب های درسی گرفته می شود نیز گفت: بر اساس سند تحول بنیادین باید هر گونه تغییر در کتاب های درسی یک سال به صورت آزمایشی و محدود در مدارس اجرا شده و پس از دریافت بازخوردها و رفع اشکال به مدارس سراسر کشور عمومیت داده شود.سرپرست سازمان پژوهش و برنامه ریزی آموزشی ادامه داد: با اجرای شتابزده سیستم 3-3-6 دیگر زمانی برای اجرای آزمایشی کتاب های درسی وجود نداشت و در همان ابتدای کار محتوای تغییر یافته کتاب های درسی در اختیار تمامی دانش آموزان قرار گرفت که این مساله باعث شده ایراداتی به کتاب ها وارد شود که برخی از آنها قابل پی گیری و اصلاح است.تورانی درباره رسم الخط کتاب های درسی نیز توضیح داد: ما تابع رسم الخط فرهنگستان زبان و ادبیات فارسی هستیم و اگر در جایی رعایت نشود این ایراد بر ما وارد است. وی همچنین در رابطه با ورود نویسندگان و کتاب های داستان به مدارس نیز گفت: بر اساس مصوبه شورای عالی آموزش و پرورش حدود 20 سال است طرح ساماندهی کتاب ها شروع شده و در قالب برگزاری جشنواره هایی اقدام به پایش و داوری کتاب های غیردرسی کرده و در نمایشگاه هایی که در داخل مدارس برگزار می شود این کتاب ها را به دانش آموزان معرفی می کنیم همچنین در پایان کتاب های درسی نیز فهرستی از کتاب های مورد تایید سازمان پژوهش و برنامه ریزی آموزشی درج می شود.وی با تاکید بر اینکه ممنوعیتی برای ورود نویسندگان به مدارس وجود ندارد و امکان خرید و ارائه کتاب های مناسب غیردرسی و داستان در کتابخانه مدارس فراهم است، در خصوص تدریس درس قرآن برای دانش آموزان پایه اول ابتدایی نیز گفت: ایرادی به این کار وارد نیست که از بچه ها از همان ابتدای تحصیل درس قرآن را بخوانند اما مهم ورود به آن است که نباید مطالب سنگین و سخت باشد.سرپرست سازمان پژوهش و برنامه ریزی آموزشی اضافه کرد: از آنجا که زبان دانش آموزان فارسی است صرفا شنیدن و یادگیری سبک برای دانش آموزان پایه های اول ابتدایی طراحی شده و تاکید بر آن است که روخوانی انجام نشود و حتی در دوره پیش دبستانی نیز برخی رویکردهای قرآنی لحاظ شده که اشکالی ندارد.سرپرست سازمان پژوهش و برنامه ریزی آموزشی در ادامه با اشاره به اینکه به تازگی از نسخه دوم شبکه ملی رشد رونمایی شده است، گفت: نسبت به گذشته ظرفیت های بهتری در این شبکه وجود دارد و به سمتی می رویم که تمامی قطعه های آموزشی و کتاب های درسی در آن بارگزاری شود تا دانش آموزان و معلمان به راحتی بتوانند از این شبکه استفاده کنند. تورانی درباره وضعیت پژوهشگاه مطالعات سازمان پژوهش و برنامه ریزی آموزشی نیز اظهار داشت:این پژوهشگاه چند سالی است در سازمان ادغام شده و از آنجا که در زیر نظام پژوهش سند تحول بنیادین، بندی برای استقلال پژوهشگاه آمده من هم موافق این جداسازی هستم که البته این کار نیاز به مصوبه دارد و ما مخالفتی با این تصمیم نداریم. وی همچنین به اهداف تالیف کتاب های عربی و انگلیسی نیز اشاره و تصریح کرد: در برنامه درسی رویکرد ارتباطی در درس انگلیسی دنبال می شود اما در نظام جدید از آنجا که از زمان آموزش در دوره متوسطه اول کاسته و چند درس جدید وارد شده است، از ساعت درس انگلیسی نیز کم شده اما تلاش کرده ایم که این کاستی ساعات آموزشی در دوره دوم متوسطه جبران شود که البته کافی نیست.سرپرست سازمان پژوهش و برنامه ریزی آموزشی با بیان اینکه قرار است تولید اولین کتاب چندتالیفی با درس زبان انگلیسی آغاز شود، گفت: اکنون 70 درصد کار انجام شده و تا 2 سال آینده تدوین آن به پایان می رسد.تورانی در خصوص درس عربی نیز با تاکید بر اینکه این درس قرار نیست بچه ها در قالب این درس با جوامع عربی ارتباط برقرار کنند بلکه صرفا باید آموزش ها تا حدی باشد که آنان صرفا بتوانند از قرآن کریم و ادعیه بهره ببرند، اضافه کرد: از 7 سال قبل با ورود کتاب های جدید عربی بار دینی را افزایش دادیم اما در عین حال در صدد تالیف کتاب های ویژه هستیم.علمی *1883 *9294*2017            "}