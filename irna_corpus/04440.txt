{"onTitr":"","titr":" بیش از 625 هزار نفر در مرز دوغارون تردد کردند","describe":" مشهد- ایرنا- فرماندار تایباد گفت: در نیمه نخست امسال 625 هزار و 875 مسافر ایرانی و خارجی از طریق مرز دوغارون بین ایران و افغانستان تردد کردند که این تعداد در مدت مشابه سال قبل 478 هزار و 840 نفر بود.", "text":"حسین شرافتی راد روز دوشنبه در گفت و گو با خبرنگار ایرنا افزود: در این مدت 22 هزار و 31 ایرانی از افغانستان وارد خاک کشور شدند و 21 هزار و 860 ایرانی نیز از طریق معبر مرزی دوغارون به کشور همسایه رفتند. وی اظهار داشت: همچنین 312 هزار و 499 مسافر افغانستانی در همین مدت از مرز دوغارون وارد ایران شدند و 269 هزار و 485 تبعه افغانستان نیز از این مرز به کشور خود بازگشتند.وی گفت: پایانه مرزی دوغارون در جایگاه پنجم ترانزیت خروجی و در رتبه دوم صادرات پایانه های مرزی کشور قرار دارد. * بیش از 363 هزار تن کالا از پایانه مرزی دوغارون ترانزیت شدمدیر پایانه مرزی دوغارون شهرستان تایباد نیز گفت: در نیمه نخست امسال 363 هزار و 134 تن انواع کالا از این پایانه به کشور افغانستان ترانزیت شد.کریم نوایی نظامی افزود: ترانزیت این میزان کالا نسبت به مدت مشابه سال قبل از نظر وزن 28 درصد کاهش داشت. وی اظهار داشت: از ابتدای سال جاری بیش از 17 هزار و 939 دستگاه کامیون حامل محموله های ترانزیت خروجی در پایانه مرزی دوغارون تردد داشتند که نسبت به مدت مشابه سال گذشته حدود 27 درصد افزایش داشته است.  وی گفت: در این مدت 21 هزار و 110 تن انواع کالا با 914 هزار دستگاه وارد پایانه مرزی دوغارون شده که نسبت به مدت مشابه سال قبل از نظر  وزن چهار درصد کاهش داشته است.نوایی نظامی افزود: هم اکنون روزانه بیش از سه هزار و 500 نفر شامل رانندگان، مسافران و کارکنان بخش های مختلف اداری و خدماتی در این پایانه مرزی تردد دارند. وی اظهار داشت: عمده کالاهای ورودی و خروجی این پایانه مرزی شامل انواع موادغذایی، میوه، تره بار و مصالح ساختمانی است. پایانه مرزی دوغارون در 18 کیلومتری شهر تایباد قرار دارد. شهرستان 120 هزار نفری تایباد در 225 کیلومتری جنوب شرقی مشهد واقع است. 7494 / 6053            "}