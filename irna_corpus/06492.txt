{"onTitr":"","titr":" توزیع لاستیک به قیمت مصوب در خراسان جنوبی آغاز شد","describe":" بیرجند - ایرنا - رئیس سازمان صنعت، معدن و تجارت خراسان جنوبی گفت: یکهزار و 300 حلقه لاستیک وارد خراسان جنوبی و توزیع آن آغاز شد.", "text":"به گزارش روز شنبه روابط عمومی سازمان صنعت، معدن و تجارت خراسان جنوبی داوود شهرکی اظهار داشت: تاکنون یکهزار و 800 حلقه لاستیک سواری خریداری شده که 500 حلقه توزیع و امروز یکهزار و 300 حلقه دیگر وارد استان شد.وی با تاکید بر اینکه قیمت این لاستیک ها نصف قیمت بازار است افزود: لاستیک های سبک (سواری) به قیمت مصوب وزارت صنعت، معدن و تجارت از جمله لاستیک ایرانی 2 حلقه 240 هزار تومان و کره ای 400 هزار تومان عرضه می شود.رئیس سازمان صنعت، معدن و تجارت خراسان جنوبی تصریح کرد: افراد متقاضی دریافت لاستیک سواری می توانند با ارائه کپی کارت ملی و همچنین داشتن کارت گواهینامه و بیمه نامه خودرو 2 تا 4 حلقه لاستیک سبک با نرخ مصوب دولتی خریداری کنند.وی ادامه داد: قرار است 2 هزار حلقه لاستیک سواری و 700 حلقه لاستیک سنگین (300 حلقه لاستیک سنگین ایرانی و 400 حلقه لاستیک سنگین خارجی) در سه کانتینر روزهای دوشنبه، سه شنبه و چهارشنبه وارد استان شود.شهرکی گفت: قیمت لاستیک سنگین ایرانی هر جفت 2 میلیون و 600 هزار تومان و هر جفت لاستیک ژاپنی چهار میلیون تومان است.9893*3028            "}