{"onTitr":"","titr":" 46 میلیارد ریال قرض الحسنه به نیازمندان ایلام پرداخت می شود","describe":" ایلام  ایرنا  مدیرعامل صندوق قرض الحسنه امداد ولایت کمیته امداد امام خمینی (ره) کشور از اختصاص 46 میلیارد ریال تسهیلات قرض الحسنه برای پرداخت به نیازمندان و مددجویان استان ایلام خبر داد.", "text":"مجید باجلان روز چهارشنبه در جریان بازدید از صندوق قرض الحسنه امداد ولایت شعبه استان ایلام به خبرنگار ایرنا گفت: از این میزان اعتبار شش میلیارد ریال تسهیلات قرض الحسنه برای ایجاد اشتغال نیازمندان و تأمین اعتبار پرونده های مازاد بر سهیمه مددجویانی است که در گذشته  برای آنها تشکیل پرونده شده است.وی ادامه داد : مبلغ 40 میلیارد ریال نیز تسهیلات قرض الحسنه کارگشایی برای نیازمندان و مددجویان این استان اختصاص داده می شود که 20 میلیارد ریال آن از محل اعتبارات قرض الحسنه کمیته امداد و 20 میلیارد ریال دیگر نیز از محل اعتبارات قرض الحسنه بانکی بوده که برای پرداخت تسهیلات کارگشایی ضروری به مددجویان و نیازمندان و پرونده هایی که در صف انتظار هستنداختصاص داده می شود.مدیرعامل صندوق قرض الحسنه امداد ولایت کمیته امداد کشور با بیان اینکه با اختصاص این میزان اعتبار مددجوی در نوبت دریافت وام قرض الحسنه در کمیته امداد استان ایلام نخواهیم داشت افزود: این مبلغ اعتبار علاوه بر منابعی است که هم اکنون در اختیار صندوق قرض الحسنه امداد ولایت استان ایلام است .باجلان در ادامه افزود: از برنامه‌های مهم صندوق قرض‌الحسنه امداد ولایت این است که پرداخت تسهیلات به نیازمندان به‌روز رسانی شود و متقاضی واجد شرایط پشت نوبت نداشته باشیم که لازمه این کار جذب و افزایش منابع این صندوق و نیز وصول معوقات و مطالبات است که در دستور کار این صندوق قرار دارد.وی با تشریح برخی فعالیت‌ها و خدمات صندوق قرض‌الحسنه امداد ولایت گفت: از اهداف اصلی راه‌اندازی این صندوق توسعه خدمات قرض‌الحسنه‌ای کمیته امداد است که در اولویت فعالیت‌های این نهاد قرار دارد.مدیرعامل صندوق قرض‌الحسنه امداد ولایت با بیان اینکه هدف ما این است که پرداخت تسهیلات به نیازمندان با تکریم و احترام و حداقل تشریفات اداری صورت گیرد گفت: کمیته امداد با راه‌اندازی این صندوق از معدود سازمان‌هایی است که خدمت قرض‌الحسنه واقعی را انجام می‌دهد و به متقاضیان تسهیلات صد درصد قرض‌الحسنه‌ای پرداخت می‌کند.وی با عنوان اینکه نگاه کمیته امداد در این زمینه قرض‌الحسنه صرف است گفت: فعالیت صندوق قرض‌الحسنه امداد ولایت یک فعالیت کاملاً حمایتی است و قصد نداریم که به سمت سیستم و روش‌های بانکداری برویم.باجلان هم‌افزایی با دیگر مؤسسات قرض‌الحسنه درزمینهٔ ارائه خدمت به مددجویان و نیازمندان را از دیگر برنامه‌های کمیته امداد و صندوق امداد ولایت برشمرد و گفت: در این زمینه با صندوق قرض‌الحسنه مهر تعامل خوبی را برقرار کرده‌ایم و از این طریق نیز به مددجویان خدمات قرض‌الحسنه‌ای ارائه می‌شود.مدیرعامل صندوق قرض‌الحسنه امداد ولایت با بیان اینکه فعالیت‌های این صندوق بر اساس ضوابط و مقررات بانک مرکزی صورت می‌گیرد گفت: هم‌اکنون حداکثر پرداخت تسهیلات قرض‌الحسنه این صندوق به هر نفر 15 میلیون تومان بوده که با بازپرداخت 36 ماهه صورت می‌گیرد.7171/6034            "}