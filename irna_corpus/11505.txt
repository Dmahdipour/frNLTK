{"onTitr":" یادداشت/    ","titr":" شهرداری این چنینم آرزوست","describe":" یزد- ایرنا- با رفتن مهدی جمالی نژاد از شهرداری یزد که با پذیرش استعفایش با هفت رای اعضای شورای اسلامی این شهر، معاون عمران و توسعه امور شهری و روستایی وزارت کشور شد، یزد، فعلا بدون شهردار است.", "text":"جمالی نژاد شهردار پیشین اصفهان چهارم شهریور ماه 1396 با رای همه اعضای شورای اسلامی شهر یزد (11 عضو) سکان شهرداری را به دست گرفت، اما اواخر شهریور 1397 از این مسئولیت استعفا داد؛ موضوعی که به مذاق برخی اعضای شورای شهر یزد خوش نیامد.رای منفی چهار عضو شورای شهر یزد به استعفای جمالی نژاد، بلاتکلیفی شورای شهر در انتخاب شهردار جدید و افزوده شدن پی در پی نام های مختلف به عنوان گزینه های شهرداری نشان می دهد استعفای شهردار پیشین حداقل برای برخی اعضای شورا غافلگیرانه و غیرمنتظره بوده است.پس از پذیرش استعفای جمالی نژاد، سیدعلی مشتاقیون با رای همه اعضای شورای شهر یزد به عنوان سرپرست شهرداری این شهر انتخاب شد.سرپرست شهرداری برای مدت کوتاهی به منظور انجام امور جاری و روی زمین نماندن این امور انتخاب می شود؛ برنامه ریزی ها و اجرای سیاست های کلان شهری و مصوبات شورای شهر در دست شهرداری است که فرصت کافی و حمایت همه جانبه اعضای شورای شهر را با خود به همراه داشته باشد.شهر یزد به‌ عنوان نخستین شهر خشت خام و دومین شهر تاریخی جهان دارای بافت تاریخی به مساحت عرصه 743 هکتار و مساحت حریم پنج هزار هکتار است که 200 هکتار از عرصه آن 18 تیر 1396 در چهل و یکمین نشست کمیته میراث جهانی سازمان آموزشی، علمی و فرهنگی ملل متحد (یونسکو) در کراکوف لهستان در فهرست میراث جهانی به ثبت رسید. استفاده از این ظرفیت کم نظیر و سرمایه گرانقدر می تواند به جذب بیش از پیش گردشگر و توسعه پایدار شهر یزد کمک شایانی کند؛ فرصتی که امید می رود اعضای شورای شهر در انتخاب شهردار جدید به آن توجه ویژه داشته باشند.نگارنده معتقد است، شهردار بیش از سیاسی بودن باید پاکدست و در امور عمرانی، شهری و فرهنگی متخصص باشد، از این رو امید می رود اعضای شورای اسلامی شهر یزد فارغ از مسائل حزبی و جناحی، چنین فردی را به عنوان شهردار انتخاب کنند و به همه شایعه ها پایان دهند. سعید صادقی مقدم7532/ 6197            "}