به گزارش ایرنا حجت الاسلام سیدمحمدعلی قاضی دزفولی در خطبه های این هفته نمازجمعه در مصلای امام علی (ع) افزود:با توجه به اینکه تصویب این لایحه تعهدات مالی برای هر کشور ایجاد می کند موافقت با این لایحه موجب بسته شدن دست جمهوری اسلامی در مقابله با تحریم های ظالمانه آمریکا خواهد شد.امام جمعه دزفول با بیان اینکه نباید در برابر آمریکا انفعالی عمل کرد گفت:زمانی که یک مانع از مقابل آمریکا برداشته می شود یک مانع دیگر خواهد آمد، بهانه جویی های آمریکا تمامی ندارد.وی بااشاره به اعلام دولت مبنی بر درنظر گرفتن کلیه راهکارها برای مقابله با آمریکا گفت: با این وجود  به نظر می رسد تصویب چنین لایحه ای درمقابل کشوری مانند آمریکا که ذره ای حسن نیت ندارد عقلایی نیست.حجت الاسلام قاضی دزفولی نقش شورای نگهبان در تصویب این لایحه را بسیار حایز اهمیت دانست و گفت:عده ای برای تصویب این لایحه فشار وارد می کنند ولی باید کار کارشناسی دقیقی انجام شود و مصالح کشور سنجیده شود و در صورت اینکه با قانون اساسی مطابقت داشته باشد  جلوی اجرای آن گرفته شود.***انتقاد از برکناری مدیران توانمند بومی امام جمعه دزفول در بخش دیگری از خطبه های امروز گفت: هفته گذشته در خطبه های نمازجمعه بر ضرورت بکارگیری نیروهای بومی و توانمند در دزفول تاکید شد که ضمن تشکر از اطلاع رسانی رسانه ها برخی افراد از بومی بودن برداشت نادرستی داشتند ، منظور از مدیر بومی فردی از کلیه مناطق از دوردست ترین مناطق کوهستانی تا مرکزی شهر است .حجت الاسلام قاضی دزفولی افزود : اگر در اداره ای نیرویی توانمند و بومی وجود دارد چرا برای مدیریت از نیروی غیربومی استفاده می شود در حالی که ایجاد اشتغال کاری بسیار دشوار است و شایسته نیست زمانی که یک موقعیت اشتغال ایجاد می شود از نیروهای دیگر شهرها استفاده شود.خطیب جمعه دزفول اظهار داشت:تودیع یک مدیر توانمند و بومی بدون حضور وی و به صورت مخفیانه درست نیست و نباید چنین برخوردهایی با مدیران لایق شود البته ما حامی برنامه های مدیران جدید و پرانرژی هستیم .وی ضمن گرامیداشت روز تربیت بدنی و ورزش گفت:این روز فرصتی مناسب برای نهادینه کردن ورزش در سطح جامعه است که باید ورزش را در سطح جامعه نهادینه کرد.امام جمعه ماهشهر: مسئولان شرایط زیارت عتبات عالیات را برای زائران تسهیل کنند  امام جمعه بندرماهشهر با تاکید بر برگزاری باشکوه مراسم اربعین حسینی گفت: از مسئولان و دستگاه های ذیربط انتظار می رود شرایط حضور مردم را در مراسم اربعین حسینی در عتبات عالیات تسهیل کنند.    به گزارش ایرنا حجت الاسلام عبدالحسین غبیشاوی در خطبه های این هفته نماز جمعه بندرماهشهر در مصلای امام خمینی (ره) این شهر افزود: دولت تلاش می کند هزینه زائران اربعین را به حداقل برساند . حماسه اربعین یک مانور قدرت برای مسلمانان و اهل بیت علیهم السلام است و خاری در چشمان وهابیت و حامیان وهابیت خواهد بود. امام جمعه بندرماهشهر در ادامه به روز پیوند اولیا و مربیان اشاره کرد و گفت: پیوند و مشارکت اولیا و مربیان در پرورش هر چه بهتر دانش آموزان نقش موثری دارد، از این رو باید تلاش کرد این پیوند محکم تر شود، خوشبختانه تا به حال استقبال خوبی از سوی اولیا برای حضور در این جلسات شده است، اما تلاش شود دعوت از اولیا تنها برای جذب کمک های مالی نباشد و جلسات هم اندیشی مستمری تشکیل شود. حجت الاسلام غبیشاوی ادامه داد: اولیا علاوه بر فراهم شدن زمینه مناسب تحصیلی در مدارس، نگران مسائل تربیتی هستند که چقدر فرزندانشان از آسیب های اجتماعی مصون هستند، اولیای دانش آوزان بسیار نیازمند آگاهی از مسائل تربیتی هستند، از این رو آموزش و پرورش با بهره گیری از نخبگان فرهنگی و تربیتی شرایط پرورش مناسب دانش آموزان را فراهم کند. خطیب جمعه بندرماهشهر در فراز دیگری از خطبه ها در خصوص لایحه پیوستن ایران به کنوانسیون مقابله با تامین مالی تروریسم از سوی مجلس شورای اسلامی گفت: بسیاری از کشورهای جهان به این معاهده ملحق شدند که منابع مالی گروه های تروریستی در سطح جهان خشکانده شود، این مسئله به ظاهر خوب است اما آیا افرادی که در سطح بین الملل هستند، نیت خیری در این رابطه دارند. وی اضافه کرد: چطور ممکن است افرادی که به دست خود گروه های داعش و القاعده را درست می کنند، کشورهای دیگر را مجاب به تصویب این معاهده در مجالس خود می کنند.حجت الاسلام غبیشاوی در پایان عنوان کرد: کشورهای مطرح کننده معاهده FATF با افکار و نقشه های خبیثانه در نظر دارند کشورهای مسلمان دست از حمایت حزب الله که گروهی جهادی است بردارند.   امام جمعه شوش: تاکید بر حل مشکلات اقتصادی کشور  دزفول-ایرنا- امام جمعه شهرستان شوش گفت: مسولان سران قوا با برنامه ریزی و کار جهادی ،عملی و اراده راسخ مشکلات اقتصادی مردم را حل کنند.    به گزارش ایرنا حجت الاسلام سید محمد امام در خطبه های نماز جمعه این هفته شوش با اشاره به فرامین راهگشای رهبر معظم انقلاب به قوای سه گانه، اظهار داشت: باید همه مردم تو این شرایط در صحنه حاضر باشند و بر اساس منویات معظم له برای حل مشکلات جامعه با کمک هم و استفاده از ظرفیت نخبگان تلاش کنند. وی گفت: همه مشکلات جامعه راه حل دارد و دنیا به آخر نرسیده، مردم نیز باید برای عبور از مشکلات اقتصادی با مسئولان همکاری کنند. امام جمعه شوش از گرانی، تورم و بیکاری به عنوان بزرگترین مشکلات کشور یاد کرد و افزود: با درایت، مدیریت جهادی و پیروی از رهبر معظم انقلاب بر این مشکلات فائق خواهیم آمد. وی افزود: مسوولان باید از ظرفیت های داخلی و تجارب جوانان و اساتید دانشگاهی بهره لازم را برای غلبه بر مشکلات ببرند زیرا در این صورت می توان مشکلات کشور را در مسیر حل و فصل قرار داد. امام جمعه شوش با اشاره به 24 مهرماه سالروز تشکیل سازمان عقیدتی سیاسی ارتش جمهوری اسلامی ایران به فرمان حضرت امام خمینی (ره) بنیانگذار جمهوری اسلامی ایران گفت: ارتش از ارگان های مهم، اثر گذار و خدمتگزار در نظام جمهوری اسلامی ایران است. **تاکید امام جمعه گتوند بر تسریع در بهره برداری از استخر این شهر  امام جمعه موقت گتوند گفت: پیگیری ها برای  به بهره برداری رساندن استخر دراین شهر از سوی مسئولین ضعیف بوده و این موضوع باید با جدیت از سوی فرماندار و نماینده مردم شوشتر و گتوند در مجلس پیگیری شود.    به گزارش ایرنا، حجت الاسلام حجت الله صالحی در خطبه های نماز جمعه گتوند در مصلای امام خمینی(ره) این شهر افزود: به رغم تاکیدهای بسیار بعد از گذشت بیش از 9 ماه از افتتاح استخر، تاکنون به بهره برداری نرسیده است و فرماندار و نماینده مردم شهرهای شوشتر و گتوند در مجلس شورای اسلامی باید این موضوع را با جدیت از طریق اداره کل ورزش و جوانان خوزستان پیگیری کنند.  حجت الاسلام صالحی با بیان اینکه تعداد زیادی از مردم شهرستان گتوند بویژه بیمارانی که از مشکل کمردرد رنج می برند برای آب درمانی به استخرهای شهرهای اطراف مراجعه می کنند ،افزود: استخر مطالبه بحق مردم شهرستان گتوند است و کوتاهی در این خصوص پذیرفته نیست. وی در ادامه با اشاره به فرمایشات رهبر معظم انقلاب در نشست با سران قوا در خصوص مسائل اقتصادی کشور گفت: این مشکلات بویژه گرانی و کاهش قدرت خرید ،معیشت بخش زیادی از مردم بویژه طبقات ضعیف را دچار تنگنا کرده است. خطیب موقت گتوند به دیگر بیانات رهبر معظم انقلاب اشاره کرد و افزود :برای حل مشکل نظام بانکی ،نقدینگی ،اشتغال و تورم تصمیم های جدی بگیرید. حجت الاسلام صالحی در پایان به غیرقانونی بودن انتقال کلاس های درس رشته های حقوق و الهیات دانشگاه پیام نور گتوند به یکی از شهرهای شهرستان و اعتراض دانشجویان این دانشگاه اشاره کرد و گفت: با این کار دانشجویان دچار مشکلات زیادی خواهند شد، نباید این اقدام صورت بگیرد، و مسئولین ذیربط باید این موضوع را پیگیری کنند. امام جمعه اندیمشک خواستار تامل در تصویب پیوستن ایران به FATFشد  امام جمعه اندیمشک با اشاره به بحث جاری در تصویب لایحه پیوستن ایران به کنوانسیون مقابله با تامین مالی تروریسم از سوی مجلس شورای اسلامی گفت:  این طرح موافقان و مخالفانی داشت که باید منطقی به نظر آنها توجه کرد.   به گزارش خبرنگار ایرنا حجت الاسلام سید مصطفی حسینی نوری در خطبه های این هفته نماز جمعه اندیمشک افزود: در این اوضاع جنگ اقتصادی ، بر اساس این لایحه ، کشورهای عضو هرگونه اطلاعات مالی را باید در اختیار اعضا بگذارند که با توجه به نظر مخالفان ، دادن هرگونه اطلاعات سبب بروز مشکلات برای کشور می شود.   امام جمعه اندیمشک افزود: تعریف آنها از تروریسم و تعریف ما از تروریسم بر اساس قانون اسلاسی و دین مبین اسلام با یکدیگر متفاوت است که باید به این موضوع توجه شود. وی گفت:افراد موافق با این کنوانسیون هم به نوعی اظهار کرده اند با تصویب آن ، می خواهند بهانه را از دشمن بگیرند اما چه تضمینی وجود دارد که دشمن بهانه های جدید نداشته باشد، تضمینی وجود ندارد اگر این بهانه را از آمریکا گرفتیم بهانه دیگری مطرح نکند همان گونه که در برجام هم با این دیدگاه پیش رفتیم اما آنها امروز بهانه جدیدی گرفته اند. وی گفت:آنچه آمریکا بهانه گیری می کند بهانه گیری حقوقی نیست بلکه بهانه گیری سیاسی است و آنها با اصل نظام اسلامی مشکل دارند. وی افزود:البته تصیم شورای نگهبان در این زمینه بسیار مهم است اگرچه عده ای تلاش می کنند با فشار سیاسی سبب تایید این موضوع از سوی شورای نگهبان شوند. وی افزود:شورای نگهبان همواره قاطعانه از کیان نظام اسلامی دفاع کرده و بی شک در این زمینه نیز تصمیم شایسته خواهد داشت. امام جمعه اندیمشک در بخش دیگری با اشاره به سخنان اخیر رهبر معظم انقلاب در اجتماع بزرگ ورزشگاه آزادی افزود:بنا بر آنچه ایشان فرموده اند برای حل مشکلات کشور بن بستی وجود ندارد و باید با عزم و اراده مضاعف برای مشکلات تلاش شود. وی افزود:از ظرفیت جوانان باید در این برهه استفاده گردد، جوانان ما در دوران دفاع مقدس ، دوران انقلاب و شرایط کنونی در برابر گروههای تکفیری به خوبی توانمندی خود را اثبات کرده اند. وی گفت:با قانون منع بکارگیری بازنشستگان فرصت برای استفاده از ظرفیت عظیم جوانان مهیا می شود . حجت الاسلام حسینی نوری با اشاره به تلاش دشمن برای کاهش عظمت اربعین حسینی گفت:دشمن تلاش می کند شیعیان عراق و ایران را نسبت به یکدیگر بدبین کند تا از این طریق به اهداف خود نزدیک شود. وی افزود:باید برنامه های اربعین با شور حسینی و تلاش مضاعف به بهترین نحو ممکن برگزار گردد. 7467/7278/6002/7280/9858/6068/7281
      
      