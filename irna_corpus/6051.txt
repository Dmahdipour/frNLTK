{"onTitr":"","titr":" زندگی عادی به مازندران برگشت","describe":" ساری- ایرنا- استاندار مازندران گفت که با فروکش کردن بارندگی شدید و سیلاب و تسریع در خدمات رسانی به خسارت دیدگان، زندگی عادی به شهرها و روستاهای این خطه بخصوص غرب استان که بیشترین بارندگی و خسارات را داشت، برگشت.", "text":"محمد اسلامی روز یکشنبه پس از بازدید از مناطق سیلزده غرب مازندران درگفت و گو با خبرنگار ایرنا افزود: سیل اخیر به تاسیسات زیربنایی دولتی و عمومی از جمله راههای روستایی، چند دستگاه پل به خصوص در نوشهر ، چالوس و تنکابن خسارت زد که پس از برآورد خسارت های ناشی از سیل برای بازسازی و بهسازی آن اقدام خواهد شد.نماینده عالی دولت در مازندران گفت: درکمتر از 24 ساعت حدود 280 میلیمتر باران در رامسر بارید که در 25 سال اخیر بارش با چنین شدتی بی سابقه بود و سیل و سیلاب نیز نتیجه شدت بارندگی بوده است.وی افزود: در شرایط فعلی با کمک نیروهای راهداری و حمل و نقل جاده ای راههای روستایی بازگشایی شد و خدمات رسانی به سیلزدگان به مناطق روستایی نیز از سوی امداگران هلال احمر در حال انجام است.اسلامی گفت: هم اکنون مشکل حادی ناشی از سیل در مازندران وجود ندارد و امیدواریم پس از برآورد خسارت ها نیز کار بازسازی و بهسازی با سرعت ادامه یابد.** ابراز رضایت از خدمات رسانی به سیلزدگان رئیس شورای مدیریت بحران مازندران با ابراز رضایت از خدمات رسانی به سیلزدگان و اطلاع رسانی پیش از وقوع حادثه، گفت: هشدارهای هواشناسی و مدیریت بحران و دیگر دستگاهها و اطلاع رسانی رسانه پیش از بارندگی اخیر و وقوع سیل باعث شد تا آمادگی بین مردم و دستگاههای خدمات رسان ایجاد شود.اسلامی اضافه کرد: دستگاههای خدمات رسان از جمله گاز و برق با قطع بموقع جریان انرژی که می توانست با وقوع صاعقه و بارندگی شدید باعث اتفاقات ناگواری شود،از وقوع برخی حوادث دیگر جلوگیری کردند و این کارکردها پیش از وقوع حادثه، توانست میزان خسارت ها را کاهش دهد.نماینده عالی دولت در مازندران افزود: دستگاههای امدادی و خدمات رسان از چند روز پیش از بارندگی امکانات و تجهیزاتشان را آماده کرده بودند و نیروها هم از 24 ساعت قبل در آماده باش کامل بودند و مردم هم هوشیاری خود را با اطلاع رسانی حفظ کردند و در نتیجه این هماهنگی ها و آگاهی ها بود که ما در کم سابقه ترین بارندگی استان که چند سد را سرریز کرد، شاهد کمترین خسارت و تلفات بودیم.بارندگی در مازندران با نفوذ سامانه بارشی شمالی از عصر جمعه  هفته گذشته فراگیر شد و شامگاه همان روز شدت گرفت .اگر چه بر اثر بارندگی شدید و جاری شدن سیلاب چهار نفر کشته شدند، ولی مرگ دو نفر به خاطر صاعقه سقوط خودرو بوده و دو نفر دیگر هم کودک بودند هنگام حضور در حاشیه رودخانه طعمه سیلاب شدند.بر اساس برآوردهای اولیه بارندگی و آبگرفتگی ناشی از آن به حدود 6 هزار واحد مسکونی نیز خسارت وارد کرد.بیشترین بارش باران با افزون بر 300 میلیمتر مربوط به شهرستان رامسر و کمترین با حدود 50 میلیمتر از بندرامیرآباد در شرق مازندران گزارش شد.  6982/1654            "}