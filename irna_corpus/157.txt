سرپرست اداره شیلات شهرستان آستانه اشرفیه در گفتگو با خبرنگار ایرنا با اشاره به اینکه فصل صید همه ساله از بیستم مهرماه در سواحل بندرکیاشهر آغاز می شد افزود: با توجه به شرایط مناسب ، امسال صیادان این شهرستان فصل صید را از شانزدهم آغاز کردند.عزت ا...رمضانی  روند صید ماهیان استخوانی در سواحل این شهرستان را خوب ارزیابی و تصریح کرد: بطور متوسط طی چند روز اخیر روزانه 80  تا 90  کیلوگرم  انواع ماهیان استخوانی شامل کفال و سفید توسط هر یک از شرکت های تعاونی پره صیادی بندرکیاشهر صید و به بازار مصرف عرضه شده است.وی با بیان اینکه ماهی کفال بیشترین میزان صید صیادان این منطقه را تشکیل می دهد افزود: بطور میانگین هر کیلوگرم ماهی کفال صید شده توسط صیادان این شهرستان بین 350 تا 450 هزار ریال و هر کیلوگرم ماهی سفید نیز بین 500 تا 600 هزار ریال به فروش می رسد.وی همچنین با اشاره به اینکه روزانه هر یک از شرکت های پره صیادی این منطقه بین 4 تا 5 مرحله پره کشی انجام می دهند گفت: صید انواع ماهیان استخوانی در 37 کیلومتر سواحل بخش بندرکیاشهر با نظارت اداره شیلات صورت گرفته و برای کلیه شرکت های تعاونی پره صیادی منطقه مجوز و پروانه صید صادر شده است.وی در ادامه ضمن تاکید بر حمایت از صیادان منطقه اظهار داشت: توزیع 7 هزار و 650 لیتر نفت، 16 هزار و 900 لیتر بنزین و 30 هزار لیتر گازوئیل ( طی 15 روز اول آغاز فصل صید ) در بین شرکت های تعاونی پره صیادی بندرکیاشهر از جمله اقدامات حمایتی اداره شیلات از صیادان منطقه در فصل صید جدید است.صید ماهیان استخوانی در سواحل بخش بندرکیاشهر تا پانزدهم فروردین ماه سال آینده ادامه خواهد داشت.7287 /6030
      
      