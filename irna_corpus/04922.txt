{"onTitr":" مدیرکل منابع طبیعی البرز:    ","titr":" 20 محدوده آبخیز بحرانی در البرز شناسایی شد","describe":" کرج- ایرنا- مدیرکل منابع طبیعی و آبخیزداری استان البرز گفت:20 محدوده آبخیز بحرانی و نیازمند اجرای طرح های آبخیزداری در این استان شناسایی شده است.", "text":"به گزارش ایرنا، حامد فرضی روز دوشنبه در جمع خبرنگاران افزود: این محدوده ها  بر اساس میزان مشارکت و نیاز مردم احصاء شده است.وی ادامه داد: مشارکت مردم در اجرای طرح های آبخیزداری شامل فعالیت هایی مانند راه سازی، پی کنی، کپه کاری، بذرکاری  و... انجام شده است.فرضی  به اختصاص اعتبارات صندوق توسعه ملی برای هم افزایی تمام بخش های منابع طبیعی با محوریت آبخیزداری اشاره کرد و اظهار داشت: به دستور مقام معظم رهبری  با تخصیص 200 میلیون دلار اعتبار از صندوق ذخیره ارزی برای اجرای طرح های منابع طبیعی کشور اختصاص یافته که در 40 سال گذشته بی سابقه است.وی گفت: این اعتبار برای فعالیت های آبخیزداری اعم از جنگلکاری، بیابان زدایی، گشت و پایش و اصلاح هندسی اختصاص یافته به گونه ای که بتوان عملیات تکمیلی را برای توسعه منابع طبیعی انجام داد.  فرضی به سهم استان البرز از اعتبارات صندوق ذخیره ارزی اشاره کرد و افزود: امسال  در مجموع 516 میلیارد و 300 میلیون ریال برای طرح های آبخیزداری استان اختصاص یافته  است.وی ادامه داد: از این رقم ، 178 میلیارد ریال از محل صندوق ذخیره ارزی، هشت میلیارد و572 میلیون ریال از محل اعتبارات استانی، 170 میلیارد ریال مربوط به تفاهم نامه استانداری(در صورت تحقق) و 108 میلیارد ریال از طریق مشارکت های مردمی و دولتی محقق شده است.  وی اضافه کرد: البرز با وجود 2 سد استراتژیک کرج و طالقان، استانی ویژه است به طوریکه سهم بسزایی در تامین آب  آشامیدنی و کشاورزی تهران بزرگ، کرج و قزوین دارد و به همین دلیل نگاه ویژه ای را باید در کاهش مخاطرات سیل با انجام طرح های آبخیزداری در آن داشته باشیم.مدیرکل منابع طبیعی و آبخیزداری استان البرز بیان داشت: یکی از دغدغه ها در البرز وقوع سیل های مخرب است که تجربه های تلخی از آن را نیز داریم.  وی افزود: قالب اقدامات برای کنترل این مخاطرات و توانمندسازی جوامع محلی است و تمام هم و غم و برنامه ریزی با محوریت انجام اقدامات مناسب در بالادست ها بوده است.***جوامع محلی البرز در مشارکت پیشتاز هستند  فرضی اظهار داشت: از میزان سهم اعتبارات آورده قریب 30 درصد از اجرای پروژه های منابع طبیعی به صورت سهم مشارکت مردم در نظر گرفته شده که کار بسیار بزرگی در کشور بوده است. وی همچنین به احصای نقشه مناطق بحرانی اشاره کرد و گفت: عمده توان خود را در 2 شهرستان طالقان و کرج  ویژه در بخش آسارا در بحث سیل داشتیم زیرا، هر ساله شاهد حوادث ناگواری در زمینه سیل در استان هستیم .مدیرکل منابع طبیعی البرزافزود: در صورتیکه طرح های آبخیزداری به درستی و به موقع در کوهستانی انجام نشود، خاک های سطحی این مناطق از بین می رود. وی یکی دیگر از اقدامات آبخیزداری برای حفظ و احیای مراتع را طرح توسعه کشت گیاهان دارویی توسط بهره برداران دانست و گفت: سال گذشته 400 هکتار از مراتع شهرستانک زیر پوشش کشت باریجه قرار گرفت که این گیاه صد درصد صادراتی است که با حداقل قیمت 150 هزار تومان به فروش می رسد.***پروژه های عمرانی باید با آمایش سرزمین همراه شود فرضی در بخش دیگری از سخنانش گفت: البرز از تغییرات اقلیمی بی نصیب نبوده و زخم های زیادی بر پیکره طبیعت آن  وارد شده و پروژه های عمرانی باید مطابق با آمایش سرزمین دراین استان انجام شود.وی افزود: تمام توان خود را برای اجرای طرح های آبخیزداری بر روی دامنه جنوبی گذاشته ایم زیرا در پایین دست آن جمعیت کثیری که  درمحدوده  آبخیز کرج و  تهران مستقر هستند و عمده فعالیت ها در بحث پوشش گیاهی باید اتفاق بیفتد. وی به وضعیت آبشار سنج در شهرستان ساوجبلاغ اشاره کرد و گفت: هر جا که به عنوان میراث و نماد برای استان  معرفی شود با تعامل با اداره کل میراث فرهنگی ، صنایع دستی و گردشگری برای حفظ و احیای آن  کمک می کنیم. فرضی  با اشاره به اجرای پروژه های عمرانی بزرگراه شهید همت، آزاد راه تهران- شمال  و گذرگاه جنوبی، کرج بیان داشت : اجرای پروژه های ملی و راه ازنیازهای اصلی برای کشور است .وی افزود: در عین با همکاری قرارگاه سازندگی خاتم الانبیاء (ص ) برای کاهش اثرات زیست محیطی طرح های عمرانی ، حدود 700  هکتار از اراضی بیابانی البرز با اعتبار 6 میلیارد تومان بیابانزدایی می شود. استان البرز دارای حدود 400 هزار هکتار اراضی ملی است که حدود 375 هزار هکتار آن را اراضی مرتعی تشکیل می دهند.6156/6155            "}