{"onTitr":"","titr":" سرقت به عنف 25 درصد و مسلحانه 300 درصد در گنبدکاهش یافت","describe":" گنبدکاووس - ایرنا - فرمانده انتظامی گنبدکاووس از کاهش 25 درصدی سرقت به عنف و 300 درصدی سرقت مسلحانه در نیمه نخست امسال در گنبد نسبت به مدت مشابه پارسال خبر داد و اضافه کرد: در این مدت 156 کیلوگرم انواع مواد مخدر که 51 درصد درمقایسه با مدت مشابه سال قبل افزایش داشته، کشف شده است.", "text":"به گزارش خبرنگار ایرنا، سرهنگ محمود علی فر روز جمعه به مناسبت آغاز هفته ناجا 13 تا 19 مهر درجمع نمازگزاران گنبدی گفت: درنیمه نخست امسال وقوع قتل با سه فقره قتل 50 درصد و نزاع و درگیری ها با 842 فقره 27 درصد در مقایسه با مدت مشابه سال قبل کاهش داشته است. وی از افزایش سه درصدی آمار وقوع سرقت های خرد در گنبدکاووس در شش ماه نخست امسال خبر داد و افزود: در این مدت 435 سارق دستگیر شدند. فرمانده انتظامی گنبدکاووس به جرایم فضای مجازی و رشد هفت درصدی آن در 6 ماه اول امسال در این شهرستان نسبت به مدت مشابه پارسال اشاره کرد و گفت: با وجود اینکه 79 درصد جرایم این حوزه توسط پلیس فتا کشف می شود اما به دلیل کم آگاهی مردم، مواردی همچون کلاهبرداری اینترنتی، برداشت از حساب بانکی و تهدید و اخاذی از مهمترین جرائم این حوزه است.سرهنگ علی فر به فعالان فضای مجازی نیز هشدار داد تا این فضا را جولانگاه اندیشه های خود نکنند زیرا نشر هرگونه مطلب علیه امنیت ملی و مردم، نشر اکاذیب، تهمت و افترا و مسائل غیر اخلاقی جرم است و با متخلفان برخورد می شود.وی با اشاره به قانون جدید مبنی بر نگهداری تنها یک ساعت سارقان و مجرمان توسط انتظامی، خاطرنشان کرد: این قانون سبب افزایش آمار سرقت ها شده و لازم است مجلس شورای اسلامی آن را به 24 ساعت افزایش دهد.فرمانده انتظامی گنبدکاووس خاطرنشان کرد: با قانون جدید نگهداری یک ساعته سارقان و مجرمان، ماموران انتظامی تنها می توانند اطلاعات سجلی متهمان را به دست آورند.وی با تبریک هفته ناجا، ولایتمداری و مردمی بودن را دو شاخصه مهم و وجه تمایز انتظامی و پلیس ایران با پلیس دیگر کشورها دانست و گفت: ایجاد امنیت، مقابله و پیشگیری از وقوع جرایم و کشف آن و ایجاد احساس امنیت و آرامش درجامعه از ماموریت های مهم نیروی انتظامی است.به گزارش ایرنا، جانشین فرمانده مرزبانی استان گلستان نیز در جمع نماگزاران شهر مرزی اینچه برون گنبدکاووس باتبریک هفته ناجا، گفت: درسایه تعامل و مشارکت خوب بزرگان، ریش سفیدان، معتمدان و مرزنشنیان با نیروهای مرزبانی امنیت پایدار در مرزهای جمهوری اسلامی و این استان برقرار است.سرهنگ بهزاد ابراهیمی با تاکید برضرورت استمرار این تعامل ها، افزود: افزایش مشارکت مرزنشینان با نیروهای مرزبانی از مهمترین رویکردهای مرزبانی گلستان است.آخوند مدد هوشمند امام جمعه اهل سنت شهر مرزی انیچه برون گنبدکاووس نیز در خطبه های نماز جمعه این هفته گفت: نیروهای مرزبانی که شبانه روزی از مرزها پاسداری می کنند همچون مجاهدان فی سبیل الله هستند.وی بابیان اینکه هر که در راه خدا مجاهدت کنند خدا او را هدایت می کند، افزود: لباس مرزبانی لباس صیانت و امانت است و همه قومیت ها باید برای اقتدار مرزهای نظام همت نماید.شهرستان گنبدکاووس با 350 هزار نفر جمعیت درشرق استان گلستان واقع است./3039/1860            "}