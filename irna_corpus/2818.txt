{"onTitr":"","titr":" 700 خادم مشهدی به راهپیمایی اربعین اعزام می شوند","describe":" مشهد-ایرنا- یک مسئول ستاد مردمی اربعین حسینی گفت: 700 نفر از مشهد برای خدمت به زائران و شرکت کنندگان در پیاده روی اربعین حسینی به عراق اعزام می شوند.", "text":"علی محبت شریفی سه شنبه شب در حاشیه گردهمایی خادمین ستاد مردمی اربعین حسینی در مشهد طی گفت و گو با خبرنگار ایرنا افزود: این خادمان اغلب از میان اعضای هیاتهای مذهبی و نقاط مختلف مشهد هستند.وی اظهار داشت: خادمان مشهدی با بهره گیری از کمکهای مردمی یک موکب در هر یک از شهرهای نجف، کاظمین، سامرا و 2 موکب در کربلا برپا خواهند کرد و خدماتی از قبیل سه وعده غذا و اسکان رایگان در اختیار زئران حضرت اباعبدالله الحسین (ع) قرار خوهند داد.وی گفت: تجهیزات و خادمان این موکبها به وسیله 10 کامیون و بیش از 17 دستگاه اتوبوس از 23 مهر ماه جاری به شهرهای مختلف عراق اعزام   می شوند و با پایان یافتن ایام اربعین در 13 آبان ماه به مشهد بازمی گردند.یکی از کارشناسان مذهبی نیز در این مراسم با بیان اینکه مردم در دوران اهل بیت پیامبر (ص) در آزمونهای مختلف قرار گرفتند گفت: برخی آزمونها  پر سر و صدا و روشن است و ادای تکلیف در آنها واضح است و برخی دیگر از آزمونها واضح و پر سر و صدا نیست که سفر اربعین در روزگار ما از آن جمله است.حجت الاسلام علیرضا پناهیان با اشاره به مشکلات مالی مردم افزود: معصوم (ع) می فرماید کسانی که از مسائل مالی برای ما بخل می کنند برای جان دادن در راه ما هم دریغ می کنند.وی همچنین به رفتار رسانه های خارجی در انعکاس ناقص رویداد اربعین و شمار حاضران در این همایش جهانی اشاره کرد و اظهار داشت: معلوم است این رسانه ها باید این همایش را بایکوت کنند لذا ما باید در حضور و معرفی این واقعه تلاش کنیم.پارسال حدود سه هزار و 500 نفر از خراسان رضوی به صورت داوطلبانه برای خدمت به زائران اربعین حسینی در قالب 57 ایستگاه خدمت رسانی در کشور عراق فعالیت داشتند.سال گذشته 6 شهرستان این استان بیش از 2 موکب داشتند و شهرستان مشهد حدود نیمی از ایستگاههای خدمات به زائران اربعین را به خود اختصاص داده بود که مایحتاج و امکانات این ایستگاه های خدماتی از طریق 289 کامیون به عراق منتقل شد.در مراسم اربعین پارسال بیش از 165 هزار نفر از خراسان رضوی شرکت کردند. 3221 / 6053            "}