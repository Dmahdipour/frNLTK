{"onTitr":"","titr":" 123 حلقه لاستیک بین کامیون داران مهابادی توزیع شد","describe":" مهاباد- ایرنا - مدیر راهداری و حمل و نقل جاده ای مهاباد گفت: 123 حلقه لاستیک در چند نوبت بین کامیون داران این شهرستان توزیع شد.", "text":"کریم عبدالله پور روز پنجشنبه در گفت و گو با خبرنگار ایرنا افزود: این تعداد لاستیک به نرخ دولتی در اختیار آنان قرار گرفت و سعی شد تا از لاستیک های پرمصرف آنان باشد.وی اضافه کرد: این طرح با هدف توزیع عادلانه و ارزان لاستیک در بین رانندگان فعال بخش حمل و نقل جاده‌ای اجرا شد و عوامل توزیع و فروش از سوی اداره صنعت، معدن و تجارت مهاباد معرفی شده بودند.عبدالله پور یادآور شد: توزیع لاستیک وارداتی در راستای تحقق مطالبه های به حق رانندگان ناوگان حمل و نقل از سوی دولت در سراسر کشور انجام شده و در هر نوبت توزیع، سهمی به ناوگان این شهرستان تخصیص می یابد.مدیر راهداری و حمل و نقل جاده ای مهاباد گفت: دولت برای حل مشکل تامین لاستیک، علاوه بر توزیع لاستیک به نرخ دولتی، یک محموله بزرگ را نیز وارد کشور کرده است که به زودی این لاستیک های وارداتی برای خودروهای باری و سواری وارد بازار می شود.عبدالله پور افزود: برای انتقال و توزیع این لاستیک های جدید از بنادر جنوبی، تعداد زیادی از کامیون ها وارد عمل شدند و مهاباد نیز 2 دستگاه کامیون را به همین منظور اعزام کرده است.به گزارش ایرنا 13 واحد باربری در مهاباد فعالیت دارد و کامیون داران این شهرستان خدمات مختلف را از این واحدها دریافت می کنند.مهاباد دارای یکهزار کیلومتر راه شامل بزرگراه، 235 کیلومتر راه اصلی و فرعی و 700 راه روستایی آسفالت و شوسه است.3020/6185/3072            "}