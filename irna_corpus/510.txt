{"onTitr":" محمد خالوندی:    ","titr":" کسب مدال در مسابقات پاراآسیایی بسیار دشوار است","describe":" کرمانشاه - ایرنا - ورزشکار کرمانشاهی و دارنده مدال برنز مسابقات پرتاب نیزه بازی های پاراآسیایی 2018 جاکارتا گفت: سطح رقابت های المپیک آسیایی معلولان بسیار افزایش یافته به گونه ای که کسب مدال در این رقابت ها بسیار سخت و دشوار شده است.", "text":"به گزارش روز جمعه خبرنگار ایرنا، محمد خالوندی پس از کسب مدال برنز بازی های پارآسیایی 2018 اظهار داشت: هرچند از کسب مدال طلا باز ماندم اما توانستم رکورد خود را به مقدار 2 متر ارتقاء ببخشم.وی ادامه داد: اینکه بتوانی 2 متر رکورد خود را ارتقاء ببخشی اما به مدال طلا و حتی نقره هم نرسی به معنای آن است که سطح مسابقات بسیار افزایش یافته است.خالوندی همچنین ابراز امیدواری کرد؛ این رکوردها برای مسابقات بعدی انگیزه‌ای باشد تا بتواند در پاراالمپیک و مسابقات جهانی، عملکرد بهتری داشته باشد.ورزشکار کرمانشاهی تیم ملی دو و میدانی جانبازان و معلولان ایران گفت: پیش‌بینی ام این بود که رکورد پایین‌ تری ثبت کنم، ولی خوشبختانه توانستم با پرتابی به طول 48 متر رکورد خود در جهان را ارتقاء ببخشم.وی ادامه داد: از کمیته ملی پاراالمپیک و ریاست فدراسیون جانبازان و معلولین می خواهم که نگاه بهتر و حمایت‌های بیشتری به ماده ورزشی و کلاس‌های ما در دو و میدانی داشته باشند چرا که سال آینده مسابقات جهانی را پیشِ ‌رو داریم.خالوندی در پایان اظهار داشت: با کمی حمایت بیشتر می‌توانیم در همین کلاس، قهرمان و نایب ‌قهرمان شویم و باز هم مدال‌های اصلی را برای ایران به‌ دست بیاوریم.در مسابقات پرتاب وزنه بازی های پارآسیایی 2018 جاکارتا، محمد الوان‌ پور، امان الله پاپی و محمد خالوندی توانستند به ترتیب مدال های طلا، نقره و برنز را برای کشورمان به ارمغان بیاورند.کاروان جانبازان و معلولان ایران در مسابقات پاراآسیایی 2018 جاکارتا در پایان ششمین روز این رقابت ها با کسب 44 مدال طلا، 36 نقره و 35 برنز و مجموع 115 مدال پس از چین و کره جنوبی در رده سوم قرار گرفته است.7458/8066            "}