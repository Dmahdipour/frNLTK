{"onTitr":" پاراآسیایی 2018؛    ","titr":" امیدواری ملی پوش پاراتیراندازی به موفقیت کاروان ایران","describe":" جاکارتا - ایرنا - ملی پوش پاراتیراندازی ایران، گفت: امیدوارم اتفاقات شیرینی در انتظار کاروان ورزشی ایران در بازی های پاراآسیایی 2018 جاکارتا باشد.", "text":"به گزارش خبرنگار اعزامی ایرنا، «سمیرا ارم» اظهار داشت: هدفم ارائه بهترین عملکرد در بازی های پاراآسیایی جاکارتا است و برای رسیدن به مدالی ارزشمند تلاشم خواهم کرد.وی با بیان اینکه حریفان در شرایط آرمانی قرار دارند، افزود: ملی پوشان پاراتیراندازی ایران نیز آماده هستند و برای کسب بهترین نتایج وارد جاکارتا شده اند و بعد از رقابت ها می توانیم درباره عملکرد ورزشکاران صحبت کنیم.بانوی پاراتیراندازی ایران درباره پرچمداری کاروان ورزشی ایران، گفت: خوشحالم که در مراسم اختتامیه این رقابت ها می توانم پرچم کشورم را در دستانم بگیرم و به اهتزاز درآورم. امیدوارم در جریان بازی ها نیز بارها شاهد به اهتزاز درآمدن پرچم ایران و درخشیدن نام کشورمان باشیم.ارم در پایان گفت: سفر طولانی را پشت سر گذاشتیم و ملی پوشان ما یادگرفتند که برای رسیدن به موفقیت باید سختی ها را تحمل  و صبورانه تمرین کنند تا روی سکوی قهرمانی قرار گیرند.سومین دوره رقابت های پاراآسیایی از 14 تا 21 مهر ماه در شهر جاکارتا پایتخت اندونزی برگزار می شود.ورزشی**3783**2052**9129            "}