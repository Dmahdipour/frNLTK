{"onTitr":" صاحب مدال برنز پرتاب دیسک بازیهای پاراآسیایی جاکارتا:    ","titr":" بی دقتی پزشکان در کلاس بندی مشکل ساز است","describe":" جاکارتا- ایرنا- صاحب مدال برنز پرتاب دیسک بازیهای پاراآسیایی جاکارتا گفت: متاسفانه پزشکان حاضر در این رقابت ها در کلاس بندی ورزشکاران دقت لازم را ندارند و حتی بعضی از افراد بینا هم با ما رقابت کردند.", "text":"به گزارش روز چهارشنبه خبرنگار اعزامی ایرنا از اندونزی، آرین لطفی برنده مدال برنز مسابقات پرتاب دیسک در کلاس F11 با اعلام این مطلب اظهار داشت: برای گرفتن این مدال تلاش زیادی کردم و پیش بینی خودم قبل از حضور در این رقابت ها کسب مدال نقره بود که با غافلگیری به این هدف نرسیدم. وی ادامه داد: شرکت کننده هندی که ورزشکار شناخته شده ای هم نبود توانست در این مسابقات درخشش خوبی داشته باشد و مدال نقره مرا تبدیل به برنز کند. نفر سوم پرتاب دیسک بازی های پاراآسیایی جاکارتا ادامه داد: گرچه انتظار خودم مدال خوشرنگ تری بود اما از مدال برنز هم راضی هستم و احساس می کنم مزد زحماتم را گرفتم.لطفی با اشاره به حضور برخی از ورزشکاران با بینایی مناسب در این مسابقات گفت: من نابینای مطلق هستم اما پزشکان و کلاسبندان دقت لازم را ندارند و متاسفانه برخی از افرادی که بینایی هم دارند در این مسابقات حضور داشتند. تمام تلاش من این است تا پرچم نابیناهای واقعی را بالا ببرم.سومین دوره بازی های آسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی در این دوره از رقابتها حضور دارد.ورزشی **9118**9250**1597            "}