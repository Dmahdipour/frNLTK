{"onTitr":" گزارشی از کمیسیون دانشجویی:    ","titr":" پایان نامه های دانشجویان با هدف رفع مسائل قم تدوین شود","describe":" قم - ایرنا - کمیسیون دانشجویی قم روز چهارشنبه با حضور نمایندگان تشکل های دانشجویی به ریاست معاون سیاسی، امنیتی و اجتماعی استاندار برگزار و در آن بر لزوم هدایت پایان نامه های دانشجویی به سمت حل مسائل استان تاکید شد.", "text":"به گزارش ایرنا، معاون سیاسی، امنیتی و اجتماعی استاندار قم در این جلسه گفت: برای استفاده مطلوب از پایان نامه های دانشجویی در کمیسیون دانشجویی استان تصویب شد که پایان نامه های پذیرفته شده در دانشگاه های قم، دارای رویکرد بومی بوده و برش استانی داشته باشد.سید محمد رضا هاشمی بیان کرد: امروز قم در مساله خشکسالی با آسیب های جدی مواجه است که پایان نامه های دانشجویی می توانند راهکارهای عملیاتی برای حل این موضوع را ارائه دهند.وی همچنین با اشاره به اهمیت ارتباط صنعت با دانشگاه، ادامه داد: استان قم با دارا بودن نیروی انسانی کارآمد و تحصیل کرده باید در حوزه صنعت سرآمد سایر مناطق کشور باشد و در این زمینه اقدام های خوبی برای نزدیکی صنعت و دانشگاه و تهیه پایان نامه های مرتبط با ظرفیت های صنعتی استان، در حال انجام است.وی افزود: قم یک شهر دانشگاهی است که بیش از 72 هزار دانشجو در 30 دانشگاه و مرکز علمی آن مشغول تحصیل هستند، بنابراین ظرفیت اندیشه ورزی بالایی در این استان وجود دارد که باید برای حل مسائل اجتماعی، اقتصادی و فرهنگی از آن استفاده شود.وی ادامه داد: تنها در سال تحصیلی جدید 19 هزار دانشجو در دانشگاه ها و مراکز آموزش عالی قم مشغول به تحصیل شدند که این رقم نشان دهنده اهمیت این استان در فضای دانشجویی کشور است.هاشمی گفت: فعالیت 200 تشکل دانشجویی و 160 نشریه فعال در این حوزه از دیگر افتخارات دانشگاه های استان قم است که در فضایی آرام انجام می شود.وی بیان کرد: یکی از مهمترین ماموریت های کمیسیون دانشجویی استان، رسیدگی به دغدغه های دانشجویان است که در همین زمینه طی سه ماه گذشته 22 مصوبه در این کمیسیون تصویب و 18 مورد آن اجرا شد.وی با اشاره به اهمیت نشاط اجتماعی و سیاسی دانشجویان، افزود: برگزاری کرسی های آزاد اندیشی و اجرای برنامه های متنوع فرهنگی در محیط دانشگاه، از جمله راهکارهای افزایش روحیه امید به آینده و نشاط افزایی در میان دانشجویان است.معاون استاندار قم گفت: به برکات نظام جمهوری اسلامی امروز دانشگاه های کشور میزبان میلیون ها دانشجوست و در عین حال هیچ مشکلی در تامین فضای آموزشی و هیات علمی مورد نیاز مراکز دانشگاهی وجود ندارد.وی با بیان اهمیت حفظ وحدت و انسجام ملی در برابر دشمنان، افزود: تشکل های دانشجویی می توانند نقش موثری در تقویت روحیه وحدت و خودباوری ملت ایران در مقابل توطئه های دشمنان داشته باشند که باید از این ظرفیت به بهترین شکل استفاده شود.وی با اشاره به این که تشکل های دانشجویی در برگزاری مراسم های مورد نظر خود نباید دغدغه مکان مناسب و بودجه را داشته باشند، ادامه داد: هیچ کس حق برخورد با برنامه های تشکل های دانشجویی که در چارچوب قانون برگزار می شود را ندارد.هاشمی گفت: برای تقویت ارتباط تشکل های دانشجویی با مسئولان ارشد استان تلاش خواهیم کرد و از نظرات ایشان در تصمیم گیری ها استفاده می کنیم.وی بیان کرد: باید مراقب توطئه های دشمن در حوزه تهاجم فرهنگی و آسیب های اجتماعی باشیم که در این زمینه تشکل های دانشجویی وظیفه ای مهم و حساس برعهده دارند.** ایجاد محدودیت در دانشگاه سم است همچنین در این جلسه مدیرکل دفتر امور اجتماعی و فرهنگی استانداری قم گفت: اگر بخواهیم مشکلات کشور حل شود باید از مشارکت دانشجویان در عرصه های مختلف اجتماعی استفاده شود.عطاء الله قاسمی افزود: مهمترین مساله برای افزایش مشارکت اجتماعی دانشجویان، بحث محدودیت هایی است که دانشجویان در دانشگاه ها دارند که باید برای آن چاره اندیشی شود.وی با اشاره به اهمیت تشکیل کرسی های آزاد اندیشی در دانشگاه ها، ادامه داد: فضای محدودیت در دانشگاه ها سم است و در زمانی که آسیب های اجتماعی جوانان ما را تهدید می کند انجام فعالیت های قانونمند دانشجویی بسیار مفید است.وی بیان کرد: نباید هیچ نهادی در انجام فعالیت های قانونی خود در دانشگاه ها با مشکلی مواجه شود. قاسمی گفت: اگر بخواهیم حوادث و ناهنجاری های اجتماعی تکرار نشود باید اجازه هر گونه بیان اعتراض را در محیطی سالم بدهیم و دانشگاه بهترین مکان برای این کار است.وی ادامه داد: نظام اسلامی مبتنی بر آزادی های اجتماعی مشروع شکل گرفته است و تشکل های دانشجویی به عنوان ابزار فکری نظام می توانند در زمینه مقابله با آسیب های اجتماعی و ناهنجاری ها الگوهای رفتاری مناسب را به جامعه ارائه کنند. ** دانشجویان به فکر رفع مشکل های قم باشندمشاور جوان استاندار قم نیز در این جلسه گفت: دانشجویان استان به فکر رفع مسائل و مشکل های موجود قم باشند و برای آن راهکار عملی ارائه دهند.سید محمد صادق سیدی افزود: در هر سال تحصیلی بیش از سه هزار و 400 پایان نامه در دانشگاه های قم تالیف می شود که اگر این تحقیقات بر اساس مسائل پیش روی استان بود، بسیاری از مشکل ها حل می شد.درجلسه کمیسیون دانشجویی قم نمایندگان تشکل های دانشجویی به موارد از جمله تشکر از دولت به دلیل ایجاد اماکن تجمع های قانونی در راستای تحقق حقوق شهروندی، لزوم برگزاری کرسی های آزاد اندیشی در دانشگاه ها، تقویت ارتباط تشکل های دانشجویی با مدیران ارشد استان برای پاسخ گویی به مطالبات آن ها، لزوم تقویت بودجه های مالی مورد نیاز برای انجام فعالیت های فرهنگی در دانشگاه ها و مقابله با محدودیت های غیر ضروری در برابر برگزاری برنامه های سیاسی، پرداختند.7405/ 6133/            "}