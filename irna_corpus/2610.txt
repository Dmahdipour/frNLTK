{"onTitr":" دیپلمات پیشین آمریکایی:    ","titr":" هیلی در راستای سیاست های مخرب ترامپ کار کرد","describe":" نیویورک – ایرنا - سفیر پیشین آمریکا در پرو می گوید نیکی هیلی در راستای سیاست های مخرب ترامپ که هدف آن ضربه زدن به چندجانبه گرایی و همکاری های بین المللی بود، عمل کرد و کناره گیری او تاثیری بر این سیاست ها ندارد.", "text":"«دنیس جت» روز چهارشنبه در گفت وگو با خبرنگار ایرنا درباره ابعاد داخلی استعفای نماینده فعلی آمریکا در سازمان ملل متحد افزود: هیلی هیچ اندوخته و تجربه ای در سیاست خارجی نداشت. او در نیویورک مستقر بود و برای همین تاثیر وی در سیاستگذاری کاخ سفید حاشیه ای بود. با کنار رفتن وی هیچ تغییری در سیاست خارجی و دیپلماسی آمریکا ایجاد نخواهد شد. وی ادامه داد: تنها نکته قابل توجه این بود که او چهره ای نرم برای سیاست های تند دولت ترامپ بود. هیلی همچون جان بولتون که زمانی نماینده ایالات متحده در سازمان ملل بود، رفتار نمی کرد که همه را از خود فراری بدهد. در منش خود از این خشونت رفتاری بولتون دوری می کرد.** هیلی بدون میراث ماندگاراستاد علوم سیاسی در دانشگاه دولتی پنسیلوانیا در پاسخ به این پرسش که میراث نیکی هیلی در سازمان ملل چه بوده است، گفت: بعید می دانم بتوان از میراثی سخن گفت. به نظرم از او در آینده به عنوان شخصی یاد می شود که سعی می کرد کارهای ترامپ را رفو کند. جت افزود: او در راستای سیاست های مخرب رییس جمهوری کار کرد که هم در خارج متحدان آمریکا را آزرد و هم در داخل دموکراسی آمریکا را متزلزل کرده است. وی تصریح کرد: من اساسا فکر نمی کنم کسی در آینده از هیلی به عنوان نماینده در سازمان ملل متحد یادی بکند. در کل، سمت نماینده در سازمان ملل متحد در دولت آمریکا چندان خاص نیست و نیکی هم از لحاظ دستاوردهایش کم مایه بود. این دیپلمات پیشین آمریکا با اشاره به انزوای ترامپ در جریان برگزاری هفتاد و سومین مجمع عمومی سازمان ملل در نیویورک گفت: به نظرم به ترامپ به عنوان یک فرد خطرناک غیرنرمال نگاه می شود. سال گذشته در سازمان ملل وی درباره خشم و آتش علیه مرد موشکی صحبت می کرد و امسال می گوید که عاشق کیم جونگ اون است. جت اظهار کرد: هیچ یک از کارهای وی پیش بینی شدنی نیست و متحدان سنتی ما را آزرده است. برای همین کسی از متحدان ما به وی اطمینان ندارد و حاضر نیست که پشت سر او حرکت کند. آنها نمی دانند او قرار است چه کند. برجام یک نمونه روشن آن است. او کاری کرد که پنج کشور دیگر در کنار ایران قرار گیرند.** بلند پروازی های هیلی مشاور پیشین وزارت خارجه آمریکا با اشاره به مبهم بودن دلیل کنار رفتن نیکی هیلی گفت: هیلی در گذشته اختلافاتی با ترامپ داشت  و در جریان رقابت های انتخابات ریاست جهوری از وی و حرف های تندش انتقاد کرده بود. جت افزود: از طرف دیگر گفته می شود که وی می خواهد وارد دنیای تجارت شود. او به مدت 8 سال سمت دولتی داشته است. 6 سال فرماندار کارولینای جنوبی و 2 سال هم در سازمان ملل و حقوق بگیر دولت بوده است که ملبغ زیادی نیست. وی با بیان اینکه به نظر می رسد هیلی «دارای برخی برنامه های بلندپروازانه سیاسی است»، ادامه داد: شاید می خواهد که با این کناره گیری بر آن برنامه ها متمرکز شود. او خود را در قامت نامزد معاون رئیس جمهوری و حتی خود رئیس جمهوری می بیند. این استاد دانشگاه با اشاره به شایعات درباره تمایل هیلی برای جانشینی 'رکس تیلرسون' وزیر برکنار شده خارجه ترامپ اظهار کرد: تجربه دیپلماتیک هیلی صفر بوده است. ترامپ به مایک پمپئو برای هدایت دیپلماسی اطمینان بیشتری داشت و او را به خود نزدیک تر می دید. **آشفتگی ادامه دار در کابینه ترامپایرنا از دنیس جت پرسید که آیا استعفای هیلی نقطه پایان جابجایی ها در دولت ترامپ خواهد بود؟وی با ابراز تردید در این خصوص گفت: روند بحران در کابینه ترامپ در واقع جزئی از سیاق عملکرد این دولت است و در دو سال آینده نیز ادامه خواهد یافت. این دیپلمات پیشین آمریکا افزود: زمانی این تصور بود که ترامپ در کسوت نامزد ریاست جمهوری با ترامپ پس از ورود به کاخ سفید تفاوت خواهد کرد و وی از رفتار عجیب و تند خود دست برخواهد داشت اما این یک تصور خام بود و ثبات شد که ترامپ همانی است که بوده!جت خاطرنشان کرد: او هیچگاه مسولیت پذیر نبوده و نیاموخته است درباره کارهای خود پاسخگو باشد. شرط می بندم که به محض برگزاری انتخابات ماه نوامبر، او جف سشنز را برکنار و تعدادی از اعضای کابینه را عوض خواهد کرد. دو سال آینده هم همین وضع خواهد بود.نیکی هیلی نماینده فعلی آمریکا در سازمان ملل متحد صبح سه شنبه با حضور در دفتر رئیس جمهوری این کشور از استعفای خود خبر داد و دونالد ترامپ هم این استعفا را پذیرفت.او تا پایان سال میلادی 2018 از سمت خود به طور رسمی کناره گیری خواهد کرد.اروپام*م.ع**1429 ** 1546            "}