{"onTitr":" بازی های پاراآسیایی جاکارتا؛    ","titr":" بانوان خوزستانی سه نشان رنگارنگ کسب کردند","describe":" اهواز - ایرنا - رییس هیات جانبازان و معلولان خوزستان گفت: بانوان ورزشکار خوزستانی با درخشش در بازی های پاراآسیایی جاکارتا اندونزی موفق به کسب سه نشان رنگارنگ شدند.", "text":"مهرداد شیروانی روز چهارشنبه در گفت و گو با خبرنگار ایرنا افزود: هاشمیه متقیان بانوی ورزشکار خوزستانی در ماده پرتاب دیسک بانوان کلاس F56/57 پس از رقابت با حریفان خود به نشان طلا رسید. متقیان سه شنبه شب نیز در ماده پرتاب نیزه کلاس ادغامی F55/56 صاحب گردن آویز نقره شد. وی با بیان اینکه متقیان با ثبت حد نصاب 21.17 ضمن شکستن رکورد آسیا و بازی‌ های پاراآسیایی، این نشان ارزشمند را کسب کرد گفت: مهناز امینی دیگر ورزشکار خوزستانی حاضر در این رقابت ها در ماده پرتاب دیسک، موفق به کسب نشان نشد. شیروانی افزود: فاطمه برقول دیگر نماینده خوزستان در رقابت های شطرنج نابینایان گروه b2 و b3 بانوان به مصاف حریفانش رفت، که به نشان برنز رسید. به گزارش ایرنا کاروان ورزشی خوزستان با 19 ورزشکار در این رقابت ها حضور دارد که تاکنون 2 نشان طلا، 2 نقره و سه برنز کسب کرده است. سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. 9879/ 6037            "}