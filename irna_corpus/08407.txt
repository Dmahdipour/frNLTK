{"onTitr":"","titr":" بانک قرض الحسنه رسالت، پرونده ای در دادسرای یزد ندارد","describe":" یزد - ایرنا- دادستان عمومی و انقلاب مرکز استان یزد گفت: بانک قرض الحسنه رسالت، هیچ پرونده ای در دادسرای مرکز استان ندارد و این بانک در حال ارائه خدمت به مردم است.", "text":"به گزارش پنجشنبه شب روابط عمومی دادگستری یزد، علی اکبر شمس در رابطه با شایعات اخیر راجع به تنها بانک قرض الحسنه کشور افزود: متعاقب طرح موضوع اخلال در ارائه خدمات بانک رسالت با بررسی های صورت گرفته چنین موضوعی صحت نداشته و این بانک به روال گذشته خود به خدمت رسانی در حوزه مربوطه ادامه می دهد.وی شایعات مطروحه راجع به این بانک در شبکه های مجازی را در راستای جنگ اقتصادی دشمن دانست و اظهار داشت: فضا سازی راجع به این بانک در ادامه جنگ ارزی و ایجاد ناامنی اقتصادی صورت گرفته تا در پی نوسانات ارزی اخیر در کشور، آرامش روانی جامعه را به التهاب و بی ثباتی مبدل نماید.این مقام قضایی تصریح کرد: شهروندان گرامی باید اخبار صحیح را از کانال های رسمی پیگیری نمایند و از توجه به این گونه شایعات و انتشار آن پرهیز نمایند.شمس تصریح کرد: در صورتی که به مواردی برخورد شود که نشر این اکاذیب به قصد اخلال در امور اقتصادی بوده و یا هدف تشویش اذهان عمومی را دنبال کند، برخورد قاطع قانونی لازم صورت خواهد گرفت.استان یزد یک میلیون و 138 هزار نفر جمعیت دارد.7536/ 6197            "}