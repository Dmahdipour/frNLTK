{"onTitr":"","titr":" سیلاب بیش از 11 میلیارد تومان خسارت در املش بر جا گذاشت","describe":" رشت - ایرنا - فرماندار املش میزان خسارت سیلاب در این شهرستان را بر اساس برآوردهای اولیه بیش از 11 میلیارد تومان ذکر کرد.", "text":"به گزارش خبرنگار ایرنا یونس محمودی عصر شنبه در جلسه ستاد بحران شهرستان املش، با بیان اینکه سیلاب خسارت جانی نداشته، افزود: پل کیازنیک املش به عنوان محور ارتباطی به لات لیل و اتاقور لنگرود به طول 80 متر، عرض هشت متر با چهار دهنه تخریب شد که حدود پنج میلیارد تومان خسارت بر جا گذاشته و اگر احداث این پل در کمترین زمان ممکن انجام شود، نیاز به حداقل یک سال و نیم زمان دارد.وی ادامه داد: پل لرداسرا بخش رانکوه املش نیز با دو دهنه 20 متری دچار نشست شده که برای احداث آن نیاز به دو و نیم میلیارد تومان اعتبار است ضمن اینکه سیلاب به کارخانه برنج کوبی هم خسارت وارد کرده است.به گفته محمودی، برآورد اولیه میزان خسارات وارده به این واحدهای تولیدی یک و نیم میلیاردتومان است ؛ به 50 هکتار از اراضی شالیزاری نیز آسیب جدی وارد شده که میزان خسارت آن بیش از 150 میلیون تومان تخمین زده شده است.فرماندار املش اضافه کرد: طبق گزارش مکتوب شهردار رانکوه، بر اثر آبگرفتگی معابر این شهر دو میلیارد و یکصد میلیون تومان خسارت به تأسیسات و زیرساخت های شهری و همچنین حدود 50 میلیون تومان خسارت به آبفار شهری وارد شده است.وی گفت: بارش های دو روز اخیر به 200 منزل مسکونی در بخش مرکزی املش، بیش از 200 میلیون تومان خسارت زده است.شهرستان املش با دو بخش مرکزی و رانکوه در 70 کیلومتری شرق مرکز استان گیلان واقع است.7291/2007            "}