{"onTitr":" معاون استاندار سیستان و بلوچستان:    ","titr":" مطالعات خط انتقال گاز از ایرانشهر به خاش سریعتر انجام شود","describe":" زاهدان - ایرنا - معاون هماهنگی امور عمرانی استاندار سیستان و بلوچستان گفت: مطالعه خط انتقال گاز از ایرانشهر به خاش که شامل هفت شهرستان مرکز و جنوب شرق این استان و حدود 16 بخش در این محدوده هاست باید سریعتر انجام شود.", "text":"به گزارش ایرنا باقر کرد روز پنجشنبه در نشست شورای فنی سیستان و بلوچستان که با محوریت گازرسانی به شهرستان های این استان برگزار شد اظهار داشت: 85 کیلومتر شبکه در پنج سال گذشته در شهرستان خاش انجام شده که تاخیر در خط انتقال سبب تحمیل هزینه های فراوانی برای نگهداری این خطوط می شود.وی گفت: همچنین ضروری است نقشه جامع شهر زاهدان از نظر گازکشی تهیه تا مقدار پیشرفت فیزیکی طرح در هر بازده زمانی مشخص شود.سرپرست شرکت گاز سیستان و بلوچستان نیز در این نشست طول شبکه گازرسانی در شهر زاهدان را هزار و 350 کیلومتر ذکر کرد و افزود: تاکنون حدود 425 کیلومتر شبکه گذاری انجام که از این مقدار حدود 281 کیلومتر آن گاز دار شده است.رضا پنجابی افزود: همچنین از 110 هزار انشعاب و 140 هزار مشترک پیش بینی شده در زاهدان 11 هزار و 451 مشترک خانگی و 56 مشترک تجاری گاز دار شده اند.وی ادامه داد: حدود 105 کیلومتر شبکه در محدوده خیابان های انقلاب، سرداران شهید، خرمشهر و بهداشت زاهدان هفته گذشته گاز دار شده اند.سرپرست شرکت گاز سیستان و بلوچستان با اشاره به گازرسانی به زابل گفت: برای انتقال گاز از زاهدان به زابل نیاز به اجرای خطوط انتقالی به طول 108 کیلومتر 36 اینچی و 110 کیلومتر 24 اینچی است.وی ادامه داد: پیمانکار برای اجرای خط انتقال گاز از زاهدان تا دوراهی دشتک انتخاب شده و هم اینک در مرحله تجهیز کارگاه است.پنجابی افزود: همچنین خط انتقال دوراهی دشتک تا زابل در حال بررسی برای انتخاب سرمایه گذار است.وی تصریح کرد: با توجه به زمان بر بودن اجرای این خط به منظور تسهیل در گازرسانی به شهر زابل فراخوان گازرسانی به این شهر با روش سی ان جی به منظور گازدار کردن شبکه کار شده آغاز شده است.سرپرست شرکت گاز سیستان و بلوچستان با اشاره به انتقال گاز به چابهار و کنار گفت: این خط انتقال به طول373 کیلومتر هم اینک 13 درصد پیشرفت فیزیکی دارد.وی بیان کرد: همچنین خط انتقال گاز خاش به طول 90 کیلومتر تا پایان سال پیمانسپاری آن انجام و مطابق برنامه از اوایل سال آینده عملیات اجرایی آن آغاز می شود.پنجابی بیان کرد: سه نیروگاه سیستان و بلوچستان هم اینک به شبکه گاز متصل هستند.به گزارش ایرنا استان سیستان و بلوچستان با گستره 187 هزار و 502 کیلومترمربع (معادل 11.5درصد مساحت کشور) و بیش از 2 میلیون و 800 هزار نفر جمعیت آخرین استان فاقد شبکه گاز کشور به شمار می رود که دولت یازدهم عزم خود را جزم کرده تا مردم این استان دور افتاده را از نعمت گاز شهری برخوردار کرده و رنج سالها حمل سیلندرهای گاز مایع را از آنان بزداید.این طرح، اهداف چندگانه ای را دنبال می کند که از جمله آنها می توان به گازرسانی به نیروگاهها، صنایع پتروشیمی، واحدهای صنعتی و ساخت خطوط فرعی و شبکه های شهری برای مصارف خانگی، تجاری و صنعتی اشاره کرد.پس از اجرای طرح انتقال گاز از عسلویه به ایرانشهر و گازرسانی شهری در این شهر عملیات اجرای لوله گذاری و انتقال گاز از ایرانشهر به زاهدان انجام شد و هم اینک شهر زاهدان در حال گازرسانی است.شهرستان زاهدان مرکز استان سیستان و بلوچستان با سه بخش مرکزی، نصرت آباد و کورین در جنوب شرق کشور و در فاصله 1600 کیلومتری تهران واقع شده است و به عنوان «کلانشهر» شناخته می شود.7316**3213            "}