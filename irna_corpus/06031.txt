{"onTitr":" بازی های پاراآسیایی جاکارتا؛    ","titr":" پیروزی ملکی و کاظم پور در بوچیا","describe":" جاکارتا-ایرنا- روز نخست رقابت های بوچیا در بازیهای پاراآسیایی 2018 جاکارتا، با 2 پیروزی و چهار شکست برای تیم ملی ایران همراه شد.", "text":"به گزارش روز یکشنبه خبرنگار اعزامی ایرنا به جاکارتا، در این رقابت ها مریم ملکی و راضیه کاظم پور مقابل رقبای خود به برتری رسیدند. مریم ملکی به مصاف حریفش از کشور ژاپن رفته بود که با نتیجه  6 بر 2 به برتری رسید. در ادامه راضیه کاظم پور به مصاف حریفی از تایلند رفت که او نیز با نتیجه 6 بر یک پیروز شد تا دومین برد ایران را کسب کند. میلاد قادری مقابل حریفی از ژاپن شکست را پذیرا شد تا اولین شکست برای ایران رقم بخورد. در ادامه بهروز مقدم، فهیمه عباسی و فرشید استجلو هم در مصاف با رقبای خود شکست خوردند.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی در حال برگزاری است. ورزشی ** 2052**9118**1584            "}