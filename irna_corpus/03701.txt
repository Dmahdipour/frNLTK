{"onTitr":"","titr":" 13 نفر از کارکنان شهرداری کرج دستگیر شدند","describe":" کرج-ایرنا-دادستان عمومی و انقلاب مرکز استان البرز گفت: 13 نفر از کارکنان خاطی شهرداری مرکزی و منطقه 6 کرج دستگیر شدند.", "text":"حاجی رضا شاکرمی روز سه شنبه در گفت و گو با ایرنا افزود: بلاتکلیفی وضعیت شهردار کرج و قصور اعضای شورای شهر در انتخاب شهردار این کلانشهر موجب مشکلات و ضرر شهرداری و عدم خدمات رسانی به شهروندان شده است. وی اضافه کرد: همچنین بلاتکلیفی شهرداری موجب افزایش روز افزون تخلفات در بدنه شهرداری ، رشد فزاینده دلالی، اعمال نفوذ بر خلاف حق و مقررات و تضییع حقوق عمومی شده است. شاکرمی گفت: سربازان گمنام امام زمان(عج) در استان البرز در راستای سالم سازی و برخورد قاطع با تخلفات اقدام به تحقیقات مشروح و مفصل نموده و گزارش کاملی در خصوص تعدادی از پرسنل متخلف شهرداری به دستگاه قضایی منعکس که تاکنون 13 نفر از پرسنل شهرداری، افراد دلال و کار چاق کن شناسایی و دستگیر شدند. وی ادامه داد: عمده فعالیت این افراد کار چاق کنی، اخذ رشوه در حوزه ساخت و ساز غیر مجاز، خرید و فروش پست های مدیریتی، اعمال نفوذ بر خلاف حق و مقررات، غصب عناوین و جعل است که پرونده در حال بازرسی و تکمیل تحقیقات است. دادستان عمومی و انقلاب مرکز استان البرز اظهار داشت: دستگاه قضایی و سربازان گمنام و مخلص امام زمان(عج) کماکان در راستای وظیفه ذاتی خود نظارت کافی خواهند داشت و چنانچه این برخورد درس عبرتی برای پرسنل خاطی شهرداری و سایر دستگاه ها نباشد برخورد قاطع در دستور کار این 2 مرجع قرار دارد. 7414/6693            "}