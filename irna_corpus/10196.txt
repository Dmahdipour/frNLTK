{"onTitr":"","titr":" 1300 دانش آموز بی بضاعت مراغه بسته های حمایتی دریافت کردند","describe":" مراغه - ایرنا - مدیر آموزش و پرورش مراغه با اشاره به تامین نیازهای دانش اموزان نیازمند از سوی خیران شهرستان گفت: امسال و در آستانه سال تحصیلی جدید، یک هزار و 300 دانش آموز بی بضاعت بسته های حمایتی دریافت کردند.", "text":"به گزارش ایرنا، جلیل اسلامی روز چهارشنبه در آیین نمادین زنگ عاطفه ها در مدرسه ابتدایی هیات امنایی بدر یک افزود: با کمک خیران و اداره اوقاف و امور خیریه، بسته حمایتی شامل انواع لوازم التحریر تحویل دانش آموزان کم بضاعت مدارس شده است.وی ادامه داد: همچنین با مساعدت خیران مهندس بهلولی، حامد حدادی بسکتبالیست ملی پوش کشورمان و بانک آینده، سه هزار بسته آموزشی در بین دانش آموزان مناطق محروم این شهرستان توزیع شد.وی با اشاره به برگزاری جشن عاطفه ها در مدارس اضافه کرد: این جشن، فرصتی برای ترویج فرهنگ کمک به دیگران و نهادینه کردن ان در بین دانش آموزان به عنوان آینده سازان جامعه است.مدیر کمیته امداد امام خمینی (ره) مراغه نیز در این آیین با اشاره به برگزاری جشن عاطفه ها در مدارس این شهرستان گفت: امسال 40 مدرسه با مرکزیت 6 پایگاه ثابت جمع آوری، کمک های دانش آموزان را جمع آوری و به صورت مستقیم در بین دانش آموزان نیازمند توزیع می کنند.ابراهیمی افزود: در آستانه سال تحصیلی جدید نیز برای یک هزار و 350 دانش اموز نیازمند زیرپوشش این نهاد، بسته تحصیلی به ارزش 1.5 میلیارد ریال توزیع شده است.وی ادامه داد: همچنین بسته های کمک تحصیلی و لوازم التحریر نیز در بین این دانش آموزان به ارزش یک میلیارد و 130 میلیون ریال توزیع شده است.وی اضافه کرد: در جشن عاطفه های امسال در این شهرستان پیش بینی می شود، 3.5 میلیارد ریال کمک از سوی خیران و دانش آموزان و شهروندان برای کمک به دانش اموزان نیازمند این شهرستان جمع آوری شود.به گزارش ایرنا، آیین نمادین زنگ عاطفه ها در مدرسه ابتدایی هیات امنایی بدر یک همزمان با سراسر کشور با حضور مسئولان شهرستانی نواخته شد.بیش از 46 هزار دانش آموز و سه هزار کادر فرهنگی در 550 مدرسه دولتی و غیر دولتی مراغه در حال تحصیل و تدریس هستند. شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}