{"onTitr":" رئیس سازمان برنامه و بودجه:    ","titr":" آسیب‌دیدگان سیلاب شمال، کمک‌های بلاعوض دریافت می‌کنند","describe":" لاهیجان - ایرنا - معاون رئیس جمهوری و رئیس سازمان برنامه و بودجه گفت: بخشی از کمک‌های هیات دولت به آسیب دیدگان سیلاب استان‌های گیلان و مازندران، در قالب کمک های بلاعوض و تسهیلات ارزان قیمت تا پایان هفته جاری بصورت علی الحساب ابلاغ می شود.", "text":"به گزارش ایرنا محمدباقر نوبخت عصر دوشنبه در حاشیه بازدید از مناطق سیل‌زده شرق استان گیلان در جمع خبرنگاران اظهار داشت: سیلاب به زیرساخت ها، بناها ، پل ها ، تاسیسات و امکانات برق رسانی استان های گیلان و مازندران خساراتی وارد کرده که پس از ارزیابی، کمک های دولت به آسیب دیدگان بصورت کمک های بلاعوض و بخشی نیز بصورت تسهیلات ارزان قیمت پرداخت می شود.وی این کمک ها را از اعتبارات دولتی ماده 10 و 12 ذکر و اضافه کرد: میزان خسارت های سیلاب درحال بررسی است و ارزیابی ها و برآورد اولیه توسط استانداران گیلان و مازندران تا فردا ارائه و پس از آن؛ گزارشی از مشکلات و خسارات، در جلسه چهارشنبه هفته جاری هیات دولت مطرح می شود.نوبخت ضمن ابراز همدردی با مردم آسیب دیده منطقه افزود: گزارشی از مشکلاتی که بوجود آمده و نیز تقسیم کاری که وزارتخانه ها باید انجام دهند، ارائه می شود ضمن اینکه مصوبه ای از سوی هیات دولت برای جبران  این خسارات در این جلسه اخد خواهد شد.محمدباقر نوبخت پیش از ظهر امروز (دوشنبه) نیز از مناطق آب‌گرفته غرب مازندران شامل نوشهر، چالوس و رامسر بازدید کرد. معاون رئیس جمهوری در جریان سفر به گیلان، با همراهی استاندار گیلان و شماری از مسئولان از مناطق سیل زده رودسر، املش و لنگرود بازدید و با مردم این شهرستان ها گفت وگو کرد.از عصر جمعه گذشته تا عصر دیروز (یکشنبه) 318 میلیمتر باران در ایستگاه های شهر رودسر و 256 میلیمتر در ایستگاه چابکسر ثبت شده است. بارش های شدید چند روز گذشته در گیلان موجب آبگرفتگی شهرها و جاری شدن سیلاب شد؛ وقوع سیلاب خسارت هایی را نیز به تاسیسات زیربنایی استان وارد کرده و تاکنون موجب تخریب چندین دستگاه پل، بسته شدن برخی راه های فرعی و بروز مشکلاتی برای مردم شده است. شهرستان های رودسر، املش و لنگرود در شرق استان گیلان واقع هستند.6029 / 2007            "}