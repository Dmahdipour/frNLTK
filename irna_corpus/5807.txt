{"onTitr":"","titr":" آتش سوزی کارخانه کبریت سازی ممتاز تبریز خاموش شد","describe":" تبریز - ایرنا - مدیرعامل سازمان آتش نشانی و خدمات ایمنی شهرداری تبریز گفت: آتش سوزی کارخانه کبریت سازی ممتاز این شهر با تلاش آتش نشانان بدون صدمات جانی خاموش شد.", "text":"به گزارش ایرنا، آتش پاد داوود طالب نژاد روز یکشنبه در گفت و گو با خبرنگاران افزود: این حادثه حدود ساعت 22:26 دقیقه شب گذشته در یکی از سوله های کارخانه کبریت سازی ممتاز در سه راهی اهر رخ داد که آتش نشانان ایستگاه شماره 9 پس از اطلاع از آن بلافاصله به محل حادثه اعزام شدند.وی با بیان اینکه در این حادثه، شعله‌های آتش در حال گسترش و سرایت به قسمت‌های دیگر کارخانه بود، اظهار داشت: آتش نشانان با استفاده از دستگاه‌های تنفسی برای در امان ماندن از دود غلیظ محل حادثه، در قالب چند تیم عملیاتی از نواحی مختلف سوله اقدام به مهار آتش سوزی کردند.آتش پاد طالب نژاد با بیان اینکه به علت شدت آتش سوزی نیروها و تجهیزات کمکی از ایستگاه‌های یک، پنج و هفت نیز به محل حادثه اعزام شدند، ادامه داد: با تلاش ماموران آتش نشانی این آتش سوزی پس از چهار ساعت خاموش شد.کارخانه کبریت ممتاز از نخستین کارخانه های کبریت سازی ایران محسوب می شود که تا چند سال قبل در محله تاریخی «بیلانکی» تبریز مستقر بود و بعد از توسعه شهر به خارج از آن منتقل شد.کلانشهر 1.8 میلیون نفری تبریز حدود 22 ایستگاه آتش نشانی دارد.8023/518            "}