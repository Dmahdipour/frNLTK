{"onTitr":"","titr":" آمریکا میدان مشترک گازی ایران و انگلیس را از تحریم معاف کرد","describe":" تهران - ایرنا - خبرگزاری رویترز روز سه شنبه گزارش داد که آمریکا به شرکت بریتیش‌پترولیوم و سریکا انرژی برای ادامه فعالیت در میدان گازی دریای شمال(میدان مشترک گازی ایران و انگلیس به نام رهام) که بخشی از آن متعلق به ایران بوده، مجوز داده است.", "text":"به گزارش ایرنا از این خبرگزاری، سریکا انرژی در بیانیه ای اعلام کرد که این لغو ممنوعیت اجازه خواهد داد تا سریکا به فعالیت خود در میدان گازی رهام ادامه دهد. نصف سهام میدان گازی رهام  که تقریبا 5 درصد نیاز گازی انگلیس را تامین می کند، متعلق به شرکت نفت ایران، یکی از شرکت های تابعه شرکت ملی نفت ایران است.اداره کنترل دارایی های خارجی ایالات متحده مجوز شرکت های بریتیش‌پترولیوم وسریکا انرژی را شامل ارائه کالاها و خدمات دانست. در دور قبلی تحریم های آمریکا در مورد ایران نیز همین مجوز اعمال شده بود.مجوز جدید به شرکت بریتیش‌پترولیوم و سریکا انرژی تا 31 اکتبر 2019 (9 آبان 1398) اعتبار خواهد داشت و ممکن است پس از آن نیز تمدید شود.دونالد ترامپ رئیس جمهوری امریکا اردیبهشت ماه گذشته کشورش را از توافق هسته ای 1+5 با ایران خارج کرده و تهدید کرد که تحریم های ایران را بازخواهد گرداند.این اقدام آمریکا با انتقاد شدید دیگر کشورهای جهان بویژه امضاکنندگان این توافق روبرو شد و آنها اعلام کردند که به برجام پایبند بوده و از فعالیت شرکت های خود در ایران حمایت می کنند.اروپام**9460**1590            "}