{"onTitr":"","titr":" رییس سازمان سنجش: امکان حذف کنکور در برخی رشته‌ها وجود ندارد","describe":" تهران- ایرنا- رییس سازمان سنجش آموزش کشور با بیان اینکه امکان حذف کنکور در برخی رشته ها و دانشگاه ها وجود ندارد، گفت : درزمان حاضر بیشترین رقابت برای دانشگاه‌های برتر و سطح یک کشور است که  در صورت حذف کنکور می توان سازوکار پذیرش جداگانه‌ای برای این دانشگاه‌ها در نظر گرفت.", "text":"به گزارش ایرنا ، ابراهیم خدایی روز سه شنبه در کمیسیون علمی و فناوری دبیرخانه شورای عالی انقلاب فرهنگی  درباره آسیب شناسی روش‌های سنجش و پذیرش دانشجو افزود: هدف از برگزاری آزمون سراسری غربالگری، پاسخگویی و تشخیص مشکلات آموزشی است.وی ادامه داد: در حال حاضر آزمون‌های ورودی به مقطع آموزش عالی بر مبنای پیشرفت تحصیلی دانشجویان برگزار می شود که دراین روش علاوه بر سنجش وضعیت تحصیلی بررسی وضعیت استعداد تحصیلی داوطلبان نیز مورد سنجش قرار می‌ گیرد.رئیس سازمان سنجش آموزش کشور با اشاره به نقاط قوت و ضعف برگزاری آزمون سراسری اظهار داشت: تجربه 10 سال گذشته نشان داده که امکان حذف کنکور در برخی از رشته‌ها و دانشگاه‌ها وجود ندارد.به گزارش شورای عالی انقلاب فرهنگی، وی ادامه داد: بیشترین رقابت در حال حاضر برای دانشگاه‌های برتر و سطح یک کشور است و در صورت حذف کنکور می توان ساز وکار پذیرش جداگانه‌ای برای این دانشگاه‌ها در نظر گرفت.خدایی گفت: براساس تبصره 1 و 4 ماده 5 قانون سنجش و پذیرش دانشجو در دانشگاه‌ها و مراکز آموزش عالی، برای سال 97 مقرر شد حداقل 85 درصد ظرفیت پذیرش دانشجو در کل کشور بر مبنای سابقه تحصیلی باشد که این میزان در سال جاری با ظرفیت پذیرش 89 درصد از طریق سوابق تحصیلی محقق شده است.وی افزود: در موضوع سهمیه‌ها مناسب است ساز و کاری در نظرگرفته شود تا پذیرش دانشجو براساس سهمیه منوط به کسب کف نمره قابل قبولی دانشجو در آزمون‌های ورودی باشد.پس از ارائه این گزارش، اعضاء به بیان نظرات و پیشنهادهای خود پرداختند که درباره زمینه سازی و برنامه ریزی برای تفکیک سنجش آموزش و پذیرش دانشجو، برگزاری آزمون‌های حرفه ای پذیرش دانشجو برای دانشگاه‌های شاخص، محوریت عدالت آموزشی در روند پذیرش دانشجو، بهبودکیفیت پذیرش در مقطع دکترا، توجه به کیفیت آموزش در دانشگاه‌ها، تقویت استقلال دانشگاه‌ها و راه اندازی کانون‌های تفکر جهت بررسی تخصصی فرآیند کنکور در کشور به بحث پرداخته و پیشنهاداتی ارایه شد.همچنین پیشنهاد شد به منظور جلوگیری از تصویب قوانین و مقررات پذیرش دانشجو، تصویب این قوانین و مقررات توسط شورای عالی انقلاب فرهنگی صورت گیرد.**9103**1601**            "}