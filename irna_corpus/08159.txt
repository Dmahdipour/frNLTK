{"onTitr":"","titr":" کشف کالای قاچاق در اردستان 231 درصد افزایش یافت","describe":" کاشان- ایرنا- فرمانده انتظامی اردستان از افزایش 231 درصدی کشف کالاهای قاچاق در این شهرستان و افزایش 386 درصدی قاچاقچیان کالا در 6 ماهه نخست سال جاری به نسبت مدت مشابه سال گذشته خبر داد.", "text":"به گزارش ایرنا، سرهنگ غلامرضا هاشمی زاده جمعه به مناسبت روز نیروی انتظامی بدون اشاره به جزئیات آمارها به خبرنگاران گفت: کشف کالای قاچاق از ابتدای امسال 231 درصد، دستگیری قاچاقچیان کالا 386 درصد و توقیف خودروهای حامل کالای قاچاق نیز 50 درصد افزایش داشت.وی با اشاره به افزایش 22 درصدی آمار کشف و 76 درصدی دستگیری دزدان در 6 ماهه نخست سال جاری افزود: دستگیری قاچاقچیان مواد مخدر 33 درصد و دستگیری معتادان متجاهر 50 درصد افزایش دارد.فرمانده انتظامی اردستان بیان کرد: همچنین 29 درصد کاهش تصادف های منجر به آسیب دیدگی درون شهری، 14 درصد کاهش تصادفاهای منجر به آسیب دیدگی برون شهری، 50 درصد تصادف های فوتی درون شهری، 9 درصد کاهش تصادفهای فوتی برون شهری و توقیف وسایل نقلیه درون شهری 271 درصد نسبت به 6 ماهه نخست سال گذشته افزایش داشته است.وی در ادامه با اشاره برگزاری 50 عنوان برنامه در هفته نیروی انتظامی عنوان کرد: دشمن با انتشار اخبار و مسائل کذب تلاش در برهم زدن امنیت روانی جامعه دارد و وظیفه نیروی انتظامی برخورد با شایعه پراکنان و کسانی است که می خواهند مردم را از نظام ناامید کنند.هاشمی زاده اضافه کرد: رسانه از برخی خبرها منجر به برهم ریختن امنیت روانی جامعه و ناجا می شود که با توجه به اشراف تبلیغاتی دشمنان در فضای باید از آنها خودداری کرده و با انتشار اخبار درست و امید بخش جو روانی جامعه را آرام کنند.اردستان با جمعیت افزون بر 42 هزار نفر در فاصله 118 کیلومتری شمال شرقی اصفهان واقع است.7431/8123            "}