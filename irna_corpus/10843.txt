{"onTitr":"","titr":" ورود بدون روادید اتباع عراقی از مرز شلمچه از 14 مهر ممنوع شد","describe":" آبادان - ایرنا - مدیرعامل سازمان منطقه آزاد اروند گفت: ورود بدون روادید اتباع عراقی از مرز شلمچه به کشورمان، به منظور خدمت رسانی مطلوب تر به زائران اربعین حسینی از 14 مهر ممنوع شد.", "text":"اسماعیل زمانی روز سه شنبه در گفت و گو با ایرنا بیان کرد: با توجه به تکمیل نشدن زیرساخت ها در پایانه مرز شلمچه ویژه اتباع عراقی لذا به منظور ساماندهی و تامین خدمات رفاهی زائران، ورود بدون روادید اتباع عراقی از مرز شلمچه از 14 مهرماه ممنوع است.وی افزود: این ممنوعیت تا 12 آبان مطابق با 24 صفر ادامه دارد و پس از آن با توجه به قانون مناطق آزاد ورود اتباع عراقی به شهرهای آبادان و خرمشهر (محدوده منطقه آزاد اروند) آزاد است.زمانی گفت: ممنوعیت ورود اتباع عراقی بدون روادید به اطلاع سرکنسول جمهوری اسلامی ایران در استان بصره عراق رسانده شده است.وی همچنین بیان داشت: در راستای تنظیم بازار در محدوده شهرستان های آبادان و خرمشهر خروج انواع دارو، شیر خشک، قند و شکر، ماهی، روغن جامد و مایع، برنج ایرانی و خارجی، مرغ و گوشت به صورت منجمد و گرم از مرز شلمچه ممنوع اعلام شده است.مرزهای شلمچه و چذابه در خوزستان از مبادی تردد زائران اربعین حسینی به عراق است.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. به گزارش ایرنا به طور متوسط روزانه سه تا چهار هزار نفر از اتباع کشور عراق به شهرهای آبادان و خرمشهر سفر می کنند.منطقه آزاد اروند با مساحت 37 هزار و 400 هکتار در شمال غربی خلیج‌فارس شامل شهرهای آبادان، خرمشهر و مینوشهر(جزیره مینو) است که در محل تلاقی دو رودخانه اروندرود و کارون واقع است. این منطقه هم‌جوار با کشورهای عراق و کویت می‌باشد که با داشتن ظرفیتی از قبیل حمل‌ و نقل جاده‌ای، ریلی، دریایی و هوایی از اهمیت ویژه‌ای برخوردار است.ورود بدون روادید اتباع عراقی به محدوده منطقه آزاد اروند، از آذر پارسال آزاد اعلام شد.3015/6068/ 6037            "}