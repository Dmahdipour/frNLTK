{"onTitr":"","titr":" رایزنان فرهنگی اتریش و ایتالیا از موزه آبگینه دیدن کردند","describe":" تهران - ایرنا - مدیر موزه آبگینه و سفالینه ایران از بازدید رایزنان فرهنگی کشورهای اتریش و ایتالیا از این گنجینه خبر داد و گفت: توسعه پایدار ارتباط میان موزه های ایران با کشورهای هم تراز در جهان، تنها راه پیشرفت این مجموعه های فرهنگی است.", "text":"امید شیوا روز چهارشنبه در گفت و گو با خبرنگار ایرنا اظهار داشت: موزه آبگینه و سفالینه به لحاظ حجم آثار دومین موزه تخصصی خاورمیانه در این بخش به شمار می رود.وی یادآورشد: تا کنون برای توسعه پایدار فنی، جمعی و کیفی ارتباطاتی با کشورهای چین، اتریش و ایتالیا برقرار شده است.مدیر موزه آبگینه و سفالینه ادامه داد: از طریق بخش بین الملل اداره کل میراث فرهنگی استان تهران درصدد هستیم تا ارتباطات فرهنگی و توسعه ای را با کشورهای آلمان، فرانسه، روسیه و ژاپن برقرار کنیم که امید می رود در آینده نه چندان دور محقق شود.وی به دیدار اخیر خود با رایزن فرهنگی ایتالیا و اتریش اشاره کرد و گفت: در این دیدار در زمینه تبادل اطلاعات پژوهشی، استاد و استادکاران، کارگاه های آموزشی و برگزاری نشست های بین المللی در موزه آبگینه و موزه های آن کشورها صحبت هایی انجام شد.به گفته مدیر موزه آبگینه و سفالینه با بیان اینکه قول هایی از سوی رایزن فرهنگی ایتالیا برای توسعه همکاری داده شد.روز گذشته (17 مهر ماه) دو نشست جداگانه با الکساندر ریگر معاون سفیر و مدیر انجمن فرهنگی کشور اتریش و وینچنزو روسو اسپنا دبیر اول و معاون بخش امور اقتصادی و تجاری سفارت ایتالیا در ایران در موزه آبگینه و سفالینه ایران برگزار شد.*فاز نخست مرمت موزه آبگینه اواخر مهر جاری آغاز می شودمدیر موزه آبگینه و سفالینه ایران گفت: مرمت فاز نخست موزه برای تاسیسات الکتریکی از اواخر مهر جاری آغاز می شود و تا 10 آبان امسال ادامه می یابد.وی با بیان اینکه زمان تعطیلی موزه برای آغاز فعالیت های مرمتی به اطلاع بازدید کنندگان خواهد رسید، افزود: در صدد هستیم تا در این بازه زمانی نواقص را برطرف کنیم.مرحوم استاد علی محمد معمارباشی موزه آبگینه را در سال 1330 هجری قمری (1291 هجری شمسی) به دستوراحمد قوام(قوام السلطنه) برای ایجاد دفتر کاری و استفاده شخصی او ساخت.این بنا که در باغی به وسعت بالغ بر هفت هزار متر مربع ساخته شده، در سال 1332 مورد استفاده قوام السلطنه قرار داشت و پس از مرگ وی به سفارت مصر فروخته شد که با تیره شدن روابط ایران و مصر در زمان جمال عبدالناصر به مدت هفت سال این بنا در اختیار این کشور بود و پس از آن هم این بنای ارزشمند به ترتیب در اختیار سفارت افغانستان و سپس بانک بازرگانی قرار گرفت.موزه آبگینه تلفیقی از معماری باروک ایرانی (تلفیقی از معماری سنتی و غربی) است. این ساختمان با زیر بنایی بالغ بر یک هزار و 40 متر مربع و با طرح هشت گوش و ستون های کاذب در قسمت ورودی ساخته شده است و سه طبقه زیر زمین، همکف و طبقه اول با هفت تالار و سه سرسرا دارد.در حال حاضر بخش اندرونی بنا در اختیار بنیاد سینمایی فارابی و مابقی آن در اختیار میراث فرهنگی استان تهران است.موزه آبگینه و سفالینه تهران در منطقه 12خیابان جمهوری اسلامی، خیابان سی‌تیر، پلاک 55 قرار دارد.تهرام/7247/ 1539 /            "}