{"onTitr":"","titr":" ژاپن در ارتباط با جزایر سنکاکو به چین اعتراض کرد","describe":" پکن- ایرنا- دولت ژاپن پس از آگاه شدن از اینکه چین در منطقه انحصاری اقتصادی ژاپن در نزدیکی جزایر سنکاکو در دریای چین شرقی یک گوی راهنما قرار داده است، به این کشور اعتراض کرد.", "text":"به گزارش ایرنا از 'ان.اچ.کی'، 'یوشیهیده سوگا' دبیر اول کابینه ژاپن امروز (چهارشنبه) در جمع خبرنگاران تصریح کرد که دولت پس از تایید این که این گوی در خط مرزی که مناطق انحصاری اقتصادی دو کشور را از هم جدا می کند، در سمت ژاپن قرار دارد، از طریق یک کانال دیپلماتیک به چین اعتراض کرده است.ژاپن کنترل این جزایر را در دست دارد و دولت ژاپن تاکید می کند که این جزایر بخشی جدایی ناپذیر از قلمرو این کشور هستند چین و تایوان نیز ادعای مالکیت این جزایر را دارند.وزارت خارجه ژاپن می گوید کنسول سفارت این کشور در پکن به وزارت خارجه چین اعتراض کرده است این وزارتخانه می گوید که چین این گوی راهنما را بدون تایید ژاپن در دریا قرار داده است.از سوگا درباره نظر او در ارتباط با این اقدام چین در هنگامی که روابط میان دو کشور در حال بهبود است، سوال شد او گفت که برای ژاپن اعلام قاطعانه موضع این کشور بدون توجه به این که طرف مقابلش چه کشوری است، امری عادی است.چین و ژاپن سالهاست بر سر مالکیت جزایر واقع در دریای شرقی چین که به زبان ژاپنی «سنکاکو» خوانده می شود و چینی ها آن را «دیائویو» می نامند، اختلاف دارند.**آساق**1904**            "}