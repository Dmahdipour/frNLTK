{"onTitr":"","titr":" دانش آموزان یزد برای مدرسه شهردار انتخاب می کنند","describe":" یزد - ایرنا - رئیس سازمان فرهنگی، اجتماعی و ورزشی شهرداری یزد گفت: طرح انتخاب شهردار مدرسه با هدف ارتقای میزان آگاهی دانش آموزان در مورد موضوع های مختلف شهری در مرکز استان برگزار می شود.", "text":"عباس ملازینلی روز چهارشنبه در گفت و گو با خبرنگار ایرنا با بیان اینکه این طرح در10 دبیرستان دوره اول متوسطه امسال اجرا می شود افزود: در طرح یادشده شهردار مدرسه پس از برگزاری انتخابات از سوی شورای دانش آموزی مدرسه انتخاب می شود.وی اظهار داشت: ارتقای سطح آگاهی دانش آموزان در زمینه امور اجتماعی و فرهنگی، ایمنی، ترافیک و حمل و نقل، مسائل زیست محیطی، امور ورزشی، تربیت بدنی ، همیاری تحصیلی و امور پرورشی از مهمترین اهداف طرح یادشده است.ملازنیلی بیان کرد: دانش آموزان در طرح یادشده با تمرین مشارکت جمعی با برعهده گرفتن وظایف مشخص مشارکتی از دوران نوجوانی آشنا می شوند.رئیس سازمان فرهنگی، اجتماعی و ورزشی شهرداری یزد ادامه داد: در اجرای این طرح نشست های هم اندیشی با حضور مسئولان شهری و جامعه فرهنگی استان برگزار شد.وی خاطرنشان کرد: در این این نشست ها ، شهرداران مناطق ، اعضای شورای شهر ، مدیران و معاونان مدارس منتخب این طرح و مسوولان سازمان دانش آموزی و اداره کل آموزش و پرورش استان حضور داشتند.همزمان با سال تحصیلی جاری 250 هزار و 694 دانش آموز استان یزد، در 10 هزار و 981 باب مدرسه راهی کلاس های درس شدند.استان یزد بر پایه سرشماری آبان سال 1395، یک میلیون و 138هزار نفر جمعیت دارد که 85 درصد در 21شهر و بقیه در روستاها و آبادی ها و مناطق عشایری زندگی می کنند.2088/ 2047/            "}