{"onTitr":"","titr":" گروگان از چنگ آدم ربایان در تربت جام رها شد","describe":" مشهد - ایرنا - فرمانده انتظامی تربت جام گفت: مردی 26 ساله که هفته پیش در این شهرستان ربوده شده بود دیشب با اقدام پلیس از چنگ آدم ربایان آزد شد.", "text":"سرهنگ هوشنگ کیانی روز شنبه در گفت و گو با خبرنگار ایرنا افزود: در پی اعلام مرکز فوریتهای پلیسی 110 مبنی بر وقوع یک فقره آدم ربایی در تربت جام بررسی موضوع به صورت ویژه در دستور کار پلیس قرار گرفت.وی ادامه داد: پلیس طی عملیات اطلاعاتی محل اختفاء آدم ربایان را شناسایی کرد و دیشب عملیات آزادسازی اجرا شد. در پی این عملیات فرد ربوده شده که در نقطه ای خارج از شهر تربت جام محبوس بود آزاد شد و به آغوش خانواده بازگشت. او گفت: گروگانگیران برای آزادی این فرد که پدرش کارخانه دار است، وجه نقد مطالبه کرده بودند. در این ارتباط پنج متهم به آدم ربایی دستگیر شدند که تحقیقات از آنها ادامه دارد. تربت جام در فاصله 165 کیلومتری جنوب شرقی مشهد قرار دارد. 7494/1858            "}