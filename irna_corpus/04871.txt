{"onTitr":" بازیهای پاراآسیایی 2018؛    ","titr":" تیرانداز طلایی ایران: با غلبه بر استرس قهرمان شدم","describe":" تهران - ایرنا - ملی پوش طلایی پاراتیراندازی ایران، گفت: در رقابت های تیراندازی برای نخستین بار شرکت می کردم و با غلبه بر استرس موفق به کسب عنوان قهرمانی شد.", "text":"به گزارش خبرنگار اعزامی ایرنا؛ «رقیه شجاعی» روز دوشنبه  پس از کسب مدال طلای تفنگ بادی (R2) بازی های پاراآسیایی 2018 گفت:  با تلاش زیاد و استفاده مناسب از راهنمایی کادر فنی به مدال طلا رسیدم. مدالم را به مردم کشورم تقدیم می کنم و امیدوارم این مدال باعث خوشحالی شان شده باشد.وی افزود: در مرحله مقدماتی رقابت های تیراندازی تلاش زیادی داشتم و رکوردم را به ثبت رساندم، اما فینال استرس خاص خودش را دارد.ملی پوش طلایی ایران با اشاره به رقابت برابر حریفان قدرتمند چینی خود گفت: رقابت فینال حساسیت خاصی دارد؛ چون با ورزشکاران مطرح چینی که قهرمانی جهان و پاراآسیایی را در کارنامه داشتند رقابت کردم.قهرمان بازیهای پاراآسیایی ادامه داد: ورزشکار چینی رکورد جهان را در مرحله مقدماتی شکسته بود، اما خوشحالم توانستم طلایی شوم و همه تلاشم را برای افتخارآفرینی دوباره برای کشورم به کار می بندم.شجاعی تنها نماینده زنان ایران در ماده تفنگ بادی کلاس R2 با 247 امتیاز عنوان قهرمانی را کسب کرد. 2 نماینده از چین هم مدال های نقره و برنز این ماده را به دست آوردند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**2052**3783**1584            "}