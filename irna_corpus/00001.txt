{"onTitr":"","titr":" آیین بزرگداشت روز حافظ در زابل برگزار شد","describe":" زاهدان - ایرنا - آیین بزرگداشت روز حافظ جمعه شب با حضور اهالی فرهنگ و هنر شهرهای شمالی سیستان و بلوچستان و مسئولان به همت موسسه فرهنگی هنری نی زار در زابل برگزار شد.", "text":"به گزارش ایرنا معاون فرهنگی دانشگاه زابل در این آیین گفت: حافظ در ناامن ترین و پر آشوب ترین اوضاع اجتماعی ایران پرورش یافت و به مفسر قرآن کریم تبدیل شد.حیدرعلی دهمرده افزود: اندیشه ناب از ذهن حافظ با صداقت و اخلاصی که دارد تراوش می کند و به حاکم ظالم زمانش بدلیل شایسته نبودن در قدرت به او می تازد.وی با بیان اینکه شعر حافظ را نباید معنا کرد تصریح کرد: معنی کردن شعر حافظ تیشه به درخت هنر شعر است به طوری که باید شعر این شاعر گرانقدر را با تفسیر پرده از معانی آن برداشت.معاون فرهنگی دانشگاه زابل با اشاره به مرتب کردن دیوان حافظ توسط محمد گل اندام تاکید کرد: محمد گل اندام فردی بسیار با ذوق، شعر شناس و مسلط به حافظ بود.دهمرده گفت: صمیمانه ترین، ماندگار ترین و قوی ترین نوع شعر شعری است که صاحب آن از آن آگاهی نداشته باشد.مدیرعامل موسسه فرهنگی هنری نی زار نیز اظهار داشت: سومین همایش ملی فرخی سیستانی با ثبت در تقویم وزارت فرهنگ و ارشاد اسلامی در اسفند ماه سالجاری به شکل با شکوهی برگزار می شود.مهدی کشته گر اظهار داشت: حمایت از هنرمندان منطقه سیستان یکی از اولویت های مهم موسسه فرهنگی و هنری نی زار است و در این راه از تمام ظرفیت ها استفاده می کند.وی ادامه داد: بالندگی و توسعه فرهنگی و هنری شهر به عنوان یک هدف مهم مدنظر تمام اعضای این موسسه فرهنگی هنری است.به گزارش ایرنا آیین بزرگداشت روز حافظ با حضور معاون استاندار سیستان و بلوچستان و فرماندار شهرستان ویژه زابل، دادستان، سرپرست شهرداری و شماری از مسئولان شهرستان های زابل، نیمروز و اهالی فرهنگ و هنر با همت موسسه فرهنگی هنری نی زار در زابل برگزار شد.در این آیین حافظ شناسی توسط جواد اویسی و حیدرعلی دهمرده و غزل خوانی با حضور ابراهیم محمودی، ملیحه دانایی، علیرضا سنچولی، معصومه سراجی و هاشم علیدادی برگزار شد.7317**3213            "}