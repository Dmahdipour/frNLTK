{"onTitr":" ملی پوش تیراندازی با کمان ایران:    ","titr":" به دنبال کسب کارنامه ای موفق در پاراآسیایی جاکارتا هستم","describe":" جاکارتا - ایرنا - ملی پوش باسابقه تیراندازی با کمان ایران در سومین دوره بازی های پاراآسیایی، کسب تجربه جدید و کارنامه موفق در بخش کامپوند را از اهداف مهم خود در این دوره از بازیها عنوان کرد.", "text":"به گزارش روز پنجشنبه خبرنگار اعزامی ایرنا، راضیه شیرمحمدی که سال ها در بخش ریکرو فعالیت می کرد در بازی های پارا آسیایی این دوره در بخش کامپوند رقابت می کند.وی در خصوص هدف خود در این مسابقات اظهار داشت: هدفم در این بازی های ارائه بهترین عملکرد است، چون بعد از 12 سال فعالیت در بخش ریکرو، از حدود یک سال و نیم گذشته در رشته کامپوند فعالیت می کنم و امیدوارم در این بخش نیز بهترین عملکرد را داشته باشم. وی افزود: هر کدام از این رشته ها سختی های خود را دارد، اما کسی که می خواهد در رشته کامپوند فعالیت کند بهتر است که ابتدا تجربه فعالیت در بخش ریکرو را هم داشته باشد.ملی پوش پاراتیراندازی باکمان کشورمان افزود: با شرایطی که به آن اشاره کردم، خوشبختانه عقب نیستم و امیدوارم در این بازی ها نیز بتوانم از تجربیاتم در بخش ریکرو استفاده کنم و در رقابت های کامپوند بازی های پاراآسیایی بهترین عملکرد را داشته باشم.سومین دوره این بازی ها در روزهای 14 تا 21 مهر با حضور 2 هزار 880 ورزشکار از 41 کشور در 18رشته ورزشی به میزبانی جاکارتا برگزار می شود. ورزشی**2052**1597            "}