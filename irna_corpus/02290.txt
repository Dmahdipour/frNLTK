{"onTitr":"","titr":" 500 هزار تن سیمان از شهرکرد صادر شد","describe":" شهرکرد- ایرنا- مدیرعامل مجتمع سیمان شهرکرد از صدور محموله کلینکر(Clinker) کارخانه سیمان شهرکرد به میزان 500 هزار تن در 6 ماه نخست سال جاری خبر داد.", "text":"حسن رضایی روز چهارشنبه در گفت وگو با ایرنا ، میزان صادرات محصول این کارخانه در نیمه نخست سال گذشته را 67 هزار تن ذکر کرد و گفت: میزان صادرات کلنکر امسال این کارخانه تولیدی بیش از 7 برابر افزایش داشته است .وی اظهار داشت: این میزان محصول در سال جاری به کشورهای حوزه خلیج فارس شامل؛ دبی، عمان، امارات و کویت صادر شده است.وی گفت: با تمهیدات اندیشیده شده در نیمه دوم امسال نیز 500 هزار تن محصول کلینکر تولیدی برای صادرات ثبت سفارش شده است.  رضایی از کسب رتبه نخست تولید سیمان کلینکر توسط مجتمع سیمان شهرکرد در دولت تدبیر و امید خبر داد. وی افزود: سیمان کلینکر یکی از کاربردی ترین تیپ های سیمان به حساب می آید که در صنعت و ساختمان کاربرد دارد. مدیرعامل مجتمع سیمان شهرکرد ظرفیت تولید سالانه محصول سیمان این مجتمع را یک میلیون تن برآورد و تصریح کرد: ویژگی  محصول سیمان این منطقه با کیفیت درهفت نوع با مقاومت بالا، زود سخت و خاص صنایع تولید است. به گزارش ایرنا، مجتمع سیمان شهرکرد وابسته به بنیاد مسکن انقلاب اسلامی در فاصله 35 کیلومتری شهرکرد قرار دارد و برای 300 نفر شغل فراهم کرده است. 6199/6021            "}