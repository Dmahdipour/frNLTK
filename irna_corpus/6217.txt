{"onTitr":"","titr":" 86.4 میلیارد ریال برای توسعه آبفار مراغه تصویب شد","describe":" مراغه - ایرنا - مدیر آب و فاضلاب روستایی مراغه با اشاره به توسعه زیرساخت های خدمات رسانی به مناطق روستایی گفت: امسال 86 میلیارد و 400 میلیون ریال بودجه عمرانی برای توسعه شبکه آب و فاضلاب روستایی این شهرستان تصویب شده است.", "text":"مسعود بذرافشان روز یکشنبه در گفت و گو با خبرنگار ایرنا افزود: همچنین در بخش بهره برداری نیز 3.9 میلیارد ریال اعتبار مصوب شده اما این اعتبارات با توجه به افزایش قیمت برخی تجهیزات ناکافی بوده و مدیریت تاسیسات آبفا را مشکل تر کرده است.وی با اشاره به طرح های اجرا شده آب و فاضلاب روستایی در یکسال اخیر ادامه داد: در این مدت 13 طرح آب روستایی در روستاهای این شهرستان با 60 میلیارد و 749 میلیون ریال اجرا شده است.وی اضافه کرد: آبرسانی و بازسازی شبکه آب شرب روستاهای اورتاقشلاق، قره کند صدقی، آشان، نرج آباد، یایشهری، روستاهای مجتمع قوریچای، آغاجری، مغانجیق، دیورزم و ساری قیه از جمله این طرح هاست.بذرافشان گفت: توسعه و بازسازی شبکه و تاسیسات آبرسانی روستاها، بازسازی تاسیسات خسارت دیده شهید دهقان بر اثر سیل سال گذشته و تامین آب مجتمع سراجوی غربی نیز از جمله طرح های در دست اجرا در روستاهای این شهرستان است.وی افزود: هم اکنون نیز 44 درصد جمعیت روستایی و 56 روستای این شهرستان از طریق سه مجتمع آبرسانی سراجوی شرقی، شهید دهقان و روستای قلعه خالصه از آب شرب بهداشتی بهره مند هستند.وی ادامه داد: همچنین دو مجتمع سراجوی غربی و قوری چای غربی نیز برای تامین آب شرب بهداشتی روستاهای این شهرستان در حال احداث بوده که با بهره برداری از آنها 6.6 جمعیت روستایی و 17 روستا از آن بهره مند خواهند شد.وی اضافه کرد: هم اکنون نیز 32 روستا با بیش از 24 هزار نفر جمعیت که 24.4 جمعیت روستایی را شامل شده به صورت تک روستایی از خدمات آبرسانی بهره مند هستند.بذرافشان افزود: از سال 95 تاکنون 8.2 کیلومتر از شبکه آب روستایی توسعه یافته، هفت کیلومتر بازسازی، 33.2 کیلومتر خط انتقال نیز افزایش یافته و 2 حلقه چاه تامین آب نیز عمق بردرای و لایروبی شده است.وی اضافه کرد: هم اکنون نیز با بهره گیری از 86 باب مخزن، 47 حلقه چاه، 10 دهنه چشمه، پنج رشته قنات، پنج ایستگاه پمپاژ، 345 کیلومتر خط انتقال و 392 کیلومتر شبکه داخلی، آب شرب روستاهای این شهرستان تامین می شود.به گزارش ایرنا، هم اکنون شاخص بهره مندی روستاهای این شهرستان از آب شرب بهداشتی 88.35 درصد جمعیت روستایی این شهرستان است.مراغه از دو بخش مرکزی و سراجو تشکیل شده و دارای 173 روستا شامل 74 روستا در بخش مرکزی و 99 روستا در بخش سراجو است.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}