{"onTitr":"","titr":" انفجار خودروی بمب گذاری شده درشمال عراق","describe":" بغداد – ایرنا – وقوع دو انفجار در فلوجه از توابع استان الانبار در غرب بغداد و  پالایشگاه 'بیجی' در شمال استان صلاح الدین (شمال بغداد) امروز شنبه تعدادی کشته و زخمی برجای گذاشت.", "text":"به گزارش خبرنگار ایرنا، سخنگوی فرماندهی عملیات مشترک نظامی در بیانیه ای اعلام کرد که یک خودرو بمبگذاری شده در فلوجه بامداد امروز (شنبه) منفجر شد و 5 زخمی برجای گذاشت که دو تن از مجروحان از نیروهای پلیس هستند.سرتیپ 'یحیی رسول عبدالله' افزود که بمب در داخل یک خودرو از نوع 'کیا' جاسازی شده و خودرو در حاشیه خیابان در منطقه 'النزال' در شهر فلوجه رها شده بود.از طرفی انفجار یک بمب در مسیر حرکت خودرو حامل تعدادی از کارکنان پالایشگاه بیجی صبح امروز (شنبه) دستکم یک کشته و 10 زخمی برجای گذاشت.خبرگزاری 'الغد پرس' عراق به نقل از منابع امنیتی نوشته است که بمب در حاشیه خیابان کارگذاری شده بود که به هنگام عبور خودرو حامل کارکنان پالایشگاه منفجر شد و باعث کشته شدن و زخمی شدن آنها شد.شهر فلوجه به عنوان یکی از پایگاه های اصلی گروه تروریستی داعش در 28 خرداد 95 و پالایشگاه بیجی به عنوان یکی از منابع اصلی قاچاق نفت این گروه تروریستی در 17 خرداد 94 به طور کامل از دست داعش آزاد شدند.وضعیت امنیت عمومی عراق در طول سالجاری نسبت به سنوات گذشته آرام تر بوده اما هر از چندی عناصر پراکنده داعش که در عراق از آنها به 'هسته های خفته' تعبیر می شود دست به عملیات ناامنی برای برهم زدن ثبات در عراق می زنند.با وجود آن، نیروهای امنیتی عراق در طول این سال عملیات اطلاعاتی و امنیتی گسترده ای را برای ردگیری و بازداشت یا نابود کردن این هسته های خفته داعش در مناطق مختلف عراق آغاز کرده اند.خاورم *4*353*380            "}