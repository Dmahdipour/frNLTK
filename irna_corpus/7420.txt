{"onTitr":"","titr":" نمایشگاه بین المللی هوشمند به میزبانی زنجان برگزار می شود","describe":" زنجان - ایرنا - مدیر اجرایی نمایشگاه  شهر هوشمند گفت: برنامه ریزی لازم برای برگزاری اولین نمایشگاه بین المللی هوشمند طی ماه آینده در محل دائمی نمایشگاه های بین المللی کاسپین زنجان انجام شده است.", "text":"علیرضا اربابیان روز شنبه در گفت و گو با خبرنگار ایرنا افزود: اولین نمایشگاه بین المللی هوشمند پذیرای فعالان داخلی و خارجی در حوزه های انرژی و ساختمان هوشمند، اینترنت اشیا (LOT)، ارتباطات و اپراتورهای مخابراتی، تجهیزات الکترونیکی، نرم افزار و آی تی، وب و شبکه، تجارت الکترونیک(B2B)، بانکداری الکترونیکی خواهد بود.وی اظهار داشت: لجستیک و اتوماسیون انبار، سخت افزار و تجهیزات جانبی، استارت آپ ها، فروشگاه های اینترنتی، موسسات آموزشی و انتشارات حوزه دیجیتال، مدیریت و خدمات شهری، تجهیزات شهری، حمل و نقل، محیط زیست و مدیریت پسماند، گردشگری، بهداشت و سلامت خواهد بود.اربابیان افزود: برگزاری همایش های تخصصی جانبی و دعوت از مدیران، صاحبان صنایع، کارشناسان و صاحب نظران برجسته این عرصه از سراسر کشور، گرد آوری پروژه های مرتبط استانی و کشوری برای معرفی به مشارکت کنندگان و ایجاد فضای Smart city talks برای برپایی ورک شاپ تخصصی از برنامه های این نمایشگاه است.وی اظهار داشت: معرفی پروژه ها، خدمات و محصولات مشارکت کنندگان خارج از محیط غرفه ها، گرد آوری و تدوین اولین نسخه الکترونیکی دایرکتوری جامع شهر هوشمند و اطلاع رسانی سمعی و بصری فراگیر در سطح کشور از دیگر برنامه های این رویداد بین المللی است.مدیر اجرایی نمایشگاه بین المللی شهر هوشمند ادامه داد: بر این اساس مشارکت در این نمایشگاه از طریق مراجعه به نشانی expo.hanamad.com و ثبت نام اینترنتی انجام پذیرفته و برای کسب اطلاعات بیشتر نیز تلفن های 021-2208467،2208068،2213794،22137127 آماده پاسخگویی به مخاطبان است.به گفته وی، این رویداد بین المللی به میزبانی استان زنجان با همکاری استانداری، شهرداری، اداره کل ارتباطات و فناوری اطلاعات، سازمان نظام صنفی رایانه ای، سازمان صنعت، معدن و تجارت با هدف معرفی محصولات، خدمات و ایده های مرتبط بر پایه فناوری های نوین، جهت ایجاد شهری با مدیریت، اقتصاد، حمل و نقل، انرژی، ساخت و ساز، محیط زیست، ارتباطات، مخابرات، آموزش، بهداشت و سلامت هوشمند از تاریخ 6 تا 9 آذر امسال در محل دائمی نمایشگاه های بین المللی کاسپین زنجان برگزار خواهد شد.9646/6085            "}