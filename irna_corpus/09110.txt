{"onTitr":" استاد حقوق بین المللی:    ","titr":" رأی دادگاه لاهه پیروزی بزرگی برای ایران است","describe":" تهران - ایرنا - عضو هیأت علمی دانشگاه علامه طباطبایی گفت: دولت جمهوری اسلامی با برنامه ریزی مناسب و مدیریت حقوقی به موقع توانست دعوای تحریم های دارویی، غذایی، بشردوستانه و هوایی آمریکا علیه ایران را به نفع کشورمان پیش ببرد.", "text":"مهدی زاهدی روز پنج شنبه در گفت و گو با خبرنگار گروه دانشگاه ایرنا درباره رأی دیوان لاهه درخصوص لغو تحریم های دارویی، غذایی، بشردوستانه و هوایی آمریکا علیه ایران اظهار کرد: از زمانی که مستند رأی صلاحیت دیوان بین المللی دادگستری برای رسیدگی به امر معاهده مودت و دوستی میان ایران و آمریکا در سال 1955 منعقد شد، همواره متعهد بودن طرفین به موازین عهدنامه مورد توجه بوده است. وی افزود: از مدت ها پیش باید اصرار یا انکار طرفین این معاهده در فرصت های حقوقی مختلف مورد بررسی قرار می گرفت. استاد حقوق بین الملل با اشاره به تکیه ایران برمعاهده و پذیرش صلاحیت خود، ادامه داد: با توجه به اینکه بدعهدی آمریکا در موضوع برجام سبب خدشه دار شدن صلح و امنیت بین المللی می شود، قضات دیوان لاهه صلاحیت ایران را پذیرفتند. وی ادامه داد: بسیار خوشحال کننده است که سازمان های بین المللی با وجود زورگویی های دولت آمریکا و زیرپا گذاشتن تمامی موازین و قواعد حقوق های بین الملل، به صورت مستقل به دعاوی رسیدگی و آراء منصفانه ای صادر می کنند. ** آمریکا در آینده ای نه چندان دور منزوی می شود این استاد دانشگاه در باره ارزیابی خود از جایگاه آمریکا پس از رأی دیوان لاهه علیه این دولت تمامیت خواه گفت: احتمال می رود که رأی دیوان بین الملل لاهه علیه آمریکا مورد تأیید این دولت قرار نگیرد اما حداقل موجب بی آبرویی این دولت در میان سایر کشورهای جهان خواهد شد. زاهدی افزود: دولت جمهوری اسلامی ایران باید بیش از پیش هوشیار باشد تا به تمامی موازین و عهدنامه هایی که تاکنون در برجام منعقد شده  است، پای بند و وفادار باشد تا آمریکاهیچ بهانه ای برای دعوا و شکایت علیه ایران پیدا نکند. عضو هیأت علمی دانشگاه علامه طباطبایی همچنین به انزوای آمریکا در میان سایر کشورهای جهان در آینده ای نه چندان دور اشاره کرد و گفت: یقین دارم که در حال حاضر کشورهای اروپایی درخصوص موضوع ایجاد تحریم علیه ایران، دولت آمریکا را تنها خواهند گذاشت و تمام کشورهای جهان همصدا با ایران و اروپا علیه آمریکا قدم برمی دارند. ** اعمال تحریم های آمریکا تابع قوانین بین المللی نیست زاهدی همچنین درباره ارزیابی خود نسبت به اعمال تحریم های دوباره آمریکا علیه ایران در آبان ماه سال جاری اظهار کرد: دولت آمریکا به دلیل قدرت و نفوذ اقتصادی که دارد این تحریم ها را وضع کرده اما اعمال این تحریم ها تابع هیچ کدام از قوانین بین المللی نیست. وی افزود: تحریم های آمریکا، یکجانبه است که این دولت برای کشور خودش علیه ایران قرار داده است. استاد حقوق بین الملل دانشگاه علامه طباطبایی با اشاره به اینکه ایجاد و برقراری رابطه کشورها با یکدیگر درحیطه اختیارات هر حاکمیت ملی است، خاطر نشان کرد: هر دولتی حق دارد با هر کشوری که می خواهد در ارتباط باشد اما بسیار واضح است که اگر آمریکا بخواهد بر سر تصمیم بی عهدی و عدم وفاداری به قوانین سازمان بین الملل بماند،همچنان تحریم ها را ادامه خواهد داد. **رای لاهه به پرستیژ آمریکا خدشه وارد می‌کندتصمیم اخیر لاهه بیشتر جنبه پرستیژی دارد. هرچند نباید از این وجه مثبت رای غافل شویم که بر مبنای این رای حقانیت به ایران داده شده و پرونده آمریکا را مخدوش کرده است.همچنین علی بیگدلی استاد دانشگاه و کارشناس مسائل بین الملل در گفت وگو با گروه دانشگاه ایرنا اظهار داشت: نباید از این وجه مثبت رای غافل شویم که بر مبنای این رای حقانیت به ایران داده شده، رای پرونده آمریکا را مخدوش کرده است، اگرچه آمریکا پیش از این گفته بود که بررسی این موضوع در صلاحیت دادگاه لاهه نیست. اما از سویی دیگر در این رای ایران خواسته بود که تحریم‌ها خلاف دستور العمل شورای امنیت دانسته شود.این استاد دانشگاه در خصوص چیستی رای دادگاه لاهه توضیح داد: رای آمریکا را مجاب کرده تا جنبه‌های بشر دوستانه را در تصمیم‌گیری‌های خود رعایت کند. وی اضافه کرد: هرچند روی سخن این رای با آمریکا هست اما اروپا نیز می‌تواند آن را مبنای عمل خود قرار دهد؛ هرچند اروپا باید هزینه‌های سیاسی آن را محاسبه کند و بپردازد.بیگدلی در خصوص واکنش آمریکا در خصوص تصمیم اخیر دادگاه لاهه به ایرنا گفت: آمریکا نظر دادگاه را نخواهد پذیرفت، هرچند این تصمیم قابلیت فرجام خواهی ندارد و بنابراین اقدامی علیه آن صورت نخواهد گرفت. **ب.ل***ن .م **1601            "}