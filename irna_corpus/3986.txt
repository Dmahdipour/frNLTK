{"onTitr":"","titr":" سهمیه امسال خراسان رضوی برای راهپیمایی اربعین افزایش یافت","describe":" مشهد- ایرنا- مدیر کل فرهنگی معاونت هماهنگی امور زائران استانداری خراسان رضوی گفت: سهمیه امسال این استان برای شرکت در راهپیمایی اربعین حسینی نسبت به پارسال افزایش یافته و به 70 هزار نفر رسید.", "text":"سید حمید موسوی روز سه شنبه در گفت و گو با خبرنگار ایرنا افزود: این در حالی است که سهمیه سال گذشته خراسان رضوی برای شرکت در پیاده روی اربعین حسینی 60 هزار نفر بود.وی اظهار داشت: به تناسب افزایش سهمیه استان در اعزام راهپیمایان اربعین حسینی، خدمات رسانی به زائران در حوزه رفاهی و فرهنگی توسط دستگاه های اجرایی نیز نسبت به پارسال افزایش می یابد.وی گفت: خیرین خراسان رضوی امسال دامنه خدمت رسانی خود به زائران اربعین حسینی را افزایش داده و نگاه ویژه ای نسبت به این موضوع دارند.موسوی افزود: دستگاه های اجرایی در حوزه فرهنگی از قبیل آستان قدس رضوی، اداره کل تبلیغات اسلامی، اداره کل اوقاف و امور خیریه و دیگر نهادها نیز برای گسترش خدمات فرهنگی و اعزام مبلغین بسیج شده اند.وی اظهار داشت: در حوزه اعزام مبلغ برای انجام امور فرهنگی ویژه زائران اربعین حسینی در سال جاری کار ویژه ای صورت گرفته است که نسبت به سایر حوزه ها از غنای بیشتری برخوردار می باشد. 7489 / 6053            "}