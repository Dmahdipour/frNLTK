{"onTitr":"","titr":" 2 میلیون نفر در جشنواره های امام رضا شرکت کردند","describe":" بوشهر-ایرنا-مشاور فرهنگی و هنری بنیاد بین المللی امام رضا (ع) گفت: امسال 2 میلیون ایرانی در جشنواره های ملی هشتمین اختر تابناک امامت و ولایت شرکت کردند.", "text":"به گزارش ایرنا، سید جواد رفائی روز چهارشنبه در حاشیه برگزاری سیزدهمین دوره جشنواره مشاعره رضوی در بوشهر درگفت و گو با ایرنا افزود: جشنواره امام رضا (ع) در بخش های مختلف فرهنگی، هنری و پژوهشی برگزار می شود.وی اظهارداشت:از دیگر برنامه های جشنواره ملی امام رضا(ع)مسابقه کتابخوانی است که از سوی نهاد کتابخانه های کشور برگزار می شود.رفائی ادامه داد: در بخش بین المللی جشنواره امام رضا نیز بزرگان و اندیشمندان مسلمان و غیرمسلمان که در ارتباط با امام رضا کار کردند به جشنواره بین المللی دعوت و آثار خود را اداره می دهند.مشاور فرهنگی و هنری بنیاد بین المللی امام رضا (ع) گفت: از رویکردهای اصلی و جدید در جشنواره ملی امام رضا این است که برنامه ها تنها به روزهای برگزاری جشنواره ها خلاصه نشود.رفائی ادامه داد: در این ارتباط شب ها و هفته های فرهنگی و همچنین نمایشگاه هایی در سطح شهرستان ها و حتی شهرها برگزار می شود.وی افزود: عمده هدف این طرح گسترده تر شدن شمیم و عطر ولایت در اقصی نقاط کشور است.رفائی بیان کرد: پیش بینی شده این برنامه ها بعد از ماه  های محرم و صفر با حضور برگزیدگان جشنواره در سطح کشور به اجرا در آید.وی یادآورشد: طرح گسترده تر کردن بازه زمانی ویژه برنامه های جشنواره امام رضا در واقع یک فرصت ایرانگردی مناسب برای برگزیدگان جشنواره ها نیز محسوب می شود.رفائی در ارتباط با برگزاری متوالی جشنواره ملی مشاعره رضوی در استان بوشهر نیز گفت: برگزاری سیزدهمین دوره این جشنواره در این استان نشان از ظرفیت های بالای بوشهر در برگزاری برنامه های فرهنگی و هنری است.وی بیان کرد: عمده جشنواره های امام رضا مکان برگزاری آن به نوعی چرخشی است ولی جشنواره ملی مشاعره رضوی از بدو آغاز تاکنون میزبانی آن با استان بوشهر بوده است.7212/6045            "}