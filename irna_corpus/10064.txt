{"onTitr":"","titr":" 113 متخلف زیست محیطی در ایلام تحویل مقامات قضایی شدند","describe":" ایلام - ایرنا - فرمانده یگان حفاظت محیط زیست ایلام گفت: 113 متخلف دارای جرایم زیست محیطی در 6 ماهه نخست امسال شناسایی و به مراجع قضایی معرفی شده اند.", "text":"عبدالصاحب بازیار روز چهارشنبه در گفت وگو با خبرنگار ایرنا اظهار داشت: این تعداد متخلف در قالب 97 پرونده تخلف به محاکم قضایی و قانونی ارجاع داده شدند.وی میزان جرایم متعلقه برای متخلفان را نزدیک به یک میلیارد ریال ذکر کرد که از این مبلغ 304 میلیون و 100 هزار ریال آن وصول شده است.بازیار یادآور شد: از این افراد 25 قبضه سلاح مجاز و چهار اسلحه غیرمجاز با مقادیر زیادی فشنگ، 24 رشته تور سیمی، 11 قفس و 13 قلاب کشف و ضبط شد.وی گفت: تعداد یک هزار و 385 قطعه ماهی، 809 قطعه پرنده شکار شده، هفت راس پستاندار و 45 قطعه پرنده زنده گیری شده از این شکارچیان و صیادان کشف شد.وی در خصوص شکارچیان دارای سابقه شکار و صید غیرمجاز هم تاکید کرد: بعد از محرز شدن تکرار تخلف توسط دادگاه میزان جرائم کیفری این افراد افزایش می یابد.به گفته بازیار در ماه های اخیر گزارش هایی در خصوص قاچاق وحوش بومی یا غیربومی از طریق مرز استان ایلام به خارج از کشور یا دیگر استان ها مخابره نشده است.وی یادآورشد: در صورت مشاهده یا دریافت گزارش قاچاق انواع جانداران به خارج از مرزهای استان ایلام با افراد متخلف برخود قاطع قانونی صورت می گیرد.به گفته فرمانده یگان حفاظت محیط زیست ایلام در 6 ماهه ابتدایی سال جاری تعداد 13 فقره آتش سوزی به وسعت 21 هکتار در اراضی تحت مدیریت حفاظت محیط زیست استان ایلام رخ داده است.به گزارش ایرنا، در استان ایلام تاکنون 40 گونه پستاندار و 200 گونه پرنده و بیش از 20 گونه خزنده و دو زیست شناسایی شده و هر سال در فصول زمستان و بهار پذیرای پرندگان مهاجر زیادی است.از گستره 2 میلیون هکتاری استان ایلام یک میلیون 700 هزار هکتار آن را اراضی طبیعی تشکیل داده است.بیش از هفت درصد مساحت کل استان را عرصه های طبیعی تحت مدیریت اداره کل حفاظت محیط زیست تشکیل داده است که از این مقدار 141 هزار و 800 هکتار را مناطق حفاظت شده، یک هزار و 475 هکتار آثار طبیعی ملی و 368 هزار و 200 هکتار منطقه شکار و تیراندازی ممنوع تشکیل داده است.7172            "}