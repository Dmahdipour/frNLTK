{"onTitr":"","titr":" طرح خانه موزه امام راحل در خمین تهیه شد","describe":" خمین - ایرنا - معاون فرهنگی، هنری و ارتباطات موسسه تنظیم و نشر آثار امام خمینی (ره) گفت: طرح خانه موزه امام راحل  تهیه شده و با تامین منابع اعتباری آن از طرف دولت عملیات اجرایی آن سال آینده آغاز می شود.", "text":"به گزارش ایرنا ، حجت الاسلام « علی کمساری» روز سه شنبه در آیین معرفی سرپرست جدید موسسه تنظیم و نشر آثار امام (ره) در خمین افزود: بیت امام (ره) در خمین به منظور معرفی شخصیت امام راحل قابلیت تبدیل به خانه موزه را دارد.وی ادامه داد: محوریت این خانه موزه در روایت زندگی و شخصیت پدر امام خمینی(ره) و امام راحل برای بازدیدکنندگان است تا آنان به ویژه بازدیدکنندگان خارجی با ویژگی های شخصیتی امام راحل و کارکردهای بیت تارخی بنیانگذار جمهوئری اسلامی آشنا شوند.معاون فرهنگی و هنری و ارتباطات موسسه تنظیم و نشر آثار امام خمینی (ره) اظهار داشت: خانه موزه به مجموعه فرهنگی و هنری بیت متصل می شود و در این مجموعه نیز موزه تخصصی با استفاده از هنر چندرسانه ای،فناوری جدید و اشیا تاریخی راه اندازی می شود.حجت الاسلام کمساری با بیان اینکه بیت امام راحل باید محور توسعه پایدار شهرستان شود، گفت: صنعت گردشگری و جذب گردشگر خارجی از عوامل مهم توسعه پایدار است و این مکان تاریخی و معنوی ظرفیت جذب گردشگران داخلی و خارجی را دارد.وی تاکید کرد: رویکرد سیاست موسسه تنظیم و نشر آثار امام خمینی(ره) براساس ارایه خدمت به مردم خمین توسط برگزاری فعالیت های فرهنگی و هنری در این مکان است.معاون فرهنگی و هنری و ارتباطات موسسه تنظیم و نشر آثار امام خمینی (ره) افزود: بیت تاریخی و معنوی امام راحل باید با حضور مردم به ویژه جوانان و تشکل های مردمی در حوزه های مختلف اقتصادی، اجتماعی، فرهنگی برگزار شود.حجت الاسلام کمساری ادامه داد: مسئولان شهرستان از ظرفیت منحصربه فرد گردشگری بیت امام راحل برای ایجاد اشتغال استفاده کنند.امام جمعه خمین نیز در این آیین گفت: ساده زیستی بنیانگذار انقلاب اسلامی همواره مورد توجه آزادی خواهان جهان است.حجت الاسلام سید« علی حسینی پور» افزود: انقلاب اسلامی باعث اقتدار ایران شده است  و نظام اسلامی از این اقتدار برای ایجاد صلح استفاده می کند.وی تاکید کرد: انقلاب های زیادی در تاریخ جهان رخ داده اما انقلاب اسلامی ایران که برخاسته از قیام امام حسین(ع) است مقتدرترین انقلاب است.فرماندار خمین نیزدر این آیین گفت: بیت تاریخی امام راحل در این شهرستان در سال های اخیر محور فعالیت های فرهنگی و اجتماعی است.«احمد طهرانی» افزود: یکی از پیام های مهم انقلاب اسلامی مقوله فرهنگی است و فعالیت بیت تاریخی بنیانگذار کبیر انقلاب اسلامی  در حوزه های مختلف می تواند این مکان را معرفی و به پایگاه فرهنگی تبدیل کند.در این آیین حجت الاسلام «سید جواد رضوی» به عنوان سرپرست موسسه تنظیم و نشر آثار امام راحل در خمین معرفی و از زحمات حجت الاسلام «علیرضا مرودشتی» رئیس سابق موسسه تنظیم و نشر آثار امام (ره) در خمین تقدیر شد.بیت تاریخی امام خمینی (ره) با قدمتی بیش از  200 ساله از بناهای مهم گردشگری خمین است که ماهیت چهارهسته ای دارد و بر خلاف معماری خانه های سنتی ایرانی، هیچ کدام از حیاط ها نقش مرکزی ندارد. این بیت تاریخی در محله سه پل شهر خمین و در شمال رودخانه این شهر واقع و به شماره ‎ 1746در فهرست آثار ملی ایران ثبت شده است. 7277/6013/            "}