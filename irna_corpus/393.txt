به گزارش خبرنگار ایرنا، مدیرمسئول نشر آبخست در رابطه با ترجمه کردی کتاب یک شیوه عملی به سوی دانش آیودا گفت: این کتاب راهنمای جامعی برای زندگی سالم و نوشته آجاریا بالکر یشنا است و توسط لیلا مامی به کُردی ترجمه شده است.امیرحسین سیفی با بیان اینکه از این نویسنده هندی سه جلد کتاب دیگر در دست ترجمه به فارسی و کُردی است، اضافه کرد: یوگا برای کودکان، یوگای روزانه و حکمت یوگایی سه کتاب در دست ترجمه است.این کتاب با 470 صفحه و 10 فصل به چاپ رسیده است، لیلا مامی مترجم این کتاب در سال 90 کتاب 11 جلدی (چیروکه خوه شه کانی دونیا) داستان های جذاب دنیا را از فارسی به کُردی ترجمه کرد.نهنگ آبی خلیج فارس نوشته طاهره اصفهانی یکی دیگر از کتاب هایی بود که در سومین روز از نمایشگاه رونمایی شد.اصفهانی در آیین رونمایی از کتاب خود گفت: با توجه به اینکه بسیاری از کودکان بیشتر حیوانات کشورمان را نمی شناسند سعی کردم با نوشتن این کتاب علاوه بر کاری زیست محیطی به معرفی جانداران نیز بپردازم.وی با بیان اینکه این کتاب داستان های محیط زیستی به زبان ساده برای کودکان گروه سنی الف و ب است، افزود: در این کتاب به معرفی ماهی های زینتی خلیج فارس که در حال انقراض اند هم پرداخته ام.هشتمین نمایشگاه بین المللی کتاب از ١٨ تا ٢٣ مهر ٩٧ در محل دایمی نمایشگاه های بین المللی شهر سنندج دایر است.٦٣٦ ناشر برای شرکت در این دوره از نمایشگاه کتاب در کردستان ثبت نام کردند و کتاب های خود را در ٢٣٠ غرفه به نمایش گذاشته اند، غرفه ها شامل ٢٠٥ مورد ویژه ناشران خارج از استان و ٢٥ غرفه برای ناشران استانی است.٤١٢ ناشر داخلی و خارجی در این نمایشگاه حضور دارند، این دوره از نمایشگاه کتاب با شرکت ٣٦٢ ناشر و نمایندگی داخلی شامل ١٩٥ ناشر مستقل، ١٥٧ ناشر نمایندگی، ١٠ ناشر استانی و ٥٢ ناشر لاتین بر پا شده است.کتاب های این نمایشگاه با حداقل ٣٠ درصد تخفیف شامل ٢٠ درصد از طریق بن های خرید کتاب و تخفیف ١٠ درصدی ناشران به علاقه مندان به کتاب و کتابخوانی عرضه می شود. 6108/9102
      
      