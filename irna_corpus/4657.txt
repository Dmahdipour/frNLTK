{"onTitr":"","titr":" موزه باستانشناسی نیشابور بازگشایی شد","describe":" مشهد- ایرنا- رئیس اداره میراث فرهنگی، صنایع دستی و گردشگری نیشابور گفت: موزه باستانشناسی این شهر پس از یک سال وقفه فعالیت دوباره برای بازدید علاقه مندان دایر شده است.", "text":"محمداسماعیل اعتمادی روز دوشنبه در گفت و گو با خبرنگار ایرنا افزود: این موزه که به دلیل مسائل امنیتی تعطیل شده بود با مشارکت شهرداری و اداره میراث فرهنگی نیشابور با صرف دو میلیارد ریال هزینه پس از رفع نواقص بازگشایی شد. وی ادامه داد: افزون بر 200 قطعه شئ تاریخی از هزاره چهارم پیش از میلاد تا دوران قاجار شامل ظروف سفالی، مسکوکات اشکانی تا سلجوقی، ظروف سنگی و شیشه ای به همراه یک اسکلت مکشوفه از تپه برج نیشابور در این موزه وجود دارد. رئیس اداره میراث فرهنگی، صنایع دستی و گردشگری نیشابور گفت: اهمیت این اسکلت بیش از پنج هزار سال قدمت دارد قطعات فیروزه ای است که به همراه آن کشف شده و نشانگر قدمت صنعت فیروزه تراشی در نیشابور است.تاکنون 120 مورد از مجموع 350 اثر و محوطه تاریخی شهرستان نیشابور در فهرست آثار ملی ایران ثبت شده اند. نیشابور در فاصله 127 کیلومتری غرب مشهد واقع است. 9869/1858            "}