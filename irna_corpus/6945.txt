{"onTitr":" در نیمه ماه نخست امسال:    ","titr":" بیش از67 میلیارد ریال تسهیلات کشاورزی در ری پرداخت شد","describe":" شهرری- ایرنا- رئیس اداره جهاد کشاورزی شهرستان ری گفت: 67 میلیارد و 330 میلیون ریال تسهیلات در نیمه نخست امسال به کشاورزان استان در بخش های مختلف پرداخت شده است.", "text":"محمد عباسی روز شنبه در گفت و گو با ایرنا اظهار داشت: 10 میلیارد و 520 میلیون ریال از این میزان تسهیلات بابت خرید ادوات کشاورزی از جمله تراکتور، کمباین و ادوات دامپروری از جمله شیر دوش میکسر و سایر وسایل مورد نیاز کشاورزان پرداخت شده است.وی با بیان اینکه دامداری ها نیاز مبرمی به سرمایه در گردش دارند، تصریح کرد: بیشتر تسهیلات پرداخت شده در حوزه دامپروری بابت خرید نهاده های تولید از جمله علوفه و در بخش کشاورزی نیز در حوزه بذر گلخانه استفاده می شود.عباسی با اشاره به ماده 33 برنامه ششم توسعه در خصوص بهره برداران خسارت دیده بخش کشاورزی اظهار داشت: کارمزد و جریمه وام های دریافتی کشاورزان خسارت دیده از حوادث غیر مترقبه شهرستان ری به مدت سه سال شامل بخشودگی می شود.وی ادامه داد: کشاورزان خسارت دیده می توانند با ارائه مدارک مستند برای بخشودگی جرایم به اداره جهاد کشاورزی شهرستان ری مراجعه نمایند. شهرستان ری با 11 هزار و 500 هکتار از اراضی کشاورزی ، سالانه در حدود 850 هزار تن محصولات کشاورزی و زراعی را تولید می کند.این شهرستان دارای رتبه اول در تولیدگندم، ذرت علوفه ای، صیفی جات، شیر و رتبه دوم را در تولید تخم مرغ در استان تهران را دارد.3218/6003            "}