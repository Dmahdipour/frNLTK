{"onTitr":"","titr":" کارگردان هندی از تولیدات فاخر سینمای ایران تجلیل کرد","describe":" دهلی نو - ایرنا - یک کارگردان هندی با تجلیل از تولیدات فاخر سینمایی ایران تاکید کرد صنعت سینمای ایران توانسته با تمامی محدودیت ها آثاری فاخری را به جامعه جهانی ارائه کند.", "text":"به گزارش ایرنا به نقل از نمایندگی فرهنگی جمهوری اسلامی در بمبئی، 'جی واسانات' در مراسم گشایش جشنواره فیلم های ایرانی در شهر کامباتور  Coimbatore ایالت تامیل نادو در جنوب هند افزود:این جشنواره فرصتی برای آشنایی مردم با فرهنگ،هنر و اندیشه های کشورهای دیگر فراهم کرد.این فیلم ساز و نویسنده که آثارش را به زبان تامیل تولیدمی کند  خاطرنشان کرد که امروزه هنر هفتم توانسته جایگاه مهمی در میان قشرهای مختلف مردم در تمامی فرهنگ ها باز کند. وی با اشاره به تجربیات خود در عرصه صنعت سینما گفت: سینما می تواند بستر های مناسبی برای ارتباطات و پیوندهای عمیقی در میان فرهنگ ها و مردمان ایجاد کند.وی اظهار امیدواری کرد که برگزاری این جشنواره ها کمک شایانی برای شناخت فرهنگ ایران و تحکیم روابط دوستانه دو کشور مشرق زمین کند.این جشنواره با همکاری دانشکده 'علوم انسانی و تجربی هندوستان' و حمایت خانه فرهنگ ج.ا. ایران در بمبئی و همکاری موسسه Indo Cine Appreciation  با حضور شش فیلم ازایران نام های سکوت رعنا، مبارک، صفر تا سکو، فصل نرگس، مهمان داریم، هیس! دخترها فریاد نمی زنند برگزار شد.در مراسم افتتاحیه این جشنواره اساتید و دانشجویان و عده کثیری از علاقمندان به فرهنگ و هنر ایران زمین حضور یافتند.آساق**1424 **1600            "}