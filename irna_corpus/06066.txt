{"onTitr":"","titr":" خودروهای فرسوده رها شده از سطح شهر تهران جمع آوری شود","describe":" تهران- ایرنا- عضو کمیسیون برنامه و بودجه شورای اسلامی شهر تهران خواستار جمع آوری خودروهای فرسوده و بلااستفاده رهاشده در پارک های حاشیه ای شهر و انتقال آن به پارکینگ های عمومی شد.", "text":"به گزارش خبرنگارایرنا، سید حسن رسولی روز یکشنبه با ارائه تذکر به شهردار و معاون خدمات شهری شهرداری تهران اظهار کرد: گزارشات دریافتی از برخی شهروندان و بازدیدهای شخصی از سطح شهر حاکی است که تعداد قابل توجهی از خودروهای فرسوده در حاشیه خیابان های اصلی و فرعی مناطق و نواحی شهر پارک و رها شده اند.وی گفت: این خودرو ها که از عمری بالای  ٥٠ سال برخوردارند، با چهره ای خاک خورده و کثیف علاوه بر اشغال بخش قابل توجهی از سطوح شهری باعث ایجاد ترافیک و بی نظمی عبور و مرور شهری هستند.رسولی افزود: وجود این خودروها موجب نازیبایی چهره عمومی محلات شده و روان فردی و اجتماعی مردم را آزار می دهند.عضو کمیسیون برنامه و بودجه شورای شهر تهران بیان کرد: بر این اساس و وفق تبصره یک، بند دو ماده ٥٥ قانون شهرداری از شهردار و معاون خدمات شهری شهرداری تهران خواستار تدوین برنامه ای متناوب از حیث زمانی برای جمع آوری و انتقال این نوع خودروها به پارکینگ های عمومی و تعیین تکلیف نهایی با همکاری پلیس راهور ناجا و مسئولان قضایی هستیم.رسولی از شهروندان خواست موارد مشاهده شده در محله خود را به سامانه ١٣٧ و ١٨٨٨ شهرداری اعلام کنند.به گزارش ایرنا ، بر اساس قانون سد معابر عمومی و اشغال پیاده‌روها و استفاده غیرمجاز از آنها و میدان‌ها و پارک‌ها و باغ‌های عمومی برای کسب و یا سکنی و یا هر عنوان دیگری ممنوع است و شهرداری مکلف است از آن جلوگیری و در رفع موانع موجود و آزاد نمودن معابر و اماکن مذکور فوق به وسیله ماموران خود راسا اقدام کند.**طرح های تفصیلی شهرها باید بر اساس رویکردTOD بازنگری شوندهمچنین شهربانو امانی عضو کمیسیون عمران و حمل و نقل شورای اسلامی شهر تهران نیز در نطق پیش از دستور اظهارداشت: بر اساس مصوبه شورایعالی شهرسازی، طرح های تفصیلی شهرها باید بر اساس رویکرد TOD (توسعه مبتنی بر حمل و نقل همگانی) بازنگری شوند.وی گفت: مصوبه شورایعالی شهرسازی، که بر اساس آن باید طرحهای تفصیلی شهرها باید بر اساس رویکرد TOD، بازنگری شوند، نوید بزرگی است که ما را به تهرانی پیاده پسند و انسان محور می رساند.وی با بیان اینکه در حال بررسی برنامه 5 ساله سوم توسعه هستیم، اظهار داشت: از کمیسیونهای مربوطه، انتظار دارم که رویکردهای گذشته را به کنار گذاشته و برنامه 5 سال آتی شهر را با اهداف و آرزوهای انسان محورانه مردم شهر بسنجند.وی یادآور شد: مجموعه نگرش ها و تلاش ها، به خلق مفهومی به نام 'نوشهر گرایی' یا(NEW URBANISM) منتج شده است که مبنای شهرسازی شهرهای کشورهای توسعه یافته است. وی با بیان اینکه نوشهرگرایی دو پایه اساسی TOD و TND دارد، عنوان کرد: TOD، یعنی 'توسعه مبتنی بر حمل و نقل همگانی'، که با ابزارهای سلبی و ایجابی، شهر را پیاده پسند و پیاده مدار می کند و TND، یعنی 'توسعه سنتی محله'، که هویت و فرهنگ محلات را حفظ میکند.امانی تاکید کرد: نوشهرگرایی، با TOD آغاز می شود و شهری 'انسان محور' خواهد ساخت.تهرام/7244/1109 / 1539            "}