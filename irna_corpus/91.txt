به گزارش خبرنگار ایرنا، در نشست روز جمعه کمیته یکم مجمع عمومی، عبدالله به اتهامات مطرح شده علیه کشورش در این کمیته پاسخ داد و افزود: از زمان آغاز جنگ تروریستی در سوریه که از سوی برخی کشورهای خلیج فارس و دیگر کشورها سازماندهی شد، اردن منبع اصلی نقل و انتقال سلاح و صادرات تروریسم به سوریه بوده است. وی تاکید کرد: اردن میزبان ماموران سازمان جاسوسی سیا است و همچنین میزبان آزمایشگاه های سلاح های بیولوژیکی است.این دیپلمات سوری همچنین با انتقاد از حمایت های انگلیس از تروریسم، گفت: بخشی از مشکلات جهان ناشی از سیاست های انگلیس است. انگلیس تروریست را به کشورم صادر می کند. وی ادامه داد: انگلیس از تروریست در کشور من حمایت و نیازهای آنها را تامین می کند که این اقدام، مغایر قطعنامه شورای امنیت درباره مبارزه با تروریسم است.اروپام*1429
      
      