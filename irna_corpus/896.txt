{"onTitr":"","titr":" فرماندار پاکدشت:باعاملان ساخت و ساز غیرمجاز برخورد می شود","describe":" تهران-ایرنا- فرماندار شهرستان پاکدشت با تأکید بر لزوم برخورد عملی با پدیده ساخت وساز غیر مجاز گفت : مسئولی که در این امر کوتاهی کند و یا توصیه ای در این زمینه داشته باشد ، به دستگاه قضایی معرفی می شود.", "text":"به گزارش ایرنا ، هادی تمهیدی روز پنجشنبه در ستاد مبارزه با ساخت و ساز غیر مجاز پاکدشت که در محل فرمانداری این شهرستان تشکیل شد اظهار داشت : برخورد با ساخت و ساز غیر مجاز وظیفه ذاتی دستگاه ها است و البته با پشت میز نشستن و بخشنامه صادر کردن از راه دور اجرایی نمی شود.وی گفت : مسئول باید برای تحقق ریشه کنی ساخت و ساز غیر مجاز از پشت میز بلند شود ، از تمام امکانات لجستیکی شهرستان استفاده کند ، با دیگر ادارات و نهادهای مرتبط همراه شود و با پشتوانه دستگاه قضایی و دادستان به مقابله جدی و عملی با این پدیده که آثار مخرب بسیاری را برای جامعه به همراه دارد ،بپردازد.تمهیدی تصریح کرد: تأکید استاندار تهران ، مقابله جدی با ساخت و ساز غیر مجاز در هر زمینه است ، اگر مسئولی در این رابطه سفارشی به کسی کرده و یا در وظیفه ذاتی خود کوتاهی کند با شدیدترین برخوردها مواجه شده و به دستگاه قضایی معرفی می گردد.وی اظهار داشت: ساخت و ساز غیرمجاز پدیده شومی است که آثار زیان باری بر جا می گذارد ، این که فرد با رشوه دادن و یا رشوه گرفتن مکانی را ساخته و یا تغییر کاربری می دهد در اصل فساد را در جامعه ترویج کرده و پولی که از این راه وارد خانه می شود ، زندگی ها را تباه می کند.فرماندار پاکدشت گفت : حراست شهرداری پاکدشت موظف است بر اساس وظیفه ذاتی به میدان آمده و موارد تخلف را گزارش کند و اگر چنین اتفاقی رخ نداد ، شخص شهردار موظف به ارائه گزارش به استانداری تهران است.وی افزود : وقاحت از این بالاتر نمی شود که یک عضو شورا به نماینده فرماندار سفارش کند که با ساخت و ساز فلان آدم کاری نداشته باشید.تمهیدی گفت : نمایندگان فرماندار به طور شبانه روز در مناطق و محله های مختلف پاکدشت حضور داشته و گزارش وضعیت ساخت و ساز را گزارش می کند ، شهرداران ، بخشداران و دهیاران موظفند هر جا مصالح ساختمانی مشاهده کردند ، مجاز بودن ساخت وساز را بررسی نمایند و در صورت غیر قانونی بودن نسبت به جمع آوری آن اقدام کنند.پاکدشت با 350 هزار نفر جمعیت در 20 کیلومتری جنوب شرق تهران در مسیر محور امام رضا(ع) واقع شده است.تهرام/7254 / 1539            "}