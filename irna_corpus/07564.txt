{"onTitr":"","titr":" مردم سروآباد بیش از یک میلیارد ریال به جشن عاطفه ها کمک کردند","describe":" سنندج - ایرنا - رئیس کمیته امداد امام خمینی (ره) سروآباد گفت: امسال مردم این شهرستان در سه مرحله جشن عاطفه ها، یک میلیارد و 65 میلیون ریال کمک کردند.", "text":"کوهسار قاضی زاده روز شنبه در گفت و گو با خبرنگار ایرنا اظهار داشت: جشن عاطفه ها امسال با شعار لبخند مهر بسته به مهر شما در سه مرحله همزمان با سراسر کشور در شهرستان سروآباد هم برگزار شد.وی افزود: مرحله اول 15 شهریور در پایگاه های ثابت و سیار سطح شهر و روستاها، مرحله دوم 16 شهریور در مصلاهای نماز جمعه و مرحله سوم نیز 11 مهر در مدارس با هدف جمع آوری کمک های نقدی و غیر نقدی مردم نوعدوست برگزار شد.رئیس کمیته امداد امام (ره) سروآباد اضافه کرد: در مرحله اول و دوم 165 میلیون ریال به صورت نقدی و 150 میلیون ریال به صورت غیرنقدی جمع آوری شد و قبل از آغاز سال تحصیلی در میان دانش آموزان نیازمند توزیع شد.وی یادآور شد: در مرحله سوم جشن عاطفه ها که در مدارس و با مشارکت دانش آموزان برگزار شد بیش از 150 میلیون ریال کمک نقدی جمع آوری شد.قاضی زاده گفت: همچنین 600 میلیون ریال کمک نقدی و غیرنقدی نیز به صورت مستقیم و غیرمستقیم از خیرین، مردم نوعدوست شهرستان و سه مرکز نیکوکاری جمع آوری و در بین دانش آموزان توزیع شد تا جمع کمک ها به جشن عاطفه ها به یک میلیارد و 65 میلیون ریال برسد.به گزارش ایرنا، مرحله اول جشن عاطفه‌ها با شعار «لبخند مهر، بسته به مهر شما» روزهای 15 و 16 شهریور ماه در میادین اصلی شهرها و مصلاهای برپایی نماز جمعه برگزار و مرحله دوم نیز روز چهارشنبه 11 مهر جاری در سطح مدارس برگزار شد.شهرستان سروآباد با 2 بخش مرکزی و هورامان و جمعیتی بیش از 50 هزار نفر در فاصله 90 کیلومتری از سنندج مرکز استان کردستان واقع شده و 24 کیلومتر مرز با کشور عراق دارد.7354/9102            "}