{"onTitr":"","titr":" مروت سیاسی","describe":" کشور در شرایط جنگ اقتصادی به سر می‌برد و برای برون ‌رفت از این شرایط وحدت ملی کلیدی ‌ترین نکته است، به همین دلیل رهبر معظم انقلاب تاکنون بارها به‌ صورت قاطع از دولت حمایت کرده و در کنار دولتمردان ایستاده‌اند.", "text":"حضرت آیت ‌الله خامنه‌ای در دیدار اخیر با نمایندگان محترم مجلس خبرگان بیان داشتند: «وظیفه مردم و نخبگان در شرایط خطیر کنونی، حرکت در جهت حفظ و تعمیق انسجام مردم با دستگاه ‌های دولتی و پرهیز از ایجاد فضای یأس و ناامیدی و احساس بن‌بست است»، و در عین حال بر بیان انتقادها با هدف «اصلاح و خیرخواهانه»تأکید فرمودند.این نخستین‌  بار نیست که رهبر معظم انقلاب از دولت حمایت کرده و بر لزوم اتحاد میان مسوولان سخن به میان آورده‌اند، پیش از این نیز ایشان در دیدار با اقشار مختلف مردم در 22‌مردادماه حمایت قاطعی از دولت دوازدهم داشتند و از آن در برابر برخی حملات تند و بی‌قاعده از سوی برخی مسوولان اجرایی سابق دفاع کردند، هرچند حمایت رهبرانقلاب از شخص رییس ‌جمهوری در کنار سرزنش بی ‌تدبیرها بود. این موضوع در دیدار چندی پیش اعضای هیأت دولت و همچنین دیدار سفیران، کارداران و مسوولان وزارت امور خارجه با رهبر انقلاب نیز مورد تأکید قرار گرفته بود.منویات رهبری سبب شد تا جریان انقلابی درحالی‌که انتقاداتی نسبت به دولت و عملکرد مسوولان دارند، درکنار دولت ایستاده و از آن ‌ها حمایت کنند، با این‌حال اصلاح‌طلبان که خود از حجت‌الاسلام روحانی در دو انتخابات 92 و 96 حمایت کرده بودند این روزها در اعلام برائت از دولت مسابقه گذاشته و در تلاشند تا از یکدیگر سبقت بگیرند!** سروری: مخالفت با دولت هرزرفت ظرفیت‌ های کشور را به دنبال داردآقای «پرویز سروری» دبیرکل جمعیت رهپویان انقلاب اسلامی در گفت ‌و‌گو با روزنامه «صبح‌نو» با اشاره به حمایت اصولگرایان از دولت دوازدهم، گفت: اصولگرایان دولت را دولتی فعال، کارآمد و دارای برنامه نمی‌دانند اما این جریان سیاسی همواره بر اساس تعهدات انقلابی و بر اساس منافع و مصالح کشور حرکت می‌کند به همین دلیل در شرایط کنونی کشور در کنار دولت ایستاده و معتقد است هر برخوردی مخالف با این رویکرد موجب انشقاق، چنددستگی و هرزرفت ظرفیت ‌های کشور می‌شود. وی تأکید کرد: اصولگرایان و نیروهای انقلابی وظیفه خود می‌دانند که از دولت حمایت کرده و اقداماتی مؤثر در جهت برون‌رفت از وضع موجود اتخاذ کنند، به همین دلیل با ارسال نامه‌ای به سران قوا اعلام کردند که در راستای اوامر رهبر معظم انقلاب، مقتضیات کشور، مصالح و منافع ملی بدون در نظر گرفتن اختلافات با دولت هرآنچه توان داریم در طبق اخلاص می‌گذاریم و برای خدمت به مردم دولت را یاری خواهیم کرد، تا دولت بتواند قدمی در راستای کاهش فشار بر مردم و افزایش رفاه برای مردم بردارد.** فروزنده: کسی که امروز به فکر حزب و جریان باشد خیانت کرده استآقای «لطف ‌الله فروزنده» سخنگوی جمعیت ایثارگران انقلاب اسلامی در گفت ‌وگو با خبرنگار روزنامه «صبح‌نو»، با اشاره به اینکه دشمن آسیب زدن به مردم و کشور را در پیش گرفته است، عنوان کرد؛ واقعیت این است که ما امروز با جنگ اقتصادی دشمن روبه‌رو هستیم که علاوه بر آن تبلیغات رسانه ‌ای را هم در پیش گرفته‌اند. حمایت از دولت می‌تواند دشمن را در رسیدن به توطئه ‌هایش با شکست رو به ‌رو سازد.سخنگوی جمعیت ایثارگران انقلاب اسلامی با اشاره به اینکه باید دشمن و طرفداران آن را شناخت، افزود: الزام شکست دشمن وحدت و همکاری با دولت است. دولت هم بهتر است بسترهای لازم و برنامه‌های اقتصاد مقاومتی را در پیش گرفته تا برای دلسوزان کشور این موضوع روشن شود که در چارچوب سیاست‌های رهبری برنامه‌ریزی می‌کند و در این راستا حرکت می‌کند تا شاهد همراهی بیشتر با آن باشیم.فروزنده، با بیان اینکه دولت با انجام اصلاحات در حال رفع کردن برخی مشکلات است، گفت: دولت باید بداند که نقد منصفانه هم یک نوع حمایت از اوست. مثلاً در سیاست ‌های ارزی در زمان ریاست قبلی، بانک و دولت دچار اشتباه شده بودند که آسیب‌هایی به اقتصاد وارد کرد و با انجام برخی انتقادات و اصلاحات این موضوع به سمت بهبودی پیش رفت.عضو جمعیت ایثارگران انقلاب اسلامی یادآور شد: دولت را باید با نقد دلسوزانه و ارائه راه‌حل همراه کرد و همه این‌ها منوط به این است که نگاه سیاسی دراین گونه امور وجود نداشته باشد.وی در پاسخ به این سؤال که چرا اصلاح ‌طلبان نسخه عبور از آقای روحانی را در پیش گرفتند، گفت: آن‌ها آدم ‌های فرصت ‌طلب هستند. با آقای روحانی سنخیت فکری و جریانی نداشتند و به اقتضا از ایشان حمایت کردند. آن ‌ها خواستند در پوشش وی هویت خودشان را حفظ کنند. الان که مردم به دولت نقد دارند، می‌خواهند از روحانی جدا شوند واز آب گل ‌آلود ماهی بگیرند و صف‌شان را جدا کنند تا هزینه ندهند.فروزنده  افزود: کسی که به فکر حزب و جریان باشد خیانت کرده است. امروز ما باید واحد باشیم تا در این راه دشمن را عقب بزنیم. با وحدت است که می‌توان جهشی در رشد انقلاب ایجاد کرد تا به آرمان ‌های مد نظر انقلاب اسلامی دست پیدا کنیم.** انبارلویی: آمریکا به دنبال انشقاق میان اصولگرایان و دولت و تحمیل نبرد نرم به مردم استهمچنین آقای محمد کاظم انبارلویی، عضو شورای مرکزی حزب مؤتلفه اسلامی در گفت‌وگو با روزنامه «صبح ‌نو» گفت: یکی از طراحی ‌های ترامپ بعد از خروج از برجام این بود که ریخت حکومت در داخل به هم می‌ریزد، اصولگرایان با مقصر دانستن دولت و رییس‌جمهوری به سمت استیضاح و عدم کفایت سیاسی او گام بر می‌دارند، در واقع آمریکا درصدد بود تا انشقاقی میان اصولگرایان و دولت منتخب پیدا شده و حداقل رییس‌جمهوری استعفا دهد تا آن‌ها در این شکاف، نبرد نرم دیگری را درخیابان ها بر ملت تحمیل کنند.وی ادامه داد: در این میان اما رهبری از دولت حمایت کرد و اصولگرایان در کنار دولتمردان ایستادند، آن‌ها بر اساس مروت و جوانمردی سیاسی نقاط ضعف دولت را به رخ نکشیدند، چون اولویت آن‌ها مقابله با ترامپ است و ما می‌بایست با هوشمندی به سمت حمایت از دولت برای انجام سیاست‌های اقتصادمقاومتی و عبور از بحران گام برداریم و این رویکردی است که اصولگرایان انتخاب کرده‌اند.این فعال سیاسی اصول‌گرا تأکید کرد: اصلاح‌طلبان از اول بر اساس طمع و حرص برای دستیابی به قدرت از آقای روحانی حمایت کردند و همین را بهانه‌ای برای فشار به دولت و کسب امتیازات بیشتر قرار دادند، حتی تهدیدها و تحقیرهایی که در تحلیل‌های روزنامه ‌های دوم خردادی نسبت به آقای روحانی می‌بینیم برای کسب امتیازات بیشتر از دولتاست.انبارلویی در پایان گفت: اصولگرایان به جای افزایش دغدغه‌های دولت و ادامه رقابت‌های سیاسی به حمایت از او برخاستند، به همین منظور هفته گذشته 24 حزب و سازمان اصولگرایی بیانیه‌ای خطاب به سران قوا به‌خصوص دولت صادر کرده و برای همکاری در راستای حل مشکلات اعلام آمادگی کرده و تأکید کردند که پیشنهادات و طرح‌ های مشخص برای برون ‌رفت از مشکلات دارند و در اختیار دولت قرار می‌دهند.** نوروزی: اصلاح‌ طلبان با عبور از روحانی فرار رو به جلو می‌کنندآقای «حسن نوروزی» سخنگوی کمیسیون حقوقی و قضایی مجلس شورای اسلامی در گفت‌وگو با خبرنگار روزنامه «صبح ‌نو» در این باره گفت: یکی از دلایلی که اصلاح‌طلبان از روحانی پشتیبانی می‌کردند را می‌توان نداشتن یک شخصیت کاریزما در آن شرایط برای آن ‌ها متصور شد. سخنگوی کمیسیون حقوقی و قضایی مجلس با اشاره به اینکه در آن شرایط آقای روحانی به‌دلیل مسوولیت سیاسی که داشت به ‌عنوان یک شخصیت مؤثر مطرح شده بود، افزود: آن زمان ایشان در مجمع تشخیص مصلحت و شورای عالی امنیت ملی حضور داشتند و این امر موجب شده بود تا اصلاح‌ طلبان، کارگزاران و بخشی از اصولگرایان معتدل، وی را برای انتخابات ریاست جمهوری مصادره کنند.نوروزی ادامه داد: افراط اصلاح ‌طلبان و کارگزاران که موجب برخی نابسامانی‌ها در عرصه سیاسی و اقتصادی شده است و چنین شرایط نامساعدی در عرصه اقتصادی به وجود آوردند و کار را به جایی رساندند که در چنین شرایط بد اقتصادی و ارزی امروز کشور، کناره‌گیری از آقای روحانی و دور شدن از ایشان را عنوان می‌کنند و می‌گویند که روحانی نیروی مورد تأیید ما نیست. اصلاح‌ طلبان با این بهانه می‌خواهند از خطاهای اقتصادی، فرهنگی و اجتماعی‌ای که داشتند برائت جسته و فرار رو به جلو داشته باشند.سخنگوی کمیسیون حقوقی و قضایی مجلس، ادامه داد: اصلاح‌ طلبان چنین بهانه‌هایی را هم در زمان مرحوم هاشمی رفسنجانی یا در زمان آقای ناطق نوری داشتند. یک زمانی تهدید کردند که اگر هاشمی رفسنجانی بیاید رأی اعتماد نمی‌دهند و یک زمانی دیگر کنار ناطق نوری ایستادند و گفتند مقتدای ما ایشان است ولی باز هم در مقابل وی ایستادند. اکنون هم چنین وضعیتی برای آقای روحانی شکل گرفته و پس از آنکه ایشان را چهره کاریزمای خود معرفی کردند حالا می‌گویند از روحانی جدا می‌شویم.این نماینده مجلس دهم، در پاسخ به اینکه چرا اصولگرایان از آقای روحانی حمایت می‌کنند، گفت: اصولگرایان ثابت کردند اگر هم کنار زده شدیم ولی اصل انقلاب باید بماند. رها کردن روحانی در شرایط حاضر بحث یک شخص یا فرد نیست بلکه انقلاب مطرح است و باید از فرمایش رهبری پشتیبانی کرد.وی افزود: اینکه بپذیریم جریان عاقل اصول‌گرا از دولت حمایت می‌کند، پذیرش این نکته است که برای پیشرفت کشور و جلوگیری از بحران ‌های سیاسی و اجتماعی راهی جز حمایت از قوه‌ای که امکانات تدارک امور کشور را در اختیار دارد، نیست. جریان اصولگرایی به این نتیجه رسیده‌اند که در شرایط کنونی جنگ اقتصادی از بین بردن اعتبار قوه مجریه به معنای از بردن اعتبار نظام است و به همین دلیل با عقلانیت از دولت حمایت می‌کند.منبع: روزنامه صبح نو؛ 1397.7.21گروه اطلاع رسانی**9117**9131            "}