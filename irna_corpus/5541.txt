{"onTitr":"","titr":" واشنگتن درخواست ایجاد نیروی نظامی مشترک با ژاپن را دارد","describe":" تهران - ایرنا - یک گروه از کارشناسان سیاسی آمریکا در راستای تقویت اتحاد دو جانبه واشنگتن و توکیو برای مقابله با حمله های احتمالی چین به دلیل ادعای ارضی این کشور در دریای چین شرقی و جنوبی، از ژاپن درخواست کرده اند تا نیروهای نظامی مشترکی با آمریکا تشکیل داده و آن را گسترش دهند.", "text":"به گزارش روز یکشنه ایرنا به نقل از ژاپن تودی، یک گروه تحقیقاتی آمریکایی در گزارشی تحت عنوان 'مهمتر از همیشه- تجدید اتحاد ژاپن و آمریکا در قرن 21' بیان کرده اند که توکیو و واشنگتن، علاوه بر ایجاد نیروهای نظامی مشترک، باید استفاده از پایگاه های نظامی مشترک خود را نیز در ژاپن گسترش داده و برای مقابله با ادعای ارضی چین، عملیات هسته ای و تهدید های موشکی کره شمالی، عملیات مشترکی را پایه گذاری کنند.به گفته ' جوزف نای' معاون وزیر دفاع پیشین امور امنیتی بین المللی آمریکا، این گروه مطالعات بین المللی غیر دولتی از دولت 'شینزو آبه' نخست وزیر ژاپن درخواست کرده اند که بیش از 1 درصد از تولیدات ناخالص داخلی خود را در جهت دفاع از کشور صرف کند.به نوشته ژاپن تودی، این گزارش در نوع خود چهارمین گزارش منتشر شده پس از سال های 2000، 2007 و 2012 است که شامل مجموعه ای از پیشنهادات سیاسی در جهت تقویت اتحاد ژاپن و آمریکا است.کارشناسان سیاسی، با انتقاد از سیاست خودخواهانه 'اول آمریکا' دونالد ترامپ رئیس جمهور آمریکا وخط مشی های تجاری و امنیتی وی می گویند که سیاست های حمایتگرانه و زیر سوال بردن اهمیت نیروهای نظامی آمریکا در خارج از کشور تهدیدی جدی برای این ائتلاف خواهد بود. بنا بر این گزارش، در حالی که ایالات متحده و ژاپن در مورد تعرفه های قرن 20 مباحثه می کنند، تهدیدات امنیت ملی و رفاهی، به خصوص از سمت چین و کره شمالی رو به افزایش است، و این باعث ایجاد شکاف در این ائتلاف خواهد شد. رویکردهای معاملاتی ترامپ و تعاملات بی قید و شرط رهبران مستبدی همچون 'کیم جونگ اون' رهبر کره شمالی، باعث تضعیف ایالات متحده در درک حمایت از ارزش های مشترکی چون حقوق بشر، دمکراسی، بازار و تجارت آزاد و قوانین خواهد شد.ژاپن تودی در این باره نوشت، در حالی که آینده این ائتلاف نامعلوم است، گزارش این محققان آمریکایی، از ژاپن برای مشارکت با نیروهای نظامی ایالات متحده به منظور کاهش فشار بر فرماندهان نظامی آمریکا در اقیانوس هند که نه تنها متعهد به هدایت جنگ هستند بلکه مدیریت روابط مشترک واشنگتن با نیروهای ائتلافی را نیز بر عهده دارند.بر طبق این گزارش، اگر ایالات متحده و ژاپن قادر به همکاری در بحران های به وجود آمده باشند، بنابراین می توانند نیروهای مشترکی در غرب اقانوس آرام نیز ایجاد کنند. از این رو در راستای تقویت همکاری بین دو کشور، ژاپن می تواند از افسران نیروهای حفاظتی خود در واحدهای مربوط به ایالات متحده استفاده کند که شامل همکاری با فرماندهان آمریکایی در اقانوس هند خواهد بود.همچنین پیشنهاد دیگر این گزارش به مشارکت ژاپن با شبکه اشتراک اطلاعات پنج کشور آمریکا، انگلیس، استرالیا، کانادا و نیوزیلند اشاره دارد. به نوشته ژاپن تودی، آمریکا و ژاپن در پی سرمایه گذاری های زیرساختی و جلوگیری از پیشرفت های اقتصادی چین در منطقه هستند؛ سرمایه گذاری و ساخت و سازهای چین معمولا مورد استقبال قرار می گیرد اما با وجود اهرم های فشار سیاسی و اقتصادی وارده بر این کشور، ادامه اینگونه فعالیت ها گاهی دشوار است. ائتلاف ایالات متحده و ژاپن باید نشان دهد که می تواند جایگزین مناسبی برای این ساخت وسازها به وجود آورد.**آساق**9470**1663**            "}