{"onTitr":" استاندار فارس:    ","titr":" بازآفرینی بافت های فرسوده نیازمند ارائه طرح است","describe":" شیراز- ایرنا- استاندار فارس گفت: در بحث بازآفرینی بافت های فرسوده و محلات، مهمترین موضوعی که باید مد نظر قرار گیرد داشتن طرح های کوتاه مدت، میان مدت و بلند مدت است.", "text":"به گزارش ایرنا، اسماعیل تبادار، چهارشنبه در جلسه ستاد بازآفرینی شهری پایدار استان فارس در شیراز افزود: ما به عنوان مجموعه دولت نباید به دنبال متولی گری باشیم بلکه باید با تسهیل امور شرایط را برای ورود بخش خصوصی فراهم کنیم.استاندار فارس بیان کرد: اگر امروز به بافت تاریخی شهر شیراز نگاه کنیم می بینیم که بخش خصوصی وارد شده و کارهایی در دست انجام است.وی ادامه داد: یکی از مطالب بسیار مهمی که در ستاد بازآفرینی در استان دنبال شده تعریف نقش بسیار برجسته برای بخش خصوصی است.او اظهار داشت: در کلان شهر شهر شیراز که یک هزار و 700 هکتار بافت فرسوده و 360 هکتار بافت تاریخی وجود دارد، شهردار آن چه بخواهد و چه نخواهد باید به احیای بافت فرسوده و تاریخی فکر کند و بپردازد و در این راه از همه دستگاه ها نیز کمک بگیرد تا این کار پیش رود.تبادار افزود: در کنار کوشش هایی که برای احیای بافت فرسوده و ناکارآمد انجام شده، مسکن نیز به عنوان اولویت در این بافت قوت می گیرد.استاندار فارس بیان کرد: بنای ما احیای بافت های فرسوده است اما اولویتی به عنوان مسکن نیز مورد تاکید رئیس جمهوری بود که همراه با احیای دوباره زندگی در بافت،  نگاه جامعی هم به مساله مسکن داشته باشیم.او گفت: یکی از اشکالات و تنگناها برای تحقق این مهم بحث تسهیلات بوده که برای حل این مشکل با موافقت رهبر معظم انقلاب یک میلیارد دلار از صندوق توسعه ملی به این امر اختصاص یافته است.استاندار فارس در این نشست همچنین پیشنهاد داد که هر 2 یا سه هفته مدیران راه و شهرسازی و دبیران ستاد بازآفرینی استان در تهران به ارائه گزارش بپردازند تا ضمن شناسایی نواقص، مزیت های موجود نیز به دیگر استان ها منتقل شود.تبادار افزود: همه باید به عنوان یک باور و کارکرد مهم در بافت های ناکارآمد و بافت های تاریخی و فرسوده اقدامات بزرگی انجام دهیم.6122 /1876            "}