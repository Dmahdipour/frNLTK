{"onTitr":"","titr":" معاون آکادمی باشگاه استقلال: فوتبال پایه اُفت کرده است","describe":" تهران- ایرنا- معاون آکادمی باشگاه استقلال گفت: فوتبال پایه نسبت به گذشت اُفت کرده است و دیگر مثل گذشته شاهد ظهور بازیکنان بزرگی همچون جواد زرینچه، جواد نکونام، حمید استیلی و...در فوتبال نیستیم.", "text":"«رضا ضیایی » روز شنبه در گفت وگو با خبرنگار ورزشی ایرنا با اشار ه به اینکه راه حل پیشرفت فوتبال پایه ها استفاده از مربیان باتجربه و کاربلد است، اظهار داشت: باید اساتید صاحب سبک و نام آشنای فوتبال پایه را برای احیای مجدد استعدادیابی و بازیکن سازی وارد عرصه کارکرد.وی ادامه داد: تمام ابزارها و تمام نفرات برای خلق شگفتی وجود دارد اما حلقه گمشده این موفقیت غیبت مردان سازنده و دلسوز ورزش است.سرمربی سابق تیم ملی جوانان درباره حضورش در آکادمی باشگاه استقلال تصریح کرد: استقلال تیم بزرگ و پرافتخاری است و من سال های سال طرفدار این تیم بوده ام و هدفی جز کمک و خدمت به این تیم بزرگ ندارم. امیدوارم بتوانم در امر سازندگی موفق و بازیکنان خوبی را برای استقلال پرورش دهم.ضیایی در پایان درباره حضور محمد مومنی به عنوان مدیر آکادمی باشگاه استقلال گفت: مومنی از فوتبالیست های تحصیل کرده عرصه ورزش است که حضورش می تواند چراغ راهی برای جوانان جویای نام در این باشگاه باشد.ورزشی**م.ت**9020**9129            "}