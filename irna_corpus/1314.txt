{"onTitr":"","titr":" پنج هزار سبد غذایی هلال احمر بین روستائیان چابهار توزیع شد","describe":" چابهار- ایرنا- رئیس جمعیت هلال احمر چابهار در جنوب سیستان و بلوچستان گفت: پنج هزار سبدغذایی بین افراد محروم حدود ۲۰۰ پارچه آبادی و روستای این شهرستان با هدف کاهش فقر و کمک به افراد نیازمند توزیع شده است.", "text":"محمدرضا وظیفه دان شهرکی روز پنجشنبه در گفت وگو با خبرنگار ایرنا اظهار داشت: سبد غذایی توزیع شده با عنوان کمپین نذر آب شامل ۱۰ کیلو برنج، ۱۲ قوطی کنسرو تن ماهی، هشت قوطی کنسرو لوبیا، یک کیلوگرم چای، سه بطری روغن، سه بسته قند، سه بسته شکر و سه کیلوگرم حبوبات است.وی ارزش هر کدام از این بسته ها را 400 هزار تومان و در مجموع 2 میلیارد تومان عنوان کرد.رئیس جمعیت هلال احمر چابهار ادامه داد: در سال جاری در راستای کمپین نذر آب کارهای مختلفی از جمله اعزام کاروان سلامت و توزیع 27 هزار بطری آب معدنی و ۸۸ دستگاه تانکر آب 2 و پنج هزار لیتری در بین روستاها انجام شده است.وی گفت: کاروان سلامت به مدت 2 روز در روستای سندمیرثعبان دشتیاری با استفاده از متخصصان دندانپزشکی، پزشک عمومی، متخصص زنان و زایمان متخصص مغز و اعصاب خدمات پزشکی و درمانی به بیماران روستایی ارائه کردند.رئیس جمعیت هلال احمر چابهار همچنین توزیع ۷۰۰ پک نوشت افزار شامل کوله پشتی، کفش، مانتو، انواع دفتر یادداشت، مداد و مداد رنگی براساس سن و سطح تحصیلی دانش آموزان را از اقلام توزیعی به روستاییان ساکن در روستاهای کمتر برخوردار از امکانات رفاهی، اجتماعی و آموزشی شامل روستاهای روحگام جانمحمد، روحگام خیابان، روحگام بالا، گراگی دلدپ، بسوت بالا، پیشوای پایین، وچود و میرآباد عنوان کرد.شهرکی این کمک های اهدایی را توسط خیرین با نمایندگی خانم شهین قورزهی عنوان و خاطرنشان کرد: این اقلام با همراهی و همکاری جمعیت هلال احمر بین دانش آموزان روستاهای محروم این شهرستان با هدف شور و شوق و انگیزه برای استقبال از سال تحصیلی جدید توزیع شده است.3043 **6081            "}