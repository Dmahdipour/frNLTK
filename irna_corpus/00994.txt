{"onTitr":"","titr":" شورای عالی مجمع خیرین خراسان شمالی راه اندازی شد","describe":" بجنورد- ایرنا- شورای عالی مجمع خیرین خراسان شمالی با هدف یکپارچه سازی کمک های نیکوکاران این استان در حوزه های مختلف راه اندازی شد.", "text":"به گزارش ایرنا استاندار خراسان شمالی، روز پنجشنبه در آیین آغاز به کار این تشکل مردمی، هدف از راه اندازی آن را ارتباط بیشتر خیرین با هم و انسجام دهی بین خیریه ها و خیران دانست.محمدرضا خباز گفت: این شورا همانند یک مرکز فرماندهی است که با کمک خیرین بر اساس یک شیوه نامه مشخص عمل می کند تا همه از آن تبعیت کرده و جلو سوءاستفاده ها گرفته شود.وی افزود: با هم نوایی و همدلی و هم پیمان شدن خیران خدمات دهی به نیازمندان هدفمندتر و گسترده تر می شود‌.استاندار خراسان شمالی با بیان اینکه اسلام در عبادات فردی خلاصه نمی شود، افزود: خدمات اجتماعی با انجام کار خیر و رفع مشکلات مردم و زدودن غم از چهره غمزده بزرگترین عبادات است.رئیس شورای عالی مجمع خیرین خراسان شمالی نیز در این آیین اظهار داشت: با راه اندازی این شورا، تمام کمک های مردم و خیران در نقاط مختلف استان یکپارچه می شود.سیداحمد وکیلی افزود: این مرکز همانند یک تشکل از کمک های خیرین در داخل و خارج استان و حتی خارج از کشور بهره مند می شود.وی دادن راهکار به ویژه در آسیب های اجتماعی را از مهمترین اهداف تشکیل این مرکز برشمرد و گفت: این شورا با کارگروه های مختلفی چون اشتغال، ازدواج و مراکز زیر پوشش بهزیستی فعالیت خواهد کرد.وکیلی افزود: این شورا شامل 15 عضو از منتخبان خیریه ها، اعضای حقوقی و اعضای حقیقی هر کدام به تعداد پنج نفر است.رئیس کارگروه اشتغال شورای عالی خیرین خراسان شمالی نیز اختصاص 40 غرفه بازار روز به نیازمندان در قالب نخستین بازارچه خیریه را از اولین اقدامات این شورا دانست و گفت: اهدای 40 دستگاه چرخ خیاطی، 40 دار قالیبافی و راه اندازی مرکز تهیه ترشیجات از اقدامات اولیه این کارگروه است.سیدعلی اکبر موسوی نصر، ابراز امیدواری کرد که این مرکز تا 12 آذرماه 120 زن معلول سرپرست خانوار را به خوداشتغالی برساند تا خانواده ها با تامین اشتغال، از انگیزه و روحیه بهتری برخوردار شوند.در پایان این آیین، علی اصغر سروی بازخانه، از خیران خراسان شمالی، باغ 1500 متری خود در محل شهر بازی بجنورد را برای کمک به مرکز نگهداری دختران «ثریا» اهدا کرد. ط/5132            "}