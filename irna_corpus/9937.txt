{"onTitr":"","titr":" تذکر نماینده دماوند: مجلس جای فریاد نیست","describe":" تهران-ایرنا-نماینده مردم دماوند در مجلس در تذکر به حواشی امروز مجلس در مورد لایحه اصلاح قانون مبارزه با قاچاق کالا و ارز توسط برخی نمایندگان منسوب به جبهه پایداری، گفت: مجلس جای داد و بیداد و فریادکشی نیست.", "text":"به گزارش خبرنگار پارلمانی ایرنا، قاسم میرزایی نیکو نماینده مردم دماوند در جلسه علنی امروز چهارشنبه مجلس در تذکر آیین‌نامه ای گفت: با توجه به ماده 18 آیین‌نامه شان مجلس اینگونه نیست که با سر و صدا بتوان یک موضوع را تغییر داد چرا که آیین‌نامه و مصوبات وجود دارد، بنابراین نیازی به داد و بیداد در مجلس نیست.وی افزود: فریادکشی جایی در مجلس ندارد، اگر این موارد از سوی ما رعایت نشود مشخص نیست اوضاع و احوال چگونه خواهد شد. میرزایی نیکو گفت: اجازه دهید قوانین و آیین‌نامه در مجلس حاکم باشد و سر و صدا پرهیز کنید.**حاجی دلیگانی: خروج لایحه اصلاح قانون مبارزه با قاچاق کالا و ارز خلاف آیین نامه بودحسینعلی حاجی دلیگانی نماینده مردم شاهین شهر در جلسه علنی امروز چهارشنبه مجلس در تذکر آیین نامه ای با استناد به ماده 22 آیین نامه داخلی مجلس گفت: این ماده وظایف رئیس جلسه را مشخص کرده و در بند یک اشاره دارد که هیات رئیسه باید در چارچوب و ضوابط خاص عمل کند. وی ادامه داد: اعضای هیات رئیسه سوگند شرعی یاد کرده اند که اداره مجلس براساس آیین نامه داخلی باشد، اتفاقی که امروز در مجلس رخ داد خلاف آیین نامه و خلاف سوگندی که یاد کردید بود و بایستی کفاره قسم خود را بپردازید.نماینده مردم شاهین شهر در مجلس اظهار داشت: رای گیری که براساس آن لایحه اصلاح قانون مبارزه با قاچاق کالا و ارز از دستور کار مجلس خارج شد، خلاف آیین نامه بود چرا که ماده 196 صراحت دارد که هر اخطار باید پیش از ورود به هر موضوعی مطرح شود که در نشست امروز این مسئله رعایت نشده است.حاجی دلیگانی افزود: رای گیری که شما انجام دادید، صبح توسط رییس مجلس یک بار انجام شده بود، ولی شما مجدد اخطار را به رای گذاشتید.وی گفت: در نوبت دهی به نمایندگانی که برای بیان اخطار و تذکر خود، نامشان در لوح ثبت شده بود نیز خلاف صورت گرفت و محبی نیا خارج از نوبت اخطار خود را مطرح کرد.این نماینده مجلس گفت: لایحه اصلاح مبارزه با قاچاق کالا و ارز درخصوص بهم ریختگی و آشفتگی بازار ارز بود که دولت در این رابطه لایحه ای را برای حل مشکلی که مردم امروز با آن مواجه هستند، به مجلس ارائه کرده است، لذا این لایحه به هیچ عنوان لایحه قضایی به شمار نمی آید که نیاز باشد قوه قضائیه در این رابطه نظر دهد.وی ادامه داد: قرار شد لایحه پیوستن به کنوانسیون مبارزه با تامین مالی تروریسم نیز 2 ماه مسکوت بماند تا دولت نظر اروپایی ها را در این خصوص برای مجلس بیاورد، ولی هنوز هیچ نظری از سوی دولت در این خصوص به مجلس ارائه نشده است و این لایحه باید پس از لایحه اصلاح قانون مبارزه با قاچاق کالا و ارز بررسی شود و یکشنبه نیز باید همین دستور در برنامه مجلس باشد و هر چیزی غیر از این دستور خلاف آیین نامه مجلس خواهد بود.علی مطهری نایب رییس دوم مجلس در پاسخ به این تذکر، گفت: با توجه به اینکه استدلال اصلی در بررسی لایحه اصلاح قانون مبارزه با قاچاق کالا و ارز این بود که شورای نگهبان این طرح را به دلیل نبودن نظر قوه قضائیه رد می کرد و دوباره کاری صورت می گرفت، این لایحه به کمیسیون ارجاع شد.وی گفت: در هر دو سه بند این لایحه مشاهده می شود که این لایحه یک دستور قضایی و مجازات دارد، لذا ضرورت دارد که قوه قضائیه در این باره اظهارنظر کند.مطهری ادامه داد: درباره موضوع پیوستن ایران به کنوانسیون مبارزه با تامین مالی تروریسم نیز اینطور نیست که فرصت پیوستن به این کنوانسیون دوشنبه یا سه شنبه هفته آینده با پایان برسد و ما عجله داشته باشیم که این دستور کار روز یکشنبه در برنامه مجلس باشد. وی گفت: پیوستن ایران به کنوانسیون همچنان مهلت قانونی دارد و هیچ تعمدی در وارد دانستن اخطار آقای محبی نیا وجود نداشت.**سیام**9121**3050**1535            "}