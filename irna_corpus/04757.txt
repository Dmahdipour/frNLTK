{"onTitr":"","titr":" نمایشگاه عکس فرهنگ ترافیک در سنندج برپا شد","describe":" سنندج - ایرنا - نمایشگاه عکس فرهنگ ترافیک در زمینه های سوانح و حوادث رانندگی و ترافیکی و توصیه های آموزشی در سالن نمایشگاهی پردیس سینمایی بهمن آغاز به کار کرد.", "text":"به گزارش خبرنگار ایرنا، رئیس پلیس راهنمایی و رانندگی کردستان روز دوشنبه در رابطه با این نمایشگاه گفت: این نمایشگاه در قالب 35 تابلو و 20 متر بنر به حوادث و معضلات ترافیکی پرداخته است.سرهنگ رمضان نادری اضافه کرد: هدف از برگزاری این نمایشگاه ارتقای سطح فرهنگ ترافیکی مردم و آشنا کردن جامعه با خطرات عدم رعایت قوانین راهنمایی و رانندگی است.وی افزود: تلاش می کنیم در قالب عکس و توصیه های آموزشی، عدم رعایت قانون توسط راننده و عابرین را نشان داده و عواقب این امر را گوشزد کنیم.این نمایشگاه به مناسبت هفته نیروی انتظامی با حضور مسئولان انتظامی، پلیس راهور، حوزه هنری و اعضای شورای اسلامی سنندج در سالن نمایشگاهی واقع در طبقه همکف پردیس سینمایی بهمن سنندج گشایش یافت.قرار است نمایشگاه پس از هفته نیروی انتظامی به صورت گردشی تا آخر سال در مدارس شهر سنندج با هدف آشنایی دانش آموزان برگزار شود.13 تا 19 مهر ماه به عنوان هفته نیروی انتظامی نامگذاری شده است و برنامه های متنوعی در طول این هفته برگزار می شود.6108/9102            "}