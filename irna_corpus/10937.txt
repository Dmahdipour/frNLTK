{"onTitr":"","titr":" 15 میلیارد ریال برای اجرای طرح آبخیزداری در سلسله تخصیص یافت","describe":" خرم آباد - ایرنا - رئیس اداره منابع طبیعی و آبخیزداری سلسله گفت: 15 میلیارد ریال اعتبار از صندوق توسعه ملی برای اجرای طرح عملیات آبخیزداری در شهرستان سلسله تخصیص یافته است.", "text":"امیرمحمد نظرپوری روز سه شنبه در گفت و گو با خبرنگار ایرنا اظهار داشت: این میزان اعتبار برای اجرای عملیات آبخیزداری در منطقه سیف آباد بخش فیروزآباد به مساحت چهار هزار و 700 هکتار به عنوان طرح های مکانیکی و بیولوژیکی اختصاص یافت.وی فرسایش خاک، وقوع سیلاب، هرزآب ها و کاهش سطح سفره های آب زیر زمینی را از مهمترین مشکلات کنونی در حوضه های آبخیز عنوان کرد و افزود: با توجه به اینکه در خشکسالی های اخیر پوشش مراتع مناطق تحت تاثیر قرار گرفته عملیات آبخیزداری تا حدودی به جلوگیری از تخریب پوشش گیاهی کمک می کند و همچنینکنترل هرز آب را نیز ممکن می سازد.رئیس اداره منابع طبیعی و آبخیزداری سلسله با تاکید بر اینکه در دهه های اخیر سیلاب ها خسارات زیادی به حوضه های آبخیز وارد کرده اند، ادامه داد: به ازای اجرای هر هکتار عملیات آبخیزداری 510 مترمکعب آب استحصال می شود. نظرپوری با بیان اینکه حفظ وضع موجود یعنی حفاظت از عرصه ها، پایداری اکوسیستم و سلامت حوضه آبخیزداری در این رابطه بسیار مهم است، بیان کرد: حوضه های آب، فرسایش خاک، احیا و غنی سازی، بهبود وضعیت پوشش گیاهی و کنترل سیلاب ها باید بیشتر مورد توجه قرار داده شود.وی با اشاره به اینکه اجرای این طرح ها ضمن کمک به معیشت ساکنان و بهره برداران مستقر در حوصه های آبخیز و ایجاد اشتغالزایی، نقش مهمی در کاهش بحران کم آبی دارد، یادآور شد: هدف از اجرای این طرح کاهش فرسایش خاک، کنترل سیلاب، تعذیه سفره های زیرزمینی ( آبخوان ها، چشمه و سرابها)، کشت گیاهان دارویی، جنگل کاری اقتصادی و افزایش سرانه فضای سبز شهرستان است.رئیس اداره منابع طبیعی و آبخیزداری سلسله افزود: 70 درصد آبهای حاصل از نزولات آسمانی قبل از اینکه در زمین نفوذ کنند یا در اختیار پوشش گیاهی قرار بگیرد تبخیر می شود. وسعت عرصه های ملی شهرستان سلسله 112 هزار هکتار است. 7265/7273            "}