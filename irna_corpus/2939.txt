{"onTitr":"","titr":" 16 طرح اشتغالزا در شهرستان روانسر تصویب شد","describe":" کرمانشاه - ایرنا - فرماندار روانسر از تصویب 16 طرح اشتغالزا در زمینه های دامداری ، خیاطی ، فرش بافی و پرورش زنبور عسل در این شهرستان خبر داد.", "text":"به گزارش خبرنگار ایرنا، حسین ویسمرادی روز سه شنبه در نشست کارگروه اشتغال و سرمایه گذاری روانسر افزود: برای اجرای این طرح ها پرداخت 11 میلیارد و 210 میلیون ریال تسهیلات مصوب شده و با راه اندازی آنها 20 فرصت شغلی جدید در این شهرستان ایجاد می شود.وی با بیان اینکه تاکنون 90 درصد سهمیه تسهیلات اشتغال روستایی و عشایری روانسر پرداخت شده ادامه داد: سهمیه ابلاغی به این شهرستان 60 میلیارد و 680 میلیون ریال است. فرماندار روانسر اظهار داشت:  صاحبان 66 طرح اشتغالزا به مبلغ 90 میلیارد و 484 میلیون ریال با بانک های عامل انعقاد قرارداد انجام داده اند که 59 طرح با 54 میلیارد و 484 میلیون ریال تسهیلات دریافت کرده است. ویسمرادی با انتقاد از عدم همکاری و هم افزایی بین ادارت و نهادها در پرداخت تسهیلات و پاسخ استعلام ها تاکید کرد: همه دستگاه های متولی باید تا حصول نتیجه طرح های مصوب را پیگیری کنند.وی با بیان اینکه باید همه دستگاه ها در راستای پرداخت تسهیلات اشتغال جدیت داشته باشند، تصریح کرد: روند پرداخت تسهیلات به کندی صورت می گیرد و نهادهای متولی باید فرآیند جذب سرمایه گذاری را تسهیل ببخشند. فرماندار روانسر گفت: تسهیلات روستایی و عشایری فرصتی مناسب برای راه اندازی کسب و کارهای کوچک توسط دانش آموختگان دانشگاهی است و باید در این زمینه اطلاع رسانی مناسب صورت بگیرد.شهرستان روانسر با 47 هزار نفر جمعیت در 60 کیلومتری شمال غربی کرمانشاه واقع شده است.74555/3033            "}