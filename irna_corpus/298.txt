به گزارش روز جمعه ایرنا از سازمان بنادر و دریانوردی، محمد راستاد مدیرعامل این سازمان در سفر دو روزه به هند با معاون وزیر کشتیرانی و مدیران بنادر اصلی این کشور دیدار و گفت و گو کرد.محمد راستاد و مدیران بنادر این کشور در نشست تخصصی، توسعه همکاری های بندری و دریایی میان 2 کشور را بررسی کردند.در این نشست که به میزبانی وزارت کشتیرانی هند برگزار شد، موضوع قرارداد موقت اپراتوری شرکت آی.پی.جی.ال (IPGL) هند در فاز یک طرح توسعه ترمینال کانتینری بندر چابهار بررسی شد.زمان و نحوه فعال سازی قراداد اصلی اپراتوری شرکت آی.پی.جی.ال در بندر چابهار و برطرف کردن مسایل مربوط به سرمایه گذاری شرکت هندی در این بندر نیز در نشست مشترک مورد ارزیابی قرار گرفت.نهایی سازی خرید تجهیزات بندری توسط شرکت هندی در ترمینال کانتینری بندر چابهار از مهم ترین موضوعات مطرح شده در مذاکرات دو طر ف بود.در این نشست بر برگزاری نخستین نشست اجرای موافقتنامه سه جانبه ترانزیتی چابهار با حضور سه کشور ایران - هند و افغانستان تاکید شد.برگزاری هفتمین کمیته تخصصی همکاری های مشترک بندری و دریایی دو کشور در هند در آینده ای نزدیک نیز در این نشست بررسی شد.راستاد، مدیرعامل سازمان بنادر و دریانوردی همچنین در این سفر از بندر بمبئی ( JNPT Port) بازدید کرد که قرار شد نسبت به بررسی راهکارهای توسعه همکاری های بندری میان بندر بمبئی با بنادر ایران بویژه بندر چابهار اقدام شود.بندر بمبئی از بنادر مهم و استراتژیک کشور هندوستان است.همچنین هیات های ایرانی و هندی در این سفر، ظرفیت های عملیاتی و طرح های توسعه ای بنادر دو کشور را بررسی کردند.به گزارش ایرنا، حجم تجارت جمهوری اسلامی ایران و هند در سال ۲۰۱۷ بالغ بر ۱۳ میلیارد و ۷۰۰ میلیون دلار بوده است.اقتصام**2022**1535
      
      