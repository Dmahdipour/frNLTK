{"onTitr":"","titr":" صربستان اجرای طرح لغو روادید با ایران را متوقف کرد","describe":" تهران – ایرنا – دولت صربستان اعلام کرد که تصمیم به توقف اجرای طرح لغو روادید با ایران گرفته است.", "text":"به گزارش ایرنا به نقل از خبرگزاری رویترز، این موضوع در شماره روز چهارشنبه ارگان دولتی این کشور اعلام شده است.یک مقام آژانس پناهجویان بلگراد به این رسانه گفت که علت این تصمیم، سیاست‌های مهاجرتی و سوءاستفاده برخی افراد بوده است.لغو روادید دوم سپتامبر سال گذشته (11 شهریور 96) ابتدا از سوی صربستان و سپس اول نوامبر 2017 (10 آبان 96) از سوی ایران صورت گرفته بود.آمار منتشر شده در ابتدای سال از سفر نزدیک به 7 هزار گردشگر ایرانی به صربستان با گذشت 6 ماه از زمان اجرای طرح حکایت داشت که به موجب ارائه خدمات جدید مسافرتی و ایجاد مسیرهای ارزان رخ داد.تصمیم دولت صربستان پس از هشدار ابتدای هفته کمیسر اتحادیه اروپا در امور مهاجرت به کشورهای بالکان غربی صورت می‌گیرد که از احتمال برقراری مجدد روادید برای شهروندان این کشورها در صورت عدم کنترل شمار مهاجران خبر داده بود.بنا بر آمارهای غیررسمی در حال حاضر تعداد مهاجران غیر قانونی در صربستان حدود 4 هزار نفر، در بوسنی و هرزگوین بین 3 تا 4 هزار، در آلبانی حدود 2 تا 3 هزار نفر و در کرواسی بین یک تا دو هزار نفر اعلام شده است.در ماه‌های گذشته شماری از رسانه های خارجی با تبلیغ هدفمند سراب مهاجرت به اروپا از طریق کشورهای حوزه بالکان، برخی ایرانیان را در دام وعده‌های دروغین انداخته بودند.شبس ** 9386 **1613            "}