{"onTitr":"","titr":" 100 هزار دانش آموز در آذربایجان غربی همیار پلیس هستند","describe":" ارومیه- ایرنا- رییس پلیس راهنمایی و رانندگی آذربایجان غربی گفت: 100 هزار دانش آموز در استان همیار پلیس هستند که کمک های بسیاری برای برقراری نظم ترافیکی انجام می دهند.", "text":"سرهنگ علی سعیدی روز سه شنبه در حاشیه همایش همیاران پلیس آذربایجان غربی در گفت و گو با خبرنگار ایرنا افزود: این تعداد نزدیک به یک پنجم کل دانش آموزان استان را تشکیل می دهند.وی اضافه کرد: همکاری این تعداد دانش آموز در حوزه همیاری پلیس ظرفیت بسیار بزرگی است که می تواند در ارتقای فرهنگ ترافیکی استان نقش بسزایی داشته باشد.وی بیان کرد: تذکر همیاران پلیس از جمله موارد موثر در کاهش تلفات و تصادفات جاده ای و شهری است و خانواده ها نیز باید با همکاری دانش آموزان، همیار دیگر پلیس در این حوزه باشند.رییس پلیس راهنمایی و رانندگی آذربایجان غربی همچنین از فعالیت دهیاران به عنوان راهوران محله خبر داد و گفت: جلب مشارکت همه متولیان برای پیشگیری از تصادف در محورهای روستایی، ارتقای فرهنگ ترافیکی و رانندگی در روستاها و محلات در راستای کاهش تصادفات از جمله راههای همکاری این راهوران است.به گزارش ایرنا، افزون بر یکهزار دهیار در روستاهای آذربایجان غربی فعالیت می کنند.افزون بر 500 هزار دانش آموز نیز در مدارس سطح استان در حال تحصیل هستند.طرح های همیاران پلیس و راهوران محله در حدود 10 سال گذشته برای اجرای طرح های فرهنگی در راستای کاهش تصادف و تلفات رانندگی اجرایی شده و اکنون صدها هزار دانش آموز در کشور این نقش را ایفا می کنند.8137/2093            "}