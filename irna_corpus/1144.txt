{"onTitr":"","titr":" دومین نمایشگاه شرکت های دانش بنیان، خلاق و فناور برپا شد","describe":" تهران- ایرنا- دومین نمایشگاه شرکت های دانش بنیان، خلاق و فناور امروز پنجشنبه با حضور«مهدی فقیهی» دبیر ستاد توسعه فناوری اطلاعات، ارتباطات و فضای مجازی ریاست جمهوری و جمعی از مسئولان در محل دایمی نمایشگاه های تخصصی شهرداری تهران در بوستان گفتگو برپا شد.", "text":"به گزارش روز پنجشنبه خبرنگار گروه علمی ایرنا، دومین نمایشگاه شرکت های دانش بنیان، خلاق و فناور کشور با حضور بیش از ١٠٠ شرکت برگزیده از میان سه هزار و 700 شرکت دانش بنیان و خلاق از سراسر کشور برپا شده است. در این نمایشگاه تمام شرکت های حاضر تولیدکننده کالاهای داخلی و محصولات پیشرفته (های تک) دانش بنیان هستند که همین تنوع شرکت کنندگان و ابعاد برگزاری، این نمایشگاه را به نمایشگاه منحصر به فردی در کشور تبدیل کرده است.این شرکت ها در حوزه های فناورانه برق، الکترونیک، اطلاعات، زیستی، ساخت تولید، ماشین آلات پیشرفته، تجهیزات پزشکی و دارویی و غیره فعالیت دارند. در این نمایشگاه، برای حضور شرکت ها، شرایط و ویژگی های بازاریابی، سرمایه گذاری و صادرات درنظرگرفته شده است. رونمایی از محصولات جدید هم بخشی دیگر از برنامه های این نمایشگاه است. در پایان این نمایشگاه جوایزی از جمله جایزه اقتصاد دانش بنیان در سرفصل های مختلف برند ملی، اشتغال و صادرات به شرکت هایی که توانسته اند در هر یک از این حوزه ها به موفقیت قابل توجه دست یابند، اهدا می شود. همچنین به استارتاپ های برتر که توانسته اند در مدت کوتاه به دستاورد جدیدی دست یابند، جایزه ای تعلق می گیرد.در این نمایشگاه، مدال برند ملی به شرکت های دانش بنیان با فروش بالای پنج میلیارد تومان، مدال اشتغال به شرکت هایی که برای بیش از ١٠٠ نفر اشتغال زایی کرده و مدال صادرات هم به شرکت هایی که صادرات بیش از ١٠٠ هزار دلار داشته باشند، اهدا می شود. دومین نمایشگاه شرکت های دانش بنیان، از امروز تا 22 مهرماه برپا خواهد بود. هیات های خارجی از کشورهای مختلف جهان برای بازدید و بحث و تبادل نظر درباره صادرات فناوری ها در این نمایشگاه حضور دارند. علمی*9294*1834            "}