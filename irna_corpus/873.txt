{"onTitr":"","titr":" بنام مطالعه به کام کودکان مبتلا به سرطان","describe":" سنندج - ایرنا - عنتر، فیلی و آقا کرمه سه شخصیت عروسکی هستند که در هشتمین نمایشگاه کتاب کردستان به بهانه ترویج فرهنگ مطالعه و کتابخوانی کودکان را به سمت کمک به کودکان مبتلا به سرطان تشویق می کنند.", "text":"به گزارش ایرنا، غرفه کودک یکی از بخش های مورد استقبال بازدیدکنندگان هشتمین نمایشگاه بین المللی کتاب استان کردستان است که شخصیت های عروسکی آن با برگزاری نمایش های مختلف اقدام به توسعه، ترویج و تشویق فرهنگ مطالعه و کتابخوانی می کنند.این شخصیت ها که عنتر، فیلی و آقا کرمه نام دارند هر کدام در نمایش ها مسئولیتی اجتماعی را بر عهده می گیرند و کودکان که بیشترین مخاطبان آنها هستند را برای همکاری در مشارکت های اجتماعی تشویق می کنند.از جمله این مشارکت ها می توان به فرهنگ مطالعه، فرهنگ شهروندی و اهمیت کمک به هم نوعان اشاره کرد که در آن شخصیت ها همواره در هنگام برگزاری نمایش به آن اشاره می کنند.سرپرست گروه تیک تاک روز پنجشنبه در گفت و گو با خبرنگار ایرنا اظهار داشت: در سن نمایش غرفه کودک موضوعات مختلفی از جمله ترویج فرهنگ مطالعه، فرهنگ شهروندی و اهمیت کمک به هم نوعان توسط اعضا گروه اجرا می شود.افشین خدری افزود: این غرفه عروسکی دارای سه شخصیت عروسکی شامل عنتر، فیلی و آقا کرمه خوش اخلاق، باادب و فرهنگ دوست است که سیر داستان موضوعات آنها از پیش تعیین شده و در برخی موارد نیز به صورت فی‌البداهه است.وی اضافه کرد: در این غرفه سعی می شود که کودکان و مخاطبان را با استفاده از مطرح کردن سئوال های مختلف به مشارکت در اجرا تشویق کنند.وی یادآور شد: تمامی عواید این غرفه که به صورت اختیاری از مخاطبان دریافت می شود برای هزینه درمان کودکان مبتلا به سرطان صرف خواهد شد.وی گفت: هنرمندان این غرفه شامل اصغر سحربیگی، آرش کمانگر و مازیار احمدی هستند.وی گفت: در این غرفه هنرمندانی از این گروه نیز اقدام به نقاشی صورت کودکان می کنند و عواید حاصل از آن و کمک های مردمی هم با همکاری انجمن های مردم نهادهای ذیربط به کودکان مبتلا به سرطان تخصیص می یابد.هشتمین نمایشگاه بین‌المللی کتاب کردستان از 18 تا 23 مهر ‌جاری در محل دائمی نمایشگاه‌ های بین‌المللی سنندج برپا است و علاقمندان می‌توانند در این مدت، صبح و بعدازظهر در نمایشگاه حضور پیدا کنند.3034/6108            "}