{"onTitr":"","titr":" سرانه فضای سبز شهری کامیاران 50 سانتی متر مربع بیشتر شد","describe":" سنندج - ایرنا - شهردار کامیاران گفت: در نیمه نخست امسال با اجرای چند طرح و ایجاد پارک، 50 سانتی متر مربع به سرانه فضای سبز این شهر افزوده شد.", "text":"کاوه کریمی روز یکشنبه در گفت و گو با خبرنگار ایرنا اظهار داشت: میزان سرانه فضای سبز شهری از 3 متر مربع سال 1396 به 3.5 مترمربع در پایان شهریور امسال افزایش یافته است.وی افزود: احداث بوستان های شهری، توسعه فضای سبز در محله ها و باز پیرایی بوستان ها نقش مهمی در افزایش سرانه فضای سبز داشته است.کریمی تاکید کرد: 23 هزار و 278 مترمربع فضای سبز جدید در نیمه نخست امسال ایجاد و به فضای سبز شهری کامیاران افزوده شده است.وی فاصله میزان سرانه فضای سبز شهر کامیاران با میانگین کشوری را زیاد دانست و یادآور شد: برنامه ریزی های لازم انجام شده تا سرانه فضای سبز شهری را به میانگین کشوری نزدیک کنیم.شهردار کامیاران طرح پوششی کاشت نهال به جای چمن را برای نزدیک شدن به میانگین کشوری بسیار موثر دانست و گفت: بدلیل اهمیت این موضوع در نشاط اجتماعی، زیبای شهری و ضعف این شهر، توسعه این بخش از برنامه های مهم این شهرداری است.وی با بیان اینکه فضای سبز جدید به صورت امانی با بهره گیری از توان و نیروهای فنی فضای سبز شهرداری انجام شد، افزود: استفاده از توان و پتانسیل نیروها از برنامه های مدیریت شهری است.کریمی با اشاره به اینکه در این راستا اقدامات دیگری از جمله ایجاد زیرساخت های آبرسانی و برق رسانی به فضاهای سبز در پارک محلات تپه پیر محمد و زمین خاکی جنب مدرسه خلیج فارس در خیابان مصطفی خمینی است، اظهار داشت: پارک شهرک هلال احمر نیز برای احداث به پیمانکار طرف قرارداد واگذار شده است.به گزارش ایرنا، این 23 هزار و 278 مترمربع فضای سبز جدی شامل دلتای ورودی مسکن مهر شهرک ژوان به همراه رفیوژ با مساحت 978 متر مربع، میدان ژینگه با مساحت یک هزار و 24 مترمربع، پارک بانوان جنب میدان ژینگه با مساحتسه هزار و 25 متر مربع، پارک شورا با مساحت 12 هزار و 916 متر مربع، دلتای ورودی به سمت مدرسه کودکان استثنایی با 348 متر مربع، باغچه های روبرو فرمانداری با 824 متر مربع، باغچه های روبرو اداره مسکن و راه شهرسازی با 120 مترمربع، دلتای ورودی خیابان ماموستا هه ژار و بلوار با مساحت 427 متر مربع ، پارک کودک تقاطع خیابان کرد و خیابان یاسا شهرک بعثت فاز 2 با مساحت یک هزار و 333 متر مربع، پارک جنب میدان میوه و تره بار با مساحت یک هزار و 321 متر مربع، فضای سبز جنب پل گلوگاه با 946 متر مربع است.شهرستان کامیاران با 102 هزار نفر جمعیت در 65 کیلومتری جنوب سنندج واقع شده است.7349/9102            "}