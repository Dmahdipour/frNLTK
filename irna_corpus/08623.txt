{"onTitr":" فرماندار:    ","titr":" فضای کتابخانه ای در اماکن عمومی تکاب ایجاد شود","describe":" مهاباد- ایرنا- فرماندار تکاب با اشاره به اجرای طرح های ابتکاری و خلاقانه در زمینه کتابخوانی، گفت: برای ترویج فرهنگ کتابخوانی در شهر و روستاها باید فضای مطلوب کتابخانه ای در اماکن عمومی راه اندازی شود.", "text":"به گزارش ایرنا، علی مکرمی روز پنجشنبه در جلسه انجمن کتابخانه های عمومی افزود: پیاده راه ها، محله ها و بوستان های شهر می تواند محل خوبی برای اجرای طرح های جذاب و گیرا برای ترویج فرهنگ کتابخوانی باشد.وی اضافه کرد: شهرداری و شورای اسلامی شهر در این زمینه با همکاری اداره های فرهنگ و ارشاد اسلامی و آموزش و پرورش باید زمینه لازم را برای ایجاد فضای کتابخانه ای در اماکن عمومی فراهم کنند.وی گفت: راه اندازی بازار کتاب، ایجاد غرفه کتاب در جشنواره های مختلف فرهنگی، هنری و ورزشی و اجرای طرح ایستگاه کتاب در محله ها و خیابان ها از برنامه هایی است که می تواند در زمینه ترویج فرهنگ کتاب و کتابخوانی مفید باشد.مکرمی با بیان اینکه برای ترویج کتابخوانی باید پیوندی بین مدارس و کتابخانه های عمومی ایجاد شود، ادامه داد: اداره های متولی و دستگاه های اجرایی در حوزه فرهنگ و هنر با برنامه ریزی و هماهنگی برای اجرای طرح های ابتکاری، جذاب، فرهنگ ساز و خلاقانه در زمینه کتابخوانی تلاش کنند.فرماندار تکاب اضافه کرد: توسعه امر کتابخوانی در میان آحاد جامعه به ویژه خانواده ها در برخی مواقع به هزینه چندانی نیاز ندارد و تنها همت بالا و خلاقیت می طلبد.به گزارش ایرنا تکاب با 81 هزار نفر جمعیت در جنوب آذربایجان غربی واقع شده و دارای چهار باب کتابخانه عمومی با 50 هزار نسخه کتاب و 2 هزار و 500 عضو فعال است.7514/6185/3072            "}