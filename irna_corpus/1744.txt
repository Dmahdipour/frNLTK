{"onTitr":" استاندار چهارمحال و بختیاری    ","titr":" جذب 400 میلیارد ریال تسهیلات اشتغالزایی در مناطق روستایی","describe":" شهرکرد- ایرنا- استاندار چهارمحال و بختیاری از جذب 400 میلیارد ریال تسهیلات اشتغالزایی بانک سینا در مناطق روستایی این استان خبر داد و گفت: 100 درصد تسهیلات تخصیص یافته به این استان در این حوزه جذب شده است.", "text":"به گزارش ایرنا، اقبال عباسی روز چهارشنبه در نشست با مدیر منطقه اصفهان و چهارمحال و بختیاری بانک سینا افزود: اعطای تسهیلات به طرح های اشتغالزایی مناطق روستایی کشور طی امضای قرارداد همکاری با معاونت توسعه روستایی و مناطق محروم رییس جمهوری اجرایی شده است و همچنان ادامه دارد.وی ادامه داد: در پی این تعامل سازنده در مرحله نخست 400 میلیارد ریال اعتبار به چهارمحال و بختیاری تخصیص داده شد که با تلاش مسئولان مربوطه این اعتبار بصورت 100 درصدی جذب شد و مرحله بعدی 270 میلیارد ریال دیگر به استان تخصیص داده شده است.عباسی با قدردانی از تعامل و همکاری بانک سینا در خصوص عملکرد مطلوب در اعطای تسهیلات، تصریح کرد: بی شک با این وحدت رویه و تعاملی که در استان شکل گرفته است می توان وضعیت استان را در خصوص وضعیت ایجاد اشتغال و کاهش نرخ بیکاری بهبود بخشید.استاندار چهارمحال و بختیاری همچنین از ارتقای رتبه استان به ردیف 7 استان برتر کشور در جذب تسهیلات اشتغال پایدار روستایی و عشایری خبر داد و گفت: تسهیلات ارزان قیمت عشایر و روستایی، تدبیر دولت در خصوص رونق اشتغال در روستاهاست که در چند ماه اخیر به همت بانک های عامل مبلغ قابل توجهی از این تسهیلات جذب شده است.به گزارش ایرنا، در این نشست با تقدیر از عملکرد کارکنان بانک سینا شعبه شهرکرد از سوی استاندار چهارمحال و بختیاری، مهراب کنارنگ به عنوان مدیر جدید شعبه شهرکرد معرفی و از خدمات برومند ظهرابی مدیر پیشین این بانک قدردانی شد. بانک سینا درحوزه اشتغالزایی از ابتدای سال 96 تا شهریور ماه 97 با پرداخت تسهیلات رونق تولید و اشتغال در روستاها 8 هزار و 500 شغل ایجاد کرده است.7363/2097            "}