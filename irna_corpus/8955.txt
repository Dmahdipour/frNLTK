{"onTitr":"","titr":" چین نیروگاه خورشیدی 1020 مگاواتی در زنجان ایجاد می کند","describe":" زنجان – ایرنا – مدیرکل دفتر جذب سرمایه گذاری خارجی استانداری زنجان گفت: سرمایه گذاران چینی در این استان نیروگاه خورشیدی با ظرفیت یک هزار و 20 مگاواتی ایجاد و راه اندازی می کنند.", "text":"مسعود اطاعتی روز پنجشنبه در گفت و گو با خبرنگار ایرنا افزود: زنجان در زمینه انرژی های نو، به خصوص نیروگاه های خورشیدی ظرفیت های خوبی دارد.وی یادآورشد: در همین رابطه تفاهم هایی با کنسیرسیوم های چینی به منظور بهره گیری از این ظرفیت ایجاد شده است.اطاعتی اظهار داشت: بناست در مرحله نخست، این کنسرسیوم چینی نیروگاه 20 مگاواتی خورشیدی در خدابنده راه اندازی کند.مدیرکل دفتر جذب سرمایه گذاری خارجی استانداری زنجان گفت: امید می رود این نیروگاه پیش از پایان سال جاری به مرحله بهره برداری برسد.وی خاطرنشان کرد: در مورد یک هزار مگاوات دیگر هم زمین های مختلفی برای سرمایه گذاران چینی معرفی شده است که هم اکنون مشغول بررسی و ارزیابی آن هستند.اطاعتی ادامه داد: زنجان یکی از بهترین نقاط کشور از نظر شدت و زاویه تابش خورشید است و می توان در آن اقدامات قابل توجهی برای تولید انرژی الکتریکی با استفاده از خورشید انجام داد.آذر سال 96، سه شرکت چینی، برای راه اندازی 2 نیروگاه خورشیدی و یک واحد تولید سلولهای خورشیدی در زنجان وارد شدند.در جلسه مشترک این سرمایه گذاران با مسئولان زنجانی، بنا شد یکی از این شرکت های چینی برای راه اندازی نیروگاه 500 مگاواتی، یکی برای نیروگاه 20 مگاواتی و دیگری برای تاسیس خط تولید کامل سلول های خورشیدی وارد زنجان شوند.هم اکنون مجموع ظرفیت تولید انرژی با استفاده از نیروگاه های خورشیدی در ایران به 7.5 مگاوات می رسد که در صورت احداث فقط نیروگاه 20 مگاواتی، بزرگترین نیروگاه خورشیدی کشور در زنجان راه اندازی شده است.3001/6085            "}