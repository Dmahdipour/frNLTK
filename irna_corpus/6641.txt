{"onTitr":"","titr":" فردا /یکشنبه/ مهلت آخر ارائه اظهارنامه مالیاتی تابستان97 است","describe":" ارومیه- ایرنا- مدیرکل امور مالیاتی آذربایجان غربی گفت: مهلت ارائه اظهارنامه های مالیات بر ارزش افزوده فصل دوم امسال /تابستان 1397/ تا پایان وقت اداری فردا /یکشنبه/ بوده و مودیان می توانند با ارائه اظهارنامه، از بخشودگی های در نظر گرفته شده برخوردار شوند.", "text":"یعقوب مزرعه لی روز شنبه در گفت و گو با خبرنگار ایرنا افزود: برخورداری 100 درصدی بخشودگی جرائم تسلیم نکردن اظهارنامه در موعد مقرر برای این دوره و تاخیر در پرداخت مالیات و عوارض متعلق در صورت درخواست کتبی از جمله بخشودگی های در نظر گرفته شده برای مودیان است.وی اضافه کرد: مودیان مالیاتی در آذربایجان غربی می توانند با مراجعه به سامانه اینترنتی به نشانی www.evat.ir نسبت به ارائه اظهارنامه فصل تابستان و پرداخت مالیات متعلق اقدام کنند. وی اظهار کرد: بنا بر قانون، مؤدیان نظام مالیات بر ارزش افزوده تا 15 روز بعد از پایان هر فصل باید اظهارنامه مالیات بر ارزش افزوده خود را به سازمان امور مالیاتی ارائه کنند.به گزارش ایرنا، طی سال گذشته نزدیک به سه هزار و 500 میلیارد ریال مالیات بر ارزش افزوده در آذربایجان غربی وصول شد.قانون مالیات بر ارزش افزوده از سال 1387 در کشور به اجرا درآمده و از سال 1394 نیز میزان مالیات بر ارزش افزوده از 6 به 9 درصد افزایش یافته است.بخشی از مالیات بر ارزش افزوده به شهرداری ها و دهیاری ها و حوزه بهداشت و درمان اختصاص می یابد.8137/2093            "}