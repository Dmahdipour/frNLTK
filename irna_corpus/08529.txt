{"onTitr":"","titr":" مربی فوتبال کهگیلویه وبویراحمدهدایت تیم خارجی را عهده دار شد","describe":" یاسوج- ایرنا- مدیرکل ورزش و جوانان کهگیلویه و بویراحمد گفت: حمید کرمی مربی فوتبال این استان هدایت تیم باشگاهی جعلان کشور عمان را بر عهده گرفت که افتخار و موفقیتی مهم برای ورزش استان است.", "text":"سید محمدتقی علوی روز پنجشنبه در گفت و گو با خبرنگار ایرنا اظهار داشت: کرمی به عنوان مربی این تیم انتخاب شده و عباس سرخاب بازیکن و مهاجم پیشین تیم ملی و تیم استقلال تهران نیز سرمربی آن است.وی افزود: حمید کرمی نخستین مربی فوتبال کهگیلویه و بویراحمد است که عهده دار هدایت یک تیم خارجی می شود.علوی بیان کرد: تیم فوتبال دسته اولی جعلان یکی از تیم ‌های مطرح کشور عمان است که چهار بازیکن خارجی در آن بازی می‌ کنند.وی عنوان کرد: مدت قرارداد حمید کرمی و عباس سرخاب با تیم باشگاهی جعلان کشور عمان یک فصل است. علوی ابراز داشت: امید است که حمید کرمی با کسب تجارب بیشتر در زمینه مربیگری بتواند در آینده هدایت تیم های کهگیلویه و بویراحمد را عهده دار شود.حمید کرمی دارای سوابق کاری شامل ریاست کمیته آموزش هیأت فوتبال کهگیلویه و بویراحمد، آنالیز کننده در تیم شهرداری یاسوج، سرمربی تیم زاگرس یاسوج در لیگ دسته دوم باشگاه های کشور و مدیر فنی تیم نفت امیدیه در لیگ دسته یک باشگاه های کشور است.کهگیلویه و بویراحمد حدود 50 هزار ورزشکار ساماندهی شده مرد و زن در رشته های مختلف دارد.7535/6110            "}