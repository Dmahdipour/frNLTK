{"onTitr":" رئیس فدراسیون والیبال:    ","titr":" اصفهان توانایی حضور در سوپرلیگ والیبال را دارد","describe":" اصفهان - ایرنا - رئیس فدراسیون والیبال گفت: اصفهان همواره از قطب های اصلی والیبال بوده و قابلیت حضور در سوپرلیگ را دارد.", "text":"به گزارش ایرنا، احمد ضیایی روز چهارشنبه در مجمع عادی سالانه هیات والیبال اصفهان با اشاره به تیم ها و سهمیه های استان ها در سوپرلیگ تصریح کرد: از آن جا که ارومیه دیگر نمی‌ تواند سه تیم در لیگ برتر داشته باشد، یک سهمیه از این شهر آزاد می شود و اگر اصفهان تمایل داشته باشد می توان این سهمیه را به این استان واگذار کرد.وی پیشنهاد کرد یک رویداد والیبال آسیایی یا بین المللی به میزبانی اصفهان برگزار شود تا این رشته ورزشی در کانون توجه بیشتر قرار گیرد و زمینه توسعه آن فراهم شود.ضیایی با اشاره به اهمیت حضور حامیان مالی در ورزش تاکید کرد که هیات ها و تیم های ورزشی باید زمینه سود و منفعت دو طرفه را ایجاد کنند به گونه ای که حامی مالی برای حمایت از تیم و رشته رغبت نشان دهد و سود او لحاظ شود.رئیس فدراسیون والیبال اضافه کرد: اگر یک هزارم هزینه ‌ای که در پزشکی هزینه می ‌شود، در حوزه ورزش خرج شود بیماری ها و رخوت و سستی در مردم رنگ می بازد.وی ادامه داد: بسیاری از مسوولان شناخت صحیحی از ورزش ندارند و برخی از اشتعال زایی و کارآفرینی ورزش غافل هستند.رئیس فدراسیون والیبال تصریح کرد: هر ساله 35 برابر چین آنتی بیوتیک به ایران وارد می شود، درحالی که بسیاری از پزشکان و متخصص دریافته اند که ورزش راهکاری مناسب برای پیشگیری و درمان بیماری ها به شمار می رود.ضیایی به جایگاه والیبال ایران در آسیا و جهان اشاره کرد و گفت: سالها ایران تیم ششم آسیا بود، اما اکنون جزو 10 تیم برتر جهان است و حریف بلامنازع در قاره کهن به شمار می رود.مجمع عادی سالانه هیات والیبال استان اصفهان با حضور رییس فدراسیون، مدیرکل ورزش و جوانان و اعضای مجمع در سرای ورزشکاران برگزار شد.6020/6026/            "}