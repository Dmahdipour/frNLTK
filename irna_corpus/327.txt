به گزارش روز جمعه ایرنا، ابراهیم کالین سخنگوی ریاست جمهوری ترکیه نیز دیشب اعلام کرد که برای مشخص شدن سرنوشت، گروه کاری مشترک بین ترکیه و عربستان تشکیل می شود و به نظر می رسد اعزام این دو هیات، در رابطه با تشکیل این گروه کاری باشد.شبکه ان.تی.وی همچنین اعلام کرد که عربستان سعودی علاوه بر اعزام یک هیات تحقیقاتی به استانبول، یک هیات سیاسی هم به آنکارا اعزام کرده و قرار است اعضای این هیات فردا و پس فردا با مقامات ترکیه دیدار کنند.انتظار برای تعیین سرنوشت و اعلام خبر دقیق از وضعیت خاشقچی روزنامه نگار ناپدید شده در کنسولگری عربستان سعودی در شهر استانبول ترکیه ادامه دارد و رسانه ها اعلام می کنند که او توسط آل سعود به قتل رسیده است ولی هنوز این موضوع به صورت رسمی تایید و اعلام نشده است.خیابان ها اطراف و ساختمان کنسولگری عربستان سعودی در استانبول از زمان اعلام ناپدید شدن خاشقچی تخت تدابیر شدید امنیتی پلیس ترکیه قرار دارد و هم اکنون تمامی ورود و خروج آنجا در مقابل دوربین انبوه خبرنگاران که برای پوشش خبری مربوط به خاشقچی در محل حاضر شده اند، انجام می شود.هنوز از سرنوشت دقیق جمال خاشقچی که از روز دوم اکتبر(10 مهرماه) به محل ساختمان کنسولگری عربستان سعودی در شهر استانبول مراجعه کرده و ناپدید شده، خبر دقیقی در دست نیست ولی منابع غیررسمی پلیس به رسانه ها گفته اند که اسناد و شواهد نشان می دهد که او از ساختمان کنسولگری خارج نشده است.رسانه های ترکیه، قتل در ساختمان کنسولگری، ربایش و قتل در محلی دیگر و نیز ربایش و زنده بودن خاشقچی را سه گزینه محتمل در مورد او اعلام می کنند.همزمان با تلاش عوامل پلیسی، سه روز پیش دادستانی کل استانبول تحقیقات قضایی را درباره پرونده خاشقچی را آغاز کرد و به رغم تلاش قضایی، اطلاعاتی و پلیسی دولت ترکیه و ادعای بدون سند رسانه های خبری به نقل از منابع ناشناس، هنوز وضعیت جمال خاشقچی نامشخص است.دولت ترکیه که بررسی وضعیت او را در اولویت کاری خود قرار داده، تاکنون نتیجه آخرین بررسی های خود را به شکل رسمی اعلام نکرده است و مقامات این کشور روش محتاطانه ای را در اظهار نظر در باره وضعیت خاشقچی در پیش گرفته اند.دونالد ترامپ رییس جمهوری آمریکا درباره ناپدید شدن خاشقچی در استانبول روز گذشته مدعی شد که ماموران و بازپرس های آمریکایی در این باره با ترکیه همکاری می کنند ولی رسانه های ترکیه به نقل از یک مقام دولت آنکارا این ادعای ترامپ را دروغ خواندند.رجب طیب اردوغان رییس جمهوری ترکیه دیروز بار دیگر با تاکید بر ضرورت تعیین سرنوشت جمال خاشقچی روزنامه نگار ناپدید شده در ساختمان کنسولگری عربستان در استانبول گفت: همه ابعاد حادثه ناپدید شدن خاشقچی را بررسی کرده ایم چرا این رویداد در کشور ما رخ داده و هرگز در خصوص وضعیت این روزنامه نگار عربستانی سکوت نخواهیم کرد.وی افزود: بلافاصله پس از شنیدن خبر ناپدید شدن خاشقچی، به وزارت خارجه، وزارت دادگستری و سازمان اطلاعات دستورات لازم برای پیگیری این حادثه را دادم به طوری که همه اقدامات ضروری از جمله ورود و خروج ها به ترکیه توسط ماموران امنیت و اطلاعات تحت کنترل شدید قرار گرفت و همچنان تا روشن شدن وضعیت این روزنامه نگار عربستانی، عملیات امنیتی و اطلاعاتی ما ادامه دارد.رییس جمهوری ترکیه تاکید کرد: ساختمان کنسولگری عربستان مورد بازرسی ماموران امنیتی ـ اطلاعاتی ما قرار گرفت و با قاطعیت اعلام می کنم که تلاش عوامل پیگیر این حادثه از جمله مقامات وزارت خارجه، وزارت دادگستری و مقامات اطلاعاتی همچنان ادامه دارد و اکنون نمی توانم بر اساس اطلاعات و احتمالات دریافتی، ارزیابی خاصی را بیان کنم اما در خصوص وضعیت خاشقچی نگرانی هایی داریم.به گزارش ایرنا، دو روز پیش پلیس ترکیه تصاویر و ویدئوی ورود و ترددهای مشکوک 15 دیپلمات سعودی به استانبول را که به ادعای رسانه‌های ترکیه تیم ترور &#39;جمال خاشقچی&#39; هستند، منتشر کرد.همچنین دو روز پیش رسانه های ترکیه اسامی 15 تبعه عربستان را که در پرونده ناپدید شدن خاشقچی روزنامه نگار عربستانی متهم هستند، منتشر کردند.رسانه های خبری ترکیه الطبیقی و البستانی دو نفر از این افراد را ماموران رده بالای امنیتی و از نزدیکان &#39;محمد بن سلمان&#39; عنوان کرده اند.به گزارش ایرنا، خاشقچی روزنامه نگار مشهور عربستانی که از اعضای انجمن رسانه های ترک ـ عرب بوده است، از 11 روز پیش و از زمان مراجعه به ساختمان سرکنسولگری عربستان در شهر استانبول ناپدید شد.برخی منابع غیررسمی خبری مدعی قتل خاشقچی روزنامه نگار منتقد آل سعود توسط ماموران سرویس امنیتی سعودی پس از شکنجه در کنسولگری عربستان شده اند.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول آمده بودند، به قتل رسیده است و قاتلان نیز به کشور خود باز گشته اند.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه &#39;واشنگتن پست&#39; نوشته بود، از جنگ عربستان در یمن، بحران اقتصادی با کانادا و دستگیری مدافعان حقوق زنان در عربستان انتقاد کرده بود.خاورم/1905**1586
      
      