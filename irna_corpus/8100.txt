{"onTitr":"","titr":" روایت رسانه های هند از سخنان رهبر معظم انقلاب اسلامی","describe":" دهلی نو – ایرنا – رسانه ها و نشریات هند روز جمعه سخنان رهبر معظم انقلاب اسلامی در تجمع عظیم بسیجیان و تاکید ایشان برای مقابله با تهدیدها و توطئه های آمریکا را بازتاب دادند.", "text":"به گزارش روز جمعه ایرنا، روزنامه 'تایمزاو ایندیا' نوشت که رهبر عالی ایران روز پنج شنبه سوگند خورد 'هرگز' اجازه ندهد جمهوری اسلامی در مقابل خواسته های دشمنانش سر خم کند.این روزنامه مطرح هندی یادآورشد که آیت الله خامنه ای در جمع ده ها هزار نفری  بسیجیان افزود آنچه دشمن در نظر دارد و می خواهد این است که به ملت بقبولاند راه‌حلی وجود ندارد مگر زانو زدن و تسلیم شدن در مقابل آمریکا. این اتفاق نمی‌افتد.رهبر عالی ایران در استادیوم بزرگ آزادی تهران ادامه داد: من به حول و قوه‌ الهی و به کمک شما، تا جان و توان در بدن دارم نخواهم گذاشت این اتفاق در کشور بیفتد.خبرگزاری ای پی ان هند نیز با یادآوری اینکه آیت الله خامنه ای در جمع صدهزار نفر از بسیجیان در ورزشگاه آزادی سخن می گفت ، افزود: ایران تحریم‌ها را شکست خواهد داد.به نوشته رسانه هندی ، رهبر عالی ایران گفت: شکست تحریم به معنای شکست آمریکا است و آمریکا با این شکست، یک سیلی دیگر از ملت ایران می خورد.ای پی ان  با تاکید بر اینکه رهبر ایران نه فقط در کشور خود بلکه در دیگر ممالک هم نفوذ و اعتبار بسیاری دارد، افزود: ملت ایران با روحیه شکست ناپذیری که ریشه در انقلاب اسلامی 1357 دارد، 8 سال در برابر صدام حسین دیکتاتور پیشین عراق ایستاد و این مقاومت استوار را در 40 سال گذشته هم در برابر دشمنان داشته است.خبرگزاری 'دکن ایندیا' هم به نقل از آیت الله خامنه ای نوشت: از 40 سال پیش که انقلاب اسلامی به پیروزی رسیده آمریکا همچنان در صدد براندازی نظام بوده و واشنگتن از این دسیسه هم ناامید خواهد شد.خبرگزاری هندی همچنین به سخنان مایک پمپئو وزیر خارجه آمریکا پس از شکست در دیوان عالی سازمان ملل متحد و پس از آنکه این دادگاه رای به لغو تحریم ها ی ضد ایرانی داد اشاره کردو افزود:آمریکا از پیمان دوستی 1955 با ایران خارج خواهد شد.شبد**آساق**1424 **1010            "}