{"onTitr":"","titr":" خراسان ‌رضوی قهرمان بدمینتون بانوان کارگر کشور شد","describe":" ایلام – ایرنا – تیم بدمینتون خراسان رضوی روز جمعه قهرمان مسابقه های بدمینتون قهرمانی بانوان کارگر کشور در ایلام شد.", "text":"به گزارش خبرنگار ایرنا در روز آخر این مسابقات که با حضور 13 تیم  از 11 مهرماه تا امروز در سالن زاگرس شهر ایلام برگزار شد ،تیم‌های خراسان‌ رضوی و فارس با برگزاری دیدار نهایی  به ترتیب اول ودوم شدند.تیم بدمینتون ایلام نیز با شکست تهران در  دیدار رده بندی به مقام سوم این رقابت ها دست یافت.آزاده طرازی از خراسان رضوی در بخش انفرادی نفر اول، ساناز تقوی از خراسان رضوی نفر دوم و مهسا حقیقت از اصفهان و ویدا طالبی از استان فارس بطور مشترک در بخش انفرادی سوم شدند.در پایان این رقابت های سه روزه  با اهدای جوایز، لوح و مدال  از تیم ها و افراد  برتر این رقابت ها تجلیل شد.7180/6034            "}