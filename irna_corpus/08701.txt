{"onTitr":" معاون سازمان شهرداری ها و دهیاری ها:    ","titr":" 2 هزار و 600 دهیار زن در کشور مشغول خدمت هستند","describe":" تهران - ایرنا - معاون امور دهیاری های سازمان دهیاری ها و شهرداری های کشور گفت: 2 هزار و 600 دهیار زن به خدمت رسانی در کشور مشغول هستند و در مجموع 92 درصد روستاها از خدمات دهیاری ها بهره مند می شوند.", "text":"سعیدرضا جندقیان روز پنجشنبه در گفت و گو با خبرنگار اجتماعی ایرنا افزود: به سکونت های بالای 20 خانوار، روستا و زیر 20 خانوار آبادی گفته می شود که از تعداد کل روستاها و آبادی های کشور، 39 هزار پارچه آن روستا هستند.وی خاطر نشان کرد: تعداد‌ بانوان دهیار طی سال 1393 با رشد 43 درصدی به 2 هزار و 167 نفر و با آغاز دوره پنجم شوراهای اسلامی تاکنون به 2 هزار و 600 نفر افزایش یافته است.وی اضافه کرد: استان های خراسان رضوی، کرمان، مازندران، سیستان و بلوچستان و گیلان به ترتیب دارای بیشترین دهیاران زن در پنجمین دوره شوراهای اسلامی هستند.جندقیان گفت: یکی از شرایط لازم برای دستیابی به توسعه پایدار، مشارکت زنان در سطح مدیریت است؛ زنان با حضور در نقش‌های مدیریتی در عرصه شهر و روستا می‌توانند در توسعه متوازن و پایدار نقش بسزایی داشته باشند.وی اظهار داشت: در عرصه‌های اقتصادی، اجتماعی، فرهنگی و سیاسی در جامعه، شاهد هستیم که بعد از پیروزی انقلاب اسلامی، همواره زنان ایران اسلامی توانسته‌اند با پیشرفت در عرصه تحصیل و کسب مدارج علمی و دانشگاهی، حضوری فعال و گسترده در جامعه داشته‌ باشند.معاون امور دهیاری های سازمان شهرداری‌ها و دهیاری‌ها خاطرنشان کرد: این مشارکت در تمام سطوح مدیریتی (ملی، منطقه ای، ناحیه‌ای و محلی) قابل ملاحظه و چشمگیر است و نظام مقدس جمهوری اسلامی، تصمیم‌گیری و برنامه‌ریزی در کشور را با بهره‌گیری از ساختارهای قانونی، فرادستی و بهره‌گیری هرچه بیشتر از این ظرفیت‌های موجود در کشور فراهم کرده و بر همین اساس بستر لازم برای مشارکت و حضور بیش از پیش زنان در جامعه ایجاد شده است.وی گفت: یکی از عرصه‌های قابل تامل برای حضور زنان در حوزه مدیریت روستا، نهاد دهیاری‌ است که با شروع به کار دهیاری‌ها بر اساس مصوبه مجلس شورای اسلامی تحقق یافت.جندقیان اظهار داشت: پس از تصویب «قانون تاسیس دهیاری‌های خودکفا» و در راستای تقویت بنیان مدیریت روستایی، وزارت کشور سیاست را‌ه‌اندازی، تقویت و ساماندهی تشکیلات دهیاری‌ها را در پیش گرفت.وی با بیان اینکه سهم‌ بانوان دهیار در سال‌های 86-84 با رشد 156 درصدی، از 150 به حدود 400 نفر، در سال های 90-86 با رشد 123 درصدی از 400 به 888 نفر و در سال های 90-93 با رشد 74 درصدی به هزار و 544 نفر رسیده است، افزود: این موضوع حاکی از رشد و بالندگی فکری و فرهنگی روستاییان و توانمندی زنان در عرصه مدیریت روستایی است.به گفته این مسئول در سازمان شهرداری ها و دهیاری ها، دهیاران زن، به عنوان نمایندگان دو اجتماع بزرگ از ایران شامل اجتماع زنان و اجتماع مدیران روستایی، بار سنگین مسئولیت مدیریت روستایی را بر دوش می‌کشند.در حال حاضر 21 میلیون و 366 هزار و 914 روستایی در 61 هزار و 724 روستا در کشور زندگی می کنند که 28.43 درصد از جمعیت کشور را تشکیل می دهند.اجتمام*2181*1834            "}