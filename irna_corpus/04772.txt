{"onTitr":"","titr":" شرایط کنونی بهترین فرصت برای حمایت از کالای ایرانی است","describe":" قزوین – ایرنا –  معاون امور صنایع وزارت صنعت، معدن و تجارت گفت: تغییرات ارزی و شرایط اقتصادی کنونی فرصت خوبی است تا برندهای تولیدی ایران بیشتر مورد حمایت و توجه قرار گیرند.", "text":"به گزارش ایرنا، محسن صالحی نیا روز دوشنبه در بازدید از کارخانه لوازم خانگی پارس در شهر صنعتی البرز قزوین افزود: وضعیت اقتصادی کنونی موجب شده است تا جلوی واردات کالاهای خارجی گرفته شده و واردات غیر رسمی نیز به دلیل بالا رفتن نرخ ارز و شرایط مخاطره آمیز بیش از بیش کم انگیزه شوند.صالحی نیا ادامه داد: این شرایط بهترین فرصت است تا واحدهای تولیدی داخلی با ظرفیت بیشتر به تولید ادامه داده و به شکل پررنگ تری محصولات خود را در بازار عرضه کنند.وی افزود: وزارت صنعت، معدن و تجارت به تبع سیاست های اقتصاد مقاومتی و هیات دولت حتما حمایت های لازم را از برندهای داخلی تولید محصولات خواهد داشت و در این زمینه کوتاهی نخواهد کرد.معاون امور صنایع وزارت صنعت، معدن و تجارت با بیان اینکه تامین مواد اولیه و مدیریت بازار ارز سیاست ما است، گفت: تلاش می کنیم مواد اولیه و ملزومات را به مقدار کافی طبق سیاست های دولت تامین کنیم تا با افزایش ظرفیت تولید کارخانجات و ارتقای کیفی محصولات  سطح دسترسی مشتریان به کالاهای داخلی را مضاعف سازیم.این مسئول ادامه داد: برای حل مشکل واحدهای تولیدی در بخش ارزی نیز بازار ثانویه پیش بینی شده است تا واحدهای تولیدی با مشکلات کمتری در بخش تامین مواد اولیه یا ترخیص کالاهای خود از گمرک مواجه باشند.صالحی نیا ادامه داد: در 6 ماه دوم سال حتما برای تامین و تدارک مواد اولیه برای واحدهای تولیدی با جدیت بیشتری اقدام خواهیم کرد و امیدواریم با تخصیص سطح بالاتری از میزان تسهیلات برای رفع مشکل کمبود نقدینگی این واحدها نیز اقدام کنیم.معاون وزیر صنعت با اشاره به مشکل واحد تولیدی لوازم خانگی پارس قزوین در زمینه تامین مواد اولیه و قطعاتی مانند کمپرسور افزود: چندین واحد در زمینه تولید این محصول در قزوین و استان های دیگر فعال بودند که بنا به دلایلی طی سال های گذشته تعطیل شدند.وی گفت: در صورت فعال سازی این گونه واحدها می توان بخش قابل توجهی از نیاز واحدهای تولیدی داخل را به این محصول برطرف کرد تا کارخانجات داخلی با ظرفیت و توان بیشتری به تولید ادامه دهند.استان قزوین سه هزار و 600 واحد تولیدی دارد.6101            "}