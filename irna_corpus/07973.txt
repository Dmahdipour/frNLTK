{"onTitr":"","titr":" جبهه مشترک سانچز و پوگبا علیه آقای خاص","describe":" تهران- ایرنا- گزارش روزنامه سان حاکی از آن است که «الکسیس سانچز» بازیکن تیم منچستر یونایتد از بودن در اولدترافورد رضایت نداشته و به مانند «پل پوگبا» هافبک فرانسوی این تیم، تنها راه ماندنش در جمع شیاطین سرخ را «برکناری» خوزه مورینیو سرمربی سرخ ها عنوان کرده است.", "text":"به گزارش ایرنا، روزنامه انگلیسی سان روز جمعه نوشت: دو طرف ماجرا در جریان بازی ها یا تمرینات از حرف زدن با یکدیگر خودداری می کنند، این در حالی است که سانچز در گفتگو با مدیر برنامه های خود از او خواسته تا با توجه به اینکه الان نمی تواند باشگاه را ترک کند، راهی برای رفع و رجوع بحران های اخیر بیابد.سانچز در آخرین بازی تیمش مقابل وستهم که در نهایت با شکست شاگردان مورینیو همراه شد، روی نیمکت هم حضور نداشت.مهاجم یونایتد اتفاقات اخیر را «نقض عهد» مقامات این باشگاه از شرایط مورد مذاکره در هنگام جدایی وی از آرسنال خواند و در این خصوص ابراز ناراحتی کرد.با این تفاسیر، سانچز هم به مانند «پل پوگبا» هافبک فرانسوی شیاطین سرخ که در حال دست و پنجه نرم کردن با تنش های به مراتب جدی تری با مورینیو است، به دومین بازیکنی تبدیل شد که اخراج سرمربی پرتغالی را شرط ماندنش در اولدترافورد دانسته است.تیم منچستر یونایتد که تا اینجای رقابت های فصل جدید، در چهار بازی خانگی مغلوب شده است، در هفته هشتم فردا از نیوکاسل میزبانی می کند و در صورت شکست در این دیدار، اوضاع مورینیو که در تازه ترین کنفرانس مطبوعاتی خود، با ثبت رکوردی جدید تنها 212 ثانیه با خبرنگاران گفت و گو کرده است؛ بیش از پیش متشنج خواهد شد.ورزشی**3991** 1055            "}