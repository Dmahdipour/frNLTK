{"onTitr":" رئیس دانشگاه پیام نور کشور:    ","titr":" اختیارات متمرکز پیام نور به استان ها تفویض می‌شود","describe":" شیراز- ایرنا- رئیس دانشگاه پیام نور کشور با اشاره به ضرورت آمایش آموزش عالی، ابراز داشت: آمایش در دانشگاه پیام نور از انتهای سال 1396 آغاز شده است و براساس آن تا دو سال آینده اختیارات متمرکز سازمان به مراکز استانی تفویض می‌شود.", "text":"به گزارش ایرنا، محمدرضا زمانی پنجشنبه 19 مهرماه در جمع خبرنگاران ابراز داشت: موضوع آمایش درسال 1395 در شورای عالی انقلاب فرهنگی تصویب شد و بر این اساس دانشگاه پیام نور نیز مکلف است هم در رابطه با واحدها، هم رشته ها و هم زیر‌نظام ها آمایش انجام دهد.رئیس عالی دانشگاه پیام نور افزود: همچنین دبیرخانه‌هایی در هر منطقه آموزشی تشکیل می‌شود که بر روند واگذاری اختیارات و اجرای صحیح آن نظارت می‌کند. وی بعد دیگر آمایش را مربوط به تغییرات در رشته‌های دانشگاهی دانست و بیان داشت: به جای رشته‌هایی که داوطلب یا بازار کار ندارند، گرایش‌های بین ‌رشته‌ای تعریف می‌شود و این کار حدود 2 سال زمان می‌برد و به صورت تدریجی اعمال خواهد شد. زمانی بیان کرد: دانشگاه پیام نور بزرگترین دانشگاه دولتی کشور است و  حدود چهارصد هزار دانشجو در کشور در همه مقاطع و در همه رشته ها جز پزشکی به تحصیل می پردازند.وی افزود: حدود چهار هزار عضو هیات علمی در موضوع آموزش و پژوهش در این دانشگاه فعالیت می‌کنند و بیش از ده هزار کارمند نیز مجموعه دانشگاه را از نظر اداری پشتیبانی می‌کنند.رئیس دانشگاه پیام نور کشور با بیان اینکه حدود 500 مرکز و واحد در داخل کشور داریم، بیان داشت: همچنین در بیش از 50 کشور مختلف هم مرکز واحد و نمایندگی داریم و فرصت ادامه تحصیل را برای آنها که دوست دارند در سیستم آموزشی ایران تحصیل کنند فراهم می کنیم.این مقام مسئول استقبال دانشجویان خارجی را در برخی سرشته ها مانند زبان فارسی و علوم قرآنی  چشمگیر دانست.وی علت این گستردگی را استوار بودن سیستم این دانشگاه در بحث آموزش و آزمون خواند که به صورتی یک نواخت در همه رشته ها و همه مراکز اعمال می‌شود.زمانی در ادامه از امکان انتقال حوزه آزمون در مناطق مختلف کشور سخن گفت و بیان داشت: با توجه به سیستم یک نواخت آزمون در مواقع امتحانی سه میلیون نفر آزمون متقاضی به صورت همزمان امتحان می‌دهند.رئیس عالی دانشگاه پیام نور گفت: این دانشگاه در حال جایگزینی سیستم محتوای الکترونیکی به جای کاغذی است. 7375 /1876            "}