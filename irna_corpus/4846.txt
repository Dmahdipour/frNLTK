{"onTitr":"","titr":" توسعه ورزش همگانی اولویت دانشگاه پیام نور در حوزه ورزش است","describe":" همدان- ایرنا- رئیس دانشگاه پیام نور مرکز همدان گفت: توسعه ورزش های همگانی محور اصلی این دانشگاه در حوزه تربیت بدنی دانشجویان است.", "text":"به گزارش ایرنا صفی الله صفایی روز دوشنبه در آیین برگزاری کلاس های آمادگی جسمانی دانشجویان دختر دانشگاه پیام نور همدان اظهار داشت: این دانشگاه در چارچوب تفاهم نامه با هیات ورزش های همگانی استان همدان به دنبال تقویت رشته های زیرمجموعه این هیات در بین دانشجویان است.وی اضافه کرد: بدون تردید ورزش های همگانی زمینه ساز نشاط ، تندرستی و سلامت دانشجویان است اینکه برگزاری دوره های آموزشی به تجربه و دانش آنها خواهد افزود.صفایی با قدردانی از هیات ورزش های همگانی استان همدان در همکاری بسیار مطلوب با دانشگاه پیام نور گفت: در حال گسترش برنامه های ورزش همگانی در بخش های مختلف هستیم.نائب رئیس هیات ورزش های همگانی همدان نیز در این آیین گفت: برگزاری کلاس های متعدد مربیگری به ویژه آمادگی جسمانی برای دانشجویان دانشگاه پیام نور برنامه ریزی شده است.مریم روحی افزود: رشته تربیت بدنی دانشگاه پیام نور همدان از ظرفیت بالایی برخوردار است و در طول سال آماده برگزاری دوره های رسمی مربیگری و داوری برای دانشجویان هستیم.وی اضافه کرد: همچنین به زودی جشنواره ای از مسابقات مختلف ویژه دانشجویان دانشگاه پیام نور برگزار می شود.دوره مربیگری درجه سه آمادگی جسمانی دانشجویان دختر دانشگاه پیام نور همدان به مدت یک هفته به میزبانی این دانشگاه برگزار شد.در این دوره 30 دانشجوی علاقه مند به مربیگری آمادگی جسمانی حضور داشتند.13 هزار دانشجو در مراکز پیام نور همدان مشغول به تحصیل هستند.7520/2087            "}