{"onTitr":"","titr":" کلمبیا نسبت به افزایش شمار مهاجران ونزوئلایی هشدار داد","describe":" تهران- ایرنا- وزیر خارجه کلمبیا روز گذشته اعلام کرد که اگر اوضاع ونزوئلا بدتر شود، ممکن است تا سال 2021 حدود چهار میلیون ونزوئلایی مهاجر در کلمبیا مستقر شوند.", "text":"به گزارش روز چهارشنبه ایرنا از خبرگزاری رویترز، 'کارلوس هولمز تروخیو' وزیر خارجه کلمبیا تصریح کرد که با توجه به این شرایط هزینه ها احتمالا حدود 9 میلیارد دلار خواهد شد.از زمان وخامت اوضاع در ونزوئلا به دنبال کمبود شدید مواد غذایی و دارو و همچنین تورم بسیار شدید، بسیاری از مردم به کشورهای همسایه مهاجرت کردند که کلمبیا نیز از جمله آنهاست.پیش از این حدود یک میلیون ونزوئلایی در کلمبیا زندگی کرده اند و حضور آنها هزینه هایی برای دولت بوگوتا داشته است.وزیر خارجه کلمبیا در ادامه افزود: در صورت وخامت اوضاع ونزوئلا، ممکن است حدود چهار میلیون شهروند ونزوئلایی در کلمبیا مستقر شوند. در این صورت ما با چالشی روبرو خواهیم شد که پیشتر هرگز با آن مواجه نشده بودیم.اظهارات این مقام ارشد کلمبیا در حالی مطرح شده است که براساس اعلام آژانس مهاجرت سازمان ملل، بیش از دو میلیون ونزوئلایی در سالهای اخیر کشورشان را ترک کرده اند که بیشتر آنها در کشورهای همسایه حضور دارند.کشورهای همسایه ونزوئلا نیز بارها خواستار کمک های بین المللی برای برآورده کردن نیازهای مهاجران ونزوئلایی شدند.به گزارش ایرنا، ونزوئلا ماه هاست با بدترین چالش های اقتصادی و اجتماعی چند دهه اخیر از جمله کمبود شدید مواد غذایی و دارو و همچنین تورم بسیار شدید روبرو بوده است. صندوق بین المللی پول اخیرا پیش بینی کرده که تورم ونزوئلا در پایان سال جاری میلادی به یک میلیون درصد خواهد رسید. نیکلاس مادورو رئیس جمهوری ونزوئلا پیشتر بارها اعلام کرده بود که کشورش درگیر یک جنگ اقتصادی تحت هدایت واشنگتن است.اروپام**9234**1485            "}