{"onTitr":" آیت الله نوری همدانی:    ","titr":" شورای نگهبان FATF را با دقت بررسی کند","describe":" قم- ایرنا- آیت الله حسین نوری همدانی از مراجع تقلید با ابراز تاسف و انتقاد از تصویب لوایح FATF در مجلس شورای اسلامی که با هشدار بزرگان و دلسوزان انقلاب همراه بود، گفت: امیدواریم شورای نگهبان با دقت این قرارداد را بررسی نماید تا مخالف شرع و قانون اساسی نباشد.", "text":"به گزارش ایرنا به نقل از مرکز خبر حوزه، وی روز چهارشنبه درپایان درس خارج فقه درمسجد اعظم قم، افزود: FATF، قراردادی عبری، عربی و  غربی است که با شاخصه های انقلاب منافات دارد و توقع داشتیم که بررسی بیشتری بر روی آن انجام شود.آیت الله نوری همدانی یادآور شد: نظر خود را درباره این قرارداد اعلام کردیم تا درآینده، تاریخ قضاوت نکند که ما سکوت کردیم.وی با اشاره به مشکلات این قرارداد، افزود: چگونه می توان قرارداد مبارزه با تامین منابع مالی تروریسم را امضا کرد و تعیین مصداق تروریست بر عهده آمریکا قرار داده شود؟ آمریکایی که عربستان و رژیم صهیونیستی را که دائم مشغول کشتار هستند تروریست نمی داند؛ اما حزب الله لبنان را تروریست معرفی می‌ کند.آیت الله نوری همدانی با بیان این که گرایش به اسلام و استکبار در کنار هم عملی نیست، گفت: رهبر انقلاب هم فرمودند کنوانسیون هایی و معاهداتی که در غرب طراحی می شود نباید ملاک کار نمایندگان قرار گیرد؛ بلکه باید قوانین داخلی وضع شود، اما برخی به این فرمایش توجهی نکردند.لایحه کنوانسیون مبارزه با تامین مالی تروریسم پس از ماه ها فراز ونشیب، سرانجام 15 مهرماه سال سالجاری به تصویب مجلس شورای اسلامی رسید.این مرجع تقلید در بخش دیگری از سخنان خود با اشاره به معیشت مردم، آن را بسیار ناراحت کننده عنوان کرد و از مسئولان درخواست کرد نظارت کامل و حل جدی و سریع مشکلات مردم را داشته باشند./2085/ 6133/            "}