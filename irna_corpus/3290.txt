{"onTitr":"","titr":" ایران به عضویت فدراسیون جهانی سوارکاری پیوست","describe":" شهرکرد - ایرنا - رئیس فدراسیون سوارکاری جمهوری اسلامی ایران از پذیرش ایران به عنوان دارای حق رای در فدراسیون جهانی سوارکاری خبر داد.", "text":"به گزارش ایرنا، مسعود خلیلی روز سه شنبه در مجمع انتخاب رئیس هیات سوارکاری چهارمحال و بختیاری در اداره کل ورزش و جوانان استان افزود: روز دوشنبه (دیروز) در مجمع جهانی سوارکاری با پذیرش ایران در فدراسیون جهانی سوارکاری موافقت شد.به گفته وی، با دعوت رسمی رئیس فدراسیون جهانی سوارکاری از ایران دو نماینده از فدراسیون در مجمع جهانی اسبدوانی شرکت کردند.رئیس فدراسیون سوارکاری افزود: پس از دعوت ' لوئیز رومنه ' رئیس فدراسیون جهانی اسبدوانی از فدراسیون سوارکاری ایران ، گزارشی از فعالیت های سوارکاری ایران ارائه و یک فیلم 10 دقیقه ای از تاریخچه این رشته در مجمع جهانی پخش شد.به گفته وی، حدود یک سال پیش از این، ایران تنها عضو ناظر بود که حق رای نداشت و از این پس ایران در فدراسیون جهانی سوارکاری نیز حق رای خواهد داشت.خلیلی گفت: یک سال پس از عضویت بدون رأی و نیز پذیرفته شدن کتاب تبارنامه اسب ایران، این نخستین بار است که فدراسیون ایران به عنوان عضو رسمی در این مجمع شرکت کرد.رئیس فدراسیون اسب سواری به توسعه این رشته در کشور اشاره کرد و گفت: امسال برای نخستین بار در ماده درساژ آسیا' طوفان ترابی' سوارکار جوام ایران در رقابت‌های سه‌روزه (Eventing) شرکت کرد و نتایج مطلوبی را به دست آورد.خلیلی یادآور شد: در زمان حاضر نیز'ارشیا نجفی نیا' سوارکار جوان زنجانی در مسابقات پرش با اسب المپیک جوانان 2018 در شهر بوینوس آیرس آرژانتین در رده جوانان حضور دارد که این یک حرکت روبه رشد برای ایران است.رئیس فدراسیون سوارکاری ، توسعه سه رشته استقامت، هنرهای رزمی و جشنواره زیبایی اسب را از مهمترین برنامه استانها در این رشته عنوان کرد و گفت: این در رشته هنرهای رزمی با اسب قهرمان جهان است و امسال نیز ایران میزبانی این رشته را برعهده خواهد داشت.وی گفت: هیات های استانی باید به دنبال جذب حامی مالی باشند و چشم به اعتبارات وزارت ورزش و جوانان نداشته باشند و در ترکیب هیات رئیسه نیز از افرادی که توانایی جذب اسپانسر را دارند، استفاده کنند.مدیرکل ورزش و جوانان چهارمحال و بختیاری نیز این استان را یکی از استانهای مستعد برای رشته سوارکاری دانست و گفت: هیات سوارکاری استان باید در هر 9 شهرستان فعالیت داشته باشد.حمید کریمی افزود: وجود باشگاه های سوارکاری، وجود نژاد اسب دره شوری و سوارکاران مستعد می تواند این استان به یکی از پایگاه های مهم رشته سوارکاری تبدیل کند.به گزارش ایرنا، در این مجمع سید کاظم حسینی به عنوان رئیس جدید هیات سوارکاری چهارمحال و بختیاری انتخاب شد و از خدمات 4ساله فریدون رئیسی دهکردی در این سمت قدردانی شد.هم اکنون بیش از 200 راس اسب ورزشی در چهارمحال و بختیاری وجود دارد که در سالهای گذشته مسابقات کورس به صورت فصلی برگزار می شد.2097            "}