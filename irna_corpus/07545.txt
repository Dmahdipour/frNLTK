{"onTitr":" امام جمعه دزفول:    ","titr":" جمهوری اسلامی با قدرت به سمت اهداف خود پیش می رود","describe":" دزفول - ایرنا - امام جمعه دزفول با اشاره به تلاش دشمن برای سرنگونی نظام مقدس جمهوری اسلامی از 40 سال قبل تاکنون گفت: جمهوری اسلامی با وجود توطئه های فراوان دشمنان، با صلابت و قدرت به سمت اهداف خود پیش می رود.", "text":"به گزارش ایرنا حجت الاسلام سید محمد علی قاضی دزفولی روز شنبه در آیین صبحگاه مشترک نیروی انتظامی در فرماندهی انتظامی دزفول افزود: دشمنان در 40 سال گذشته بارها علیه نظام مقدس جمهوری اسلامی توطئه و خلف وعده کرده اند ولی نتوانسته اند خدشه ای به حرکت ملت ایران وارد کنند.وی پیروی از مکتب امام حسین(ع) را رمز پیروزی ملت ایران در مقابله با فشارها و تحریم های دشمن دانست و اظهار داشت: ملت ایران هرگز زیر بار ذلت نمی روند و در مقابل دشمن تسلیم نمی شوند.امام جمعه دزفول پیام ایران به دشمن را قدرت و صلابت خواند و افزود: نیروهای مسلح ایران همواره با اقتدار برای دفاع از تمامیت ارضی کشور در صحنه ایستاده اند.وی با تاکید بر لزوم رفع مشکلات داخلی گفت:‌ دشمن وقتی درمقابل ایران شکست خورد راه قانون گریزی و عهدشکنی در معاهدات بین المللی را برگزید.حجت الاسلام قاضی دزفولی با تبریک هفته نیروی انتظامی گفت: پلیس با انجام درست وظایف خود در برخورد با مخلان نظم و امنیت می تواند اعتماد مردم را جلب کند.** رمز اقتدار پلیس ایمان و مردم داری نیروهای آن است فرمانده انتظامی دزفول نیز در این آیین با بیان اینکه اقتدار پلیس به سلاح و تعداد نفرات و تجهیزات نیست، گفت: ایمان و مردم داری رمز اقتدار و موفقیت پلیس ایران است. سرهنگ علی الهامی با تبریک فرا رسیدن هفته ناجا افزود: خدمت به نظام مقدس جمهوری اسلامی و مردم ولایتمدار خوزستان که دین خود را به نظام، انقلاب و رهبری ادا کرده اند، توفیق بزرگی است.وی با اشاره به برنامه های هفته نیروی انتظامی در شهرستان دزفول گفت: حضور در مساجد و مدارس با هدف رفع مشکلات مردم، اطلاع رسانی و آگاه سازی خانواده ها در خصوص آسیب های اجتماعی از طریق رسانه ها و اهدای خون کارکنان نیروی انتظامی از جمله برنامه های هفته نیروی انتظامی می باشند.فرمانده انتظامی دزفول افزود: پلیس در ماموریت های مختلف به عنوان یک سازمان دولتی موفق به جلب اعتماد مردم شده است.وی با اشاره به گرانی های اخیر اظهار داشت: شاه کلید رفع مشکلات اقتصادی بنا به فرموده رهبر معظم انقلاب حمایت از کالای ایرانی است که باید در این راستا کیفیت تولیدات بالا برود.سرهنگ الهامی افزود: تحقق شعار امسال نه تنها مشکلات اقتصادی را رفع می کند بلکه پیامدهای بسیاری نظیر تربیت هویت ملی، افزایش حس خودباوری و کم اثر کردن تحریم ها می شود.وی مقابله جدی با جرم و کشف سرقت ها را از توقعات مهم مردم دزفول دانست و گفت: نیروی انتظامی از هیچ تلاشی در این راستا دریغ نمی کند.فرمانده انتظامی دزفول افزود: طرح های مختلفی برای مبارزه جدی با جرائم خشن، سرقت، قاچاق ارز و مواد مخدر اجرا شده است که متلاشی شدن باندهای سارقین و دستگیری آنها احساس امنیت در شهرستان بالا رفته است.وی با تاکید بر لزوم مشارکت مردم با پلیس اظهار داشت: این مشارکت منجر به ایجاد امنیت روانی در جامعه می شود.3022            "}