{"onTitr":"","titr":" 4 متخلف زیست محیطی در چهارمحال و بختیاری دستگیر شدند","describe":" شهرکرد- ایرنا- مدیرکل حفاظت محیط زیست چهارمحال و بختیاری گفت: 4 متخلف زیست محیطی استان در روزهای اخیر شناسایی و دستگیر شدند.", "text":"به گزارش روز یکشنبه ایرنا از روابط عمومی محیط زیست استان، شهرام احمدی افزود: ماموران یگان حفاظت محیط زیست استان هنگام گشت و کنترل در منطقه حفاظت شده شیدا، 2 متخلف زیست محیطی را پیش از اقدام به شکار شناسایی و دستگیر کردند.وی گفت:از این متخلفان 2 قبضه سلاح شکاری بدون مجوز و 8 تیر فشنگ جنگی و 14 تیر فشنگ ساچمه زنی، 2 قطار فشنگ و سایر ادوات شکار و صید کشف کردند.احمدی از دستگیری 2 متخلف شکار غیرمجاز دیگر نیز در شهرستان کوهرنگ خبر داد و گفت: ماموران یگان حفاظت با گشت زنی و کنترل، یک مختلف شکار غیرمجاز را هنگام شکار کبک در منطقه بازفت و یک نفر دیگر را حوالی دشت لاله شناسایی و دستگیر کردند.وی گفت: از هرکدام از متخلفان یک قطعه کبک و یک قبضه اسلحه شکاری تک لول کشف و ضبط شد.به گزارش ایرنا، براساس بند الف ماده قانون مجازات قاچاق اسلحه و مهمات و دارندگان سلاح غیرمجاز هرکس به طور غیر مجاز سلاح شکاری و یا مهمات آن را خریداری یا نگهداری و حمل کند به حبس از 91 روز تا 6 ماه محکوم خواهد شد. شکار یا زنده گیری هرگونه پرنده وحشی بدون داشتن مجوز از حفاظت محیط زیست غیر قانونی است.7360/2097            "}