{"onTitr":" رحمانی فضلی خبر داد:    ","titr":" بررسی سیاست گذاری و صحت اطلاع رسانی در ستاد تبلیغات اقتصادی","describe":" تهران - ایرنا - رییس ستاد اطلاع رسانی و تبلیغات اقتصادی کشور گفت: سیاست گذاری، هماهنگی و دقت در اطلاع رسانی در نخستین جلسه این ستاد مورد بررسی قرار گرفت.", "text":"به گزارش خبرنگار سیاسی ایرنا، عبدالرضا رحمانی فضلی روز پنج شنبه و پس از نخستین جلسه ستاد اطلاع رسانی تبلیغات اقتصادی کشور گفت: امروز نخستین ستاد اطلاع رسانی و تبلیغات اقتصادی کشور تشکیل شد، برگزاری این ستاد در جلسه سران قوا تصویب و ابلاغ شده بود.وی افزود: هدف از برگزاری این جلسه این بود که در جهت آرامش، اطمینان و هماهنگی در امور اطلاع رسانی و پاسخگویی های به موقع توسط مسوولان و مدیریت مناسب عرصه خبر و اطلاع رسانی با کمک همه دستگاه های نوزده گانه ای که در این ستاد هستند کارها را جلو ببریم.رحمانی فضلی با اشاره به این که درجلسه امروز این ستاد همه اعضا شرکت کرده بودند یادآورشد: در این جلسه مقرر شد سیاست های این ستاد تبیین و کارگروه های مختلف تشکیل شود و با اطلاع رسانی به موقع، دقیق و درست با مردم ارتباط مطلوبی ایجاد شود که هم خلاءهای موجود در حوزه اقتصادی توسط خود دستگاه ها پوشانده شود و هم انحرافاتی که در عرصه خبری و اطلاع رسانی توسط رسانه های خارجی مطرح می شود پوشش مناسب داده شده و برخورد مناسب صورت گیرد و هم از تعدد و تنوع اطلاع رسانی در دستگاه های مختلف که بعضا با هم تفاوت ها و تقابل هایی دارد و مردم را در تصمیم گیری دچار مشکل می کنند پاسخ مناسب داده شود.وی گفت: با انگیزه ای که دوستان دارند و با نیت فعالانه و خیری که در جهت این امر در اعضا دیدم امیدواریم این خلا را پر کنیم و بتوانیم پاسخ مناسبی دهیم.رحمانی فضلی ادامه داد: در عرصه خبر و اطلاع رسانی ظرفیت های بسیار زیادی از جمله صدا و سیما تا مطبوعات، فضای مجازی، کانال ها، ائمه جمعه، هزاران تریبون در کشور، نمایندگان مجلس، روابط عمومی های دستگاه های مختلف وجود دارد که همه این ها باید در این عرصه به ما کمک کنند.وزیر کشور افزود: نخستین موضوع بحث سیاست گذاری، هماهنگی و دقت در اطلاع رسانی است که حتما باید با سرعت و صحت باشد.رحمانی فضلی ادامه داد: انتظار ما از رسانه ها این است که در عرصه جنگ رسانه ای و اقتصادی که رهبر معظم انقلاب در بیاناتشان به جنگ رسانه ای تاکید کردند، رسانه ها فرماندهان جبهه های نبرد رسانه ای هستند و چون بنده هم 10 سال در رسانه بودم ظرفیت آنان را به ویژه ظرفیت انسانی رسانه های داخلی بسیار زیاد است، آنان دارای انگیزه، علم و تجربه هستند و من مطمئنم در این عرصه موفق هستیم.وی در پاسخ به این سوال که آیا برنامه اقتصادی دولت به دلیل نداشتن سخنگو توسط وی ارائه می شود یا خیر گفت: هر دستگاهی مباحث و موضوعات خود را متولی است و ما قرار نیست سخنگو باشیم یا در امور دستگاه ها دخالت کنیم.وی ادامه داد: ما فقط سیاست گذاری و هماهنگی و بین دستگاه ها وحدت نظر و رویه ایجاد می کنیم، بنا شده است که هر 19 دستگاه عضو این ستاد یک مسوول داشته باشد که حرف درست و صحیح را آن مسوول به اطلاع مردم برساند.رییس ستاد اطلاع رسانی و تبلیغات اقتصادی کشور گفت: قرار است دستگاه ها این افراد را به زودی اعلام کنند.وزیر کشور با بیان این که جلسات ستاد به صورت هفتگی برگزار می شود اظهار داشت: کارگروه های ما فعال خواهند شد و کاگروه رسانه، رصد و پایش، کارگروه عملیات روانی، کارگروه اقتصادی (تحولات اقتصادی) جزو کارگروه های ما خواهد بود.اولین جلسه این ستاد امروز (پنج شنبه ) در محل وزارت کشور برگزارشد.سیام**9121 ** 1200            "}