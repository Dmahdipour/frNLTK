{"onTitr":"","titr":" المسیره: 42 نظامی سعودی در جنگ یمن در ماه گذشته کشته شدند","describe":" تهران - ایرنا - شبکه تلویزیونی خبری 'المسیره' در گزارشی از کشته شدن 42 نظامی عربستانی و زخمی شدن 24 متجاوز سعودی در جبهه های مختلف جنگ یمن طی شهریور ماه خبر داد.", "text":"به گزارش المسیره، با وجود اینکه اسامی کشته و زخمی های نظامیان سعودی در جبهه های 'جیزان'، 'نجران' و 'عسیر' در رسانه های رسمی و غیررسمی عربستان اعلام شده، اما خبرگزاری عربستان(واس) به کتمان تعداد تلفات پرداخته و در گزارش های خود به هلاکت 32 نظامی سعودی در جبهه های مذکور اشاره کرده است.به تایید منابع خبری، طی 9 ماه گذشته بیش از 467 نظامی سعودی کشته و 293 نفر از آنان زخمی شده اند.در میان کشته شدگان نظامیان سعودی، دو افسر درجه دار وجود دارد که بر اثر سقوط هواپیمای نظامی عربستانی در استان 'المهره' کشته شده اند.به گفته یک منبع نظامی ارتش و کمیته های مردمی یمن، شمار واقعی کشته و زخمی های نظامیان سعودی بسیار بیشتر از اسامی اعلام شده در رسانه های سعودی است اما رژیم آل سعود سعی در مخفی کردن خسارت های جانی و مالی برای چهارمین سال متوالی تجاوز به یمن دارد.**حمله توپخانه ای ارتش یمن به مواضع مزدوران در تعز حمله توپخانه ای روز گذشته (شنبه) ارتش و کمیته های مردمی یمن به محل تجمع و مواضع مزدوران عربستانی در استان 'تعز' شماری کشته و زخمی به جا گذاشت. یک منبع نظامی در این باره گفت: یگان توپخانه ای ارتش و کمیته های مردمی با هدف قرار دادن محل تجمع مزدوران عربستانی در جبهه 'الصلو'، شماری از آنها را کشته و زخمی کردند.همچنین نیروهای ارتش یمن، ضمن دفع پیشروی مزدوران عربستانی در جبهه 'المفالیس' در شهر حیفان استان تعز، دهها مزدور را کشته و زخمی و تجهیزات نظامی آنها را منهدم کردند.** هدف گیری مواضع مزدوران در جیزان و عسیر  یگان موشکی و توپخانه ای ارتش یمن روز گذشته محل تجمع نظامیان سعودی و مزدوران آنها را در جیزان و عسیر هدف قرار داد. به گفته یک منبع نظامی، یگان موشکی و کمیته های مردمی یمن با شلیک موشک به محل تجمع نظامیان سعودی و مزدوران آنها در گذرگاه 'علب' در عسیر شماری از آنها را کشته و زخمی کرد.توپخانه ارتش یمن نیز با هدف قرار دادن محل تجمع نظامیان سعودی در 'برج الخشل' در جیزان خسارات زیادی به آنها وارد کرد.همچنین یگان موشکی و توپخانه ای ارتش یمن روز جمعه 13 مهر ماه محل تجمع نظامیان سعودی و مزدوران آنها در جیزان هدف قرار داد.عربستان از ششم فروردین سال 1394 در قالب ائتلافی از چند کشور عربی و با چراغ سبز آمریکا، حملات گسترده ای را علیه یمن فقیرترین کشور عربی آغاز کرد تا به بهانه بازگرداندن رئیس جمهوری مستعفی این کشور به قدرت، به اهداف و زیادخواهی های سیاسی خود جامه عمل بپوشاند. ائتلاف سعودی گرچه تا کنون در کسب اهداف خود ناکام مانده، اما این اقدام نظامی سبب ویرانی یمن و نیز مرگ و زخمی شدن حدود 40 هزار یمنی شده است.خاورم ** 1453 **1071**1586            "}