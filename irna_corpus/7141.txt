{"onTitr":"","titr":" تصادف در جاده دهگلان - حسین آباد 2 کشته بر جا گذاشت","describe":" سنندج - ایرنا - جانشین فرمانده پلیس راه انتظامی کردستان گفت: تصادف در جاده فرعی دهگلان - حسین آباد میان 2 دستگاه خودرو سواری 2 کشته بر جا گذاشت.", "text":"سرهنگ حمید عبدالملکی روز شنبه در گفت و گو با خبرنگار ایرنا اظهار داشت: 2 خودروی پژو 405 در این حادثه از مقابل با هم برخورد کردند.وی افزود: علت وقوع این حادثه انحراف به چپ خودروی پژویی بود که از سمت حسین آباد(دیواندره) به دهگلان در حرکت بود.سرهنگ عبدالملکی اضافه کرد: در نتیجه این تصادف 2 نفر از سرنشینان این دو خودرو مصدوم شدند ضمن اینکه بر اثر شدت برخورد هر دو خودرو آتش گرفتند.طول شبکه راه های استان هفت هزار و 834 کیلومتر است که این میزان شامل 6 هزار کیلومتر راه روستایی، ٢٢٦ کیلومتر بزرگراه، ٣٠٨ کیلومتر راه اصلی و یک هزار و ٣٠٠ کیلومتر راه فرعی است. بر اساس آمار علوم پزشکی کردستان در سال گذشته شاهد مرگ 336 نفر بر اثر تصادفات برون شهری و روستایی بوده ایم.بر همین اساس تعداد مصدومین تصادفات برون شهری 6 هزار و 949 نفر بوده است که نسبت به سال ما قبل از آن که پنج هزار و 624 نفر مصدوم شده بودند میزان مصدومیت ناشی از تصادفات 23.6 درصد رشد داشته است.6108/9102            "}