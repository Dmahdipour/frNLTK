{"onTitr":"","titr":" یک میلیارد و850 میلیون ریال کمک در عسلویه جمع آوری شد","describe":" بوشهر- ایرنا- مدیر کمیته امداد امام خمینی(ره) شهرستان عسلویه گفت: امسال در جشن عاطفه ها در این شهرستان یک میلیارد و 850 میلیون ریال کمک نقدی و غیر نقدی جمع آوری و بین دانش آموزان کم بضاعت توزیع شد.", "text":"سید علی حسینی روز شنبه در گفت وگو با ایرنا افزود: این کمک ها را افراد خیر، شوراهای اسلامی، شرکت های صنعتی و دانش آموزان مدارس عسلویه به دانش آموزان نیازمند اهدا کردند.وی با بیان اینکه این کمک ها نسبت به سال گذشته 30 درصد رشد داشته است، اضافه کرد: کمک های جمع آوری شده در اختیار 300 دانش آموزان نیازمند زیر پوشش قرار گرفت.حسینی یادآورشد: همچنین در ابتدای سال تحصیلی جدید 170 بسته لوازم التحریر به ارزش 430میلیون ریال بین دانش آموزان نیازمند توزیع شد.وی گفت: یک هزار و 50 خانوار با 2 هزار و 350 نفر جمعت از خدمات کمیته امداد شهرستان عسلویه بهره مند هستند.7207/6043            "}