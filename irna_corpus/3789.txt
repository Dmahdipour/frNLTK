{"onTitr":"","titr":" 55 درصد روستاهای بانه کمبود شدید آب دارند","describe":" سنندج - ایرنا - مدیر آب و فاضلاب روستایی بانه گفت: 55 درصد روستاهای این شهرستان شامل 44 روستا، با مشکل کمبود شدید آب شرب مواجه هستند و آبرسانی به اهالی این روستاها به صورت سیار و با تانکر انجام می شود.", "text":"هاوری نصیری روز سه شنبه در گفت و گو با خبرنگار ایرنا اظهار داشت: از این 44 روستا اکنون به 13 روستا به صورت سیار و با استفاده از تانکر آبرسانی می شود.وی با بیان اینکه با استفاده از یک تانکر 12 هزار لیتری در طول هفته به این روستاها آبرسانی می شود، افزود: به دلیل نداشتن تانکر حمل آب و امکانات، توان آبرسانی به دیگر روستاهای مواجه با بحران کم آبی را نداریم.مدیر آبفار بانه با اشاره به اینکه مجتمع آبرسانی «شیوه ده» با مشکل کمبود شدید آب مواجه است، اضافه کرد: این مجتمع آب 6 روستای بانه را تامین می کند اما بدلیل کاهش 50 درصدی آب چاه های تامین کننده این مجتمع، به ناچار آبرسانی به صورت سیار انجام می شود.وی با بیان اینکه به ناچار از مخزن مادر به مجتمع شیوه ده آب تزریق می کنیم، یادآور شد: تلاش ما این است این مجتمع را به شبکه آبرسانی شهر بانه متصل کنیم تا مشکل کمبود آب آن بر طرف شود.نصیری خواستار کمک مدیریت بحران استانداری برای رفع مشکل کمبود آب روستاهای بانه شد و تاکید کرد: تاکنون چندین بار از استانداری تقاضای کمک کردیم اما هیچ اقدامی در این زمینه صورت نگرفته است.به گزارش ایرنا، 97 روستا و 9 هزار و 150 مشترک از خدمات شرکت آب و فاضلاب روستایی شهرستان بانه بهره مند هستند.شهرستان بانه در 240 کیلومتری شمال غرب سنندج واقع شده است و 115 هزار و 325 نفر جمعیت دارد که 158 هزار و 690 نفر آن جمعیت شهری و 43 هزار و 365 نفر جمعیت روستایی است.7355/9102            "}