{"onTitr":"","titr":" تیرانداز همدانی تنها مدال آور بازی های آسیایی بود","describe":" همدان-ایرنا- مدیرکل ورزش و جوانان همدان گفت: تیرانداز همدانی تنها مدال آور این رشته ورزشی در کاروان ایران در بازی های آسیایی بود.", "text":"رسول منعم روز سه شنبه در کارگاه آموزشی تپانچه با حضور «الکساندر سماکین» سرمربی اوکراینی تیم ملی تپانچه ایران اظهار داشت: مه لقا جام بزرگ تنها مدال آور تیم ملی تیراندازی کشورمان در بازی های آسیایی 2018 اندونزی بود و به نشان ارزشمندی دست یافت.وی اضافه کرد: تیراندازی همدان همواره جزو برترین های کشور بوده و افتخارآفرینان ارزشمندی از این استان در ویترین مفاخر تاریخ تیراندازی کشور ماندگار هستند.رئیس هیات تیراندازی همدان نیز در این آیین گفت: توسعه رشته تپانچه در دستور کار است و می خواهیم این ورزش همانند تفنگ توسعه چشمگیری در سطح استان داشته باشد.ناصر محمودی افزود: این کارگاه نیز در راستای ارتقا سطح فنی و دانش تیراندازان در رشته تپانچه دایر شده و فدراسیون و دستگاه ورزش استان حمایت همه جانبه از برپایی این کارگاه داشته اند.وی بیان کرد: تیراندازی در وضعیت مناسبی قرار دارد و در تپانچه نیز جزو بهترین های ایران هستیم.کارگاه آموزشی «الکساندر سماکین» سرمربی اوکراینی تیم ملی تپانچه ایران امروز سه شنبه در همدان دایر شده است.سرمربی تیم ملی تپانچه کشورمان همراه با محسن نصراصفهانی مربی تیم ملی به همدان سفر کرده تا یک دوره کارگاه آموزشی رشته تپانچه برای مربیان و ورزشکاران این رشته برگزار کند.7520/2087            "}