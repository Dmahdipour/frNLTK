{"onTitr":"","titr":" بیش از 2 میلیارد ریال کمک جشن عاطفه ها در قاینات جمع آوری شد","describe":" بیرجند - ایرنا - مدیر کمیته امداد امام خمینی (ره) قاینات گفت: تاکنون بیش از 2 میلیارد و 150 میلیون ریال در جشن عاطفه ها جمع آوری شده است.", "text":"به گزارش ایرنا حسین حسینی روز چهارشنبه در حاشیه آیین نواختن زنگ جشن عاطفه ها در مدارس شهرستان قاینات همزمان با سراسر کشور و استان افزود: این میزان کمک با راه اندازی 109 پایگاه ثابت و سیار از نیمه شهریور امسال در مدارس، مساجد و میعادگاه های نمازجمعه جمع آوری شده است که با اتمام طرح بین 451 دانش آموز کم برخوردار و 345 فرزند یتیم و محسنین توزیع خواهد شد.وی اظهار داشت: سال گذشته در مراسم جشن عاطفه ها در مجموع یک میلیارد و 820 میلیون ریال جمع آوری و بین دانش آموزان توزیع شده بود.حسینی گفت: 2 هزار و 543 خانوار با جمعیت پنج هزار و 161 نفر از مستمری بگیران، معیشت بگیر، بیماران صعب العلاج و زنان سرپرست خانوار زیر پوشش کمیته امداد قاین هستند.مرحله دوم جشن عاطفه ها در سال 1397 با شعار «لبخند مهر بسته به مهر شما» در مدرسه شاهد یاس نبی شهر قاین با حضور مسئولان و دانش آموزان برگزار شد.شهرستان قاینات با جمعیت 116 هزار و 181 نفر و دارای سه بخش، پنج شهر و 8 دهستان در شمال استان خراسان جنوبی واقع شده و شهر قاین مرکز شهرستان قاینات در 100 کیلومتری شمال بیرجند مرکز خراسان جنوبی است.7218*3028            "}