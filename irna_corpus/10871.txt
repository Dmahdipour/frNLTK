{"onTitr":"","titr":" نمایشگاه باستان‌شناسی هلند در موزه ملی ایران گشایش یافت","describe":" تهران- ایرنا- مجموعه آثار نمایشگاه «باستان‌شناسی و هنر سرزمین هلند به‌روایت موزه درنتس» با حضور سفیر هلند در ایران، معاون هنری وزارت فرهنگ و ارشاد اسلامی و مدیر کل دیپلماسی عمومی وزارت امور خارجه در موزه ملی گشایش یافت.", "text":"به گزارش ایرنا، مجموعه آثار نمایشگاه «باستان‌شناسی و هنر سرزمین هلند به‌روایت موزه درنتس» از کشور هلند که هفته پیش وارد ایران شده بود امروز سه شنبه با حضور «یاپ ورنر» سفیر هلند در تهران، سید علی پاکدامن مدیر کل دیپلماسی عمومی وزارت امور خارجه و سیدمجتبی حسینی معاون امور هنری وزارت فرهنگ و ارشاد اسلامی افتتاح شد.بنا به همین گزارش، این نمایشگاه شامل 331 ظرف سفالین و فلزی، ابزار سنگی، زیورآلات، مومیایی طبیعی انسان، تابلو نقاشی و سفال قرون 19 و 20 در سه بخش باستان‌شناسی، سفال و نقاشی‌های قرن نوزده و بیست هلند از 10 مهرماه 1397 تا 17 فروردین 1398 به نمایش درمی آید. موزه درنتس (Drents) در شهر آسن (Assen) هلند قرار دارد، این موزه با بیش از 160 سال قدمت، در استان درنته در شمال هلند مجموعه ای از آثار دوره های پیش از تاریخ تا هنر معاصر را در خود گردآورده است.مدیرکل موزه ها و اموال منقول تاریخی کشور نیز فروردین امسال به ایرنا گفته بود: «بریتیش میوزیوم» انگلستان در اواخر بهار و موزه درنتس هلند در اوایل پاییز امسال، میزبان نمایشگاهی از اشیای باستانی ایران خواهند بود.براساس تفاهم‌نامه موزه ملی ایران و موزه درنتس، 196 اثر از 70 مکان باستانی ایران از 26 خردادماه 1396 تا 27 آبان همین سال، در نمایشگاهی با عنوان «ایران: مهد تمدن» در هلند به نمایش درآمد اما نمایشگاه آثارمنتخب ایران در بریتیش میوزیوم هنوز تحقق پیدا نکرده است.این برنامه ها از سال گذشته (96) و در آستانه 80 سالگی تاسیس موزه ملی، معروف به «موزه مادر ایران»، برای رونق بخشی به مراودات و تبادلات نمایشگاهی بین المللی با موزه های مطرح دنیا، طراحی و اجرا شد. بر همین اساس و پیش از همکاری با موزه هلندی، موزه ملی برپایی نمایشگاه های مختلفی از جمله آثار باستانی از تمدن اورارتویی ارمنستان در مهرماه 96، آثاری ازتمدن سیلای کره جنوبی در آبان ماه و 56 اثر متعلق به موزه لوور فرانسه از اسفند ماه 96 تا تیر 97را به اجرا درآورد که مورد اقبال علاقه مندان و توجه مسئولان قرار گرفت. فراهنگ**3079** 9053            "}