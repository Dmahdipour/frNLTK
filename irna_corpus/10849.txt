{"onTitr":"","titr":" افزون بر 50 نفر از مخلان امنیت جاده های اصفهان دستگیر شدند","describe":" اصفهان- ایرنا - فرمانده انتظامی اصفهان با اشاره به دستگیری افزون بر٥٠ نفر از مخلان امنیت جاده های این استان گفت: این نهاد با کسانی که در محوررهای ارتباطی برای تردد کالاهای مورد نیاز مردم ممانعت و ناامنی ایجاد کنند، برخورد می کند.", "text":"به گزارش ایرنا، سردار مهدی معصوم بیگی روز سه شنبه در جمع خبرنگاران افزود : نیروی انتظامی اجازه نمی دهد که در جابجایی خودروهای حامل بار دارو، سوخت و کالاهای مورد نیاز مردم مشکلی ایجاد شود و مردم تحت تاثیر قرار بگیرند.وی اظهارداشت : گشت های انتظامی به صورت آشکار و پنهان در جاده های استان حضور دارند و با مخلان نظم و امنیت برخورد می کنند.وی خاطرنشان کرد : بنابر اعلام دادستان کل کشور جرم این افراد قطاع الطریق است و مجازات سختی برای آنها در قانون پیش بینی شده است.**موضوع کودک فلاورجانی ربایش نبودرییس پلیس استان اصفهان درباره علت کودک آزاری و مرگ کودک فلاورجانی، تصریح کرد : این موضوع ربایش نبوده بلکه ریشه آن مربوط به مواد مخدر بوده است.جمعه شب هفته گذشته ، خبر بدحالی یک کودک پنج ساله اهل فلاورجان از طریق همسایگان به اورژانس اعلام شد اما پس از رسیدن نیروهای این مرکز به محل، 2 ساعت از زمان مرگ این کودک گذشته بود.وی با بیان این که فرد قاتل حداقل چهار بار به جرم شرارت، ضرب و جرح، سرقت و خرید و فروش مواد مخدر توسط پلیس دستگیر شده و به مراجع قضایی تحویل داده شده است افزود: در  مورد این واقعه تا زمان حضور کودک در بیمارستان هیچ گونه اطلاعی به پلیس داده نشده بود.معصوم بیگی ادامه داد : بلافاصله پس از اطلاع پلیس چهار تیم تخصصی در صحنه حاضر و مسوول پیگیری پرونده شدند و در کمتر از ٤٨ ساعت فرد قاتل دستگیر و در اختیار مراجع قضایی قرار گرفت. ** ٥٦ برنامه در هفته نیروی انتظامی اجرا می شودرییس پلیس استان اصفهان از اجرای ٥٦ برنامه در هفته نیروی انتظامی (از ١٣ تا ١٩ مهر) خبر داد و گفت: شعار امسال این هفته 'پلیس مقتدر، امین مردم' است. وی برگزاری صبحگاه مشترک نیروهای مسلح به میزبانی نیروی انتظامی و  مانور اقتدار پلیس، همایش تجلیل از نمونه های ترافیکی، بازدید دانش آموزان از کلانتری‌ها و مقرهای نیروی انتظامی، همایش تخصصی با حضور نگهبانان محله ،همایش طلایه داران امنیت اخلاقی و حضور کارشناسان در مدارس را از جمله برنامه های این هفته برشمرد.** وقوع جرم در فضای مجازی 110درصد افزایش یافتمعصوم بیگی از افزایش ١١٠ درصدی جرایم در فضای مجازی در ٦ ماهه امسال نسبت به مدت مشابه در سال قبل خبر داد ئ گفت : برداشت اینترنتی غیرمجاز از حساب ‌های مردم و حساب‌ های بانکی که 300 درصد افزایش داشته است، کلاهبرداری رایانه‌ای، مزاحمت اینترنتی، هتک حیثیت و نشر اکاذیب و انتشار فیلم خصوصی و خانوادگی پنج جرم اول استان در حوزه فضای مجازی است.وی تصریح کرد : اگر مردم متوجه جدی شدن آسیب فضای مجازی شوند جرم‌ ها در این فضا قابل کنترل و مهار شدن است و در این راستا باید سواد فضای مجازی مردم باید افزایش یابد.٦٩٩٤/6026/            "}