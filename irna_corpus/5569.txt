{"onTitr":"","titr":" عرضه جدیدترین آثار سینمایی کانون در بازار فیلم بوسان","describe":" تهران - ایرنا - 2 اثر بلند سینمایی و 5 فیلم پویانمایی تولیدی یک سال اخیر امور سینمایی کانون پرورش فکری کودکان و نوجوانان در سیزدهمین بازار آسیایی فیلم بوسان کره جنوبی عرضه شده است.", "text":"به گزارش روز یکشنبه گروه فرهنگی ایرنا از روابط عمومی و امور بین‌الملل کانون، در بازار بین‌المللی فیلم بوسان، 2 فیلم «دوچ» به کارگردانی امیر مشهدی عباس و «ضربه فنی» اثر غلامرضا رمضانی آثار بلند سینمایی کانون است که در این دوره عرضه شده است.همچنین کانون پرورش فکری کودکان و نوجوانان پنج انیمیشن کوتاه «گرگم و گله می‌برم» اثر امیرهوشنگ معین، «زری‌زری کاکل زری» به کارگردانی مهین جواهریان، «ماهیگیر و بهار» سیدحسن سلطانی، «شب ترسناک لومو» اثر ساره شفیعی‌پور و «ای کاش یک برادر داشتم» ناهید شمس‌دوست را در بازار آسیایی فیلم بوسان کره جنوبی معرفی و عرضه کرده است.سیزدهمین بازار آسیایی فیلم بوسان در حاشیه بیست و سومین جشنواره بین‌المللی فیلم بوسان از 14 تا 19 مهر 1397 همزمان با 6 تا 9 اکتبر 2018 به منظور گفتگو و داد و ستد  فیلم های بلند و کوتاه اعم از سینمایی، انیمشن و مستند در ساختمان اصلی بکس‌کو محل نمایشگاهی شهر بوسان کره‌ جنوبی برپا شده است.فراهنگ**9246** 1418            "}