{"onTitr":"","titr":" 2500 حلقه لاستیک در کرمان توزیع شد","describe":" کرمان - ایرنا - رئیس سازمان صنعت، معدن و تجارت استان کرمان گفت: 2500 حلقه لاستیک سهمیه ویژه برای کامیون ها و اتوبوس های این استان اختصاص داده شده و هم اکنون در چرخه توزیع قرار گرفته است.", "text":"به گزارش روز یکشنبه روابط عمومی اداره کل صنعت، معدن و تجارت استان کرمان مهدی حسینی نژاد در نشست  هم اندیشی روسای ادارات صمت استان کرمان افزود: سهمیه لاستیک هر شهرستان مشخص و در اختیار نمایندگی های فروش قرار گرفته است که امیدوارم با توزیع آنها در بین کامیون داران کمبود این حوزه از بین برود.وی تصریح کرد: استان کرمان روزانه به 400 حلقه لاستیک نیاز دارد که 100 حلقه آن را شرکت لاستیک بارز کرمان و 107 حلقه آن را از سهمیه کشوری تامین می شود و مابقی لاستیک مورد نیاز باید از طریق واردات و سایر موارد تامین شود.رئیس سازمان صنعت، معدن و تجارت استان کرمان تاکید کرد: به دنبال آن هستیم که یک سهمیه ماندگار و ثابت برای استان کرمان اختصاص پیدا کند. وی ادامه داد: شرکتهای بزرگی مانند گوهر ترابر زیرمجموعه شرکت صنعتی و معدنی گل گهر در استان کرمان وجود دارند که پیشنهاد دادند لاستیک وارد کنند و علاوه بر تامین نیاز خودشان نیاز استان کرمان و سایر استانهای همجوار را تامین کنند که مکاتباتی را در این خصوص با وزارت صنعت، معدن وتجارت داشته ایم.حسینی نژاد بیان کرد: امروز ما در جنگ اقتصادی هستیم و هدف دشمن ایجاد نارضایتی در جامعه می باشد و لذا همه ما باید هوشیار باشیم و متحد تا دشمن نتواند به اهداف شوم و پلید خود برسد.وی تصریح کرد:  بحث تامین لاستیک برای کامیون داران یکی از بحرانها و مسائلی بود که با مشارکت همه مسئولان اعم از نمایندگان استان، سرپرست  استانداری و مسئولان قضایی و دستگاههای نظارتی توانستیم این بحران را در استان هدایت کنیم.7437/ 5054            "}