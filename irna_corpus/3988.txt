{"onTitr":" صندوق بین المللی پول:    ","titr":" رشد اقتصادی جهان در سال 2018 و 2019 کاهش خواهد داشت","describe":" تهران – ایرنا – صندوق بین المللی پول سه شنبه در گزارشی با اشاره به جنگ تجاری میان آمریکا و چین پیش بینی کرد که رشد اقتصاد جهانی در سال جاری میلادی (2018) و سال آینده (2019) کاهش یابد.", "text":"به گزارش خبرگزاری فرانسه، صندوق بین المللی پول افزوده است: تولید ناخالص داخلی جهان برای سال جاری و سال آینده 3.7 درصد است که حدود 0.2 درصد کم تر از پیش بینی صندوق بین المللی پول در ماه جولای است.براساس این گزارش، رشد اقتصادی آمریکا در سال 2019 کند خواهد بود و به 2.5 درصد می رسد اما رشد اقتصادی چین در سال آینده میلادی (2019) به 6.2 درصد خواهد رسید.صندوق بین المللی پول همچنین به کاهش ارزش پول برخی از کشورهای جهان اشاره کرده و در خصوص تنش های تجاری در جهان ابراز نگرانی کرده است.کارشناسان پیش تر پیش بینی کرده بودند اقتصاد هند در سال مالی جاری رشدی 7.4 درصدی را تجربه کند که بالاتر از نرخ رشد پیش بینی شده است. پیش تر اسپکتتاتور ایندکس در فهرستی از اقتصاد 17 کشور جهان کندترین رشدهای اقتصادی در سال 2018 را اعلام کرد که در این فهرست، گینه استوایی با منفی 8.5 درصد در جایگاه دوم و سودان جنوبی با منفی 3.8 درصد در جایگاه سوم کمترین‌ها قرار دارد.کشورهای پورتوریکو (منفی 3.6 درصد)، سوئیزلند (منفی 0.9 درصد)، بروندی (0.1 درصد)، کنگو (0.7 درصد)، برونئی (1 درصد)، ژاپن (1.2 درصد)، کویت (1.3 درصد)، آفریقای جنوبی (1.5 درصد)، جامائیکا (1.5 درصد)، لبنان (1.5 درصد)، ایتالیا (1.5 درصد)، انگلیس (1.6 درصد) و روسیه (1.7 درصد) در رتبه های بعدی قرار گرفته است.شبک**9365**1392            "}