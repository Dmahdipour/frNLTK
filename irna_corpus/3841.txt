{"onTitr":"","titr":" 479 غیر ایرانی «فانوس ماهی» صید می کنند","describe":" بندرعباس - ایرنا - مدیرکل تعاون، کار و رفاه اجتماعی هرمزگان گفت: بر اساس آمار اداره کل شیلات، 479 نیروی خارجی با به کارگیری 91 فروند شناور در آب های این استان «فانوس ماهی» صید می کنند.", "text":"به گزارش ایرنا، «محمدعلی سلیمی» دوشنبه شب در نشست هیات فنی اشتغال اتباع خارجی هرمزگان اظهار داشت: بنا بر توافق با شیلات استان، قرار شده که سالانه 20 درصد از این نیروهای خارجی کاهش و به جای آن از نیروهای داخلی استفاده شود.وی بیان کرد: اداره تعاون، کار و رفاه اجتماعی هرمزگان جایگزینی تدریجی نیروی بومی را به جای اتباع خارجی در دستور کار خود قرار داده و در این خصوص نیز آموزش های لازم به نیروهای بومی ارایه می شود.سلیمی افزود: اتباع خارجی شاغل در شناورهای صید فانوس ماهیان باید افزون بر مجوز قانونی ورود، دارای پروانه اشتغال نیز باشند.مدیرکل تعاون، کار و رفاه اجتماعی هرمزگان گفت: با مالکان شناورهایی که اقدام به کارگیری اتباع خارجی بدون پروانه کار کرده اند، مطابق قانون برخورد می شود.سلیمی اظهار داشت: بر اساس ماده 181 قانون کار، هرگونه به کارگیری اتباع خارجی بدون پروانه کار در واحدهای تولیدی نیز ممنوع است و کارفرمایان متخلف برابر قانون از 91 تا 180 روز حبس و پرداخت چند برابر دستمزد یک کارگر جریمه می‌شوند.بنا به آمارهای اداره کل شیلات هرمزگان، اکنون یک هزار و 18 ایرانی با به کارگیری 91 فروند شناور در آب های خلیج فارس (محدوده این استان) فانوس ماهی صید می کنند.صید توسط کشتی های خارجی یکی از دغدغه ها و نگرانی مردم به ویژه صیادان هرمزگان در ماه های گذشته بود که در شبکه های اجتماعی بازتاب فراوانی داشت.استاندار هرمزگان شهریور امسال در این زمینه گفت که همه کشتی های چینی که مشغول صید (فانوس ماهیان) در آب های داخلی هستند، در تملک و یا اجاره مالکان ایرانی بوده و مجوزهای آن ها ایرانی است.فریدون همتی افزود: لنج های ایرانی توانایی صید در ژرفای 200 متری آب های خلیج فارس ندارند، به همین علت کشتی های چینی برای صید به اجاره و یا تملک ایرانی ها در آمده اند.هرمزگان با توجه به طول ساحل، تنوع گونه ای، روش های صید، داشتن چهار هزار و 200 فروند شناور مجاز صیادی و بیش از 40 درصد صید آب های جنوب، قطب صیادی کشور محسوب می شود.مجموع فعالان حوزه صید و صیادی استان حدود 30 هزار نفر هستند که در جزیره ها و 900 کیلومتر نوار ساحلی این استان در حاشیه خلیج فارس و دریای عمان فعالیت دارند. تنوع زیستی جانوری در خلیج فارس و دریای عمان بسیار زیاد است به طوری که آمارها نشان می دهد حدود 800 گونه ماهی، 15 گونه میگو، 10 گونه پستاندار دریایی، 5 گونه لاک پشت دریایی و بیش از 90 گونه پرنده  در این پهنه آبی زیست می کنند.6149 /6048            "}