{"onTitr":" جام حذفی فوتبال؛    ","titr":" پدیده و مس کرمان به یک چهارم نهایی رسیدند","describe":" تهران - ایرنا - تیم های پدیده مشهد و مس کرمان با برتری مقابل حریفان به مرحله یک چهارم نهایی جام حذفی باشگاه های کشور راه یافتند.", "text":"به گزارش ایرنا؛ عصر امروز (جمعه) در ادامه مرحله یک هشتم نهایی جام حذفی باشگاه های کشور، پدیده که طی دو هفته گذشته با مشکلات شدید مالی و حتی تعطیلی تمریناتش مواجه شده بود در حضور بیش از 6 هزار ورزشگاه امام رضا (ع) از فولاد پذیرایی کرد و در پایان دیداری مهیج به برتری 3 بر 2 رسید تا راهی یک چهارم نهایی شود.پدیده که صدرنشین لیگ برتر است و در جام حذفی نیز با برتری مقابل ذوب آهن در اصفهان، شروع خوبی داشت در دیدار امروز به دنبال ادامه روند مثبت خود بود.با این حال فولادخوزستان در دقیقه دوازدهم به گل سید تا میزبان را با مشکل روبرو کند. «حسن بیت سعید» با حرکت پابه توپ خود سبب شد تا «مهرداد هدایتیان» در محوطه جریمه پدیده صاحب موقعیت شده و به زیبایی گل نخست این دیدار با برای میهمان به ثمر برساند.در نیمه دوم شاگردان «یحیی گل محمدی» که نمی خواستند در خانه خود از گردونه مسابقات کنار بروند بر حملات خود افزودند و در دقیقه 73 «سینا مرادی» مدافع فولاد به اشتباه دروازه تیم خودی را گشود تا کار به تساوی یک بر یک برسد.این دیدار در 90 دقیقه با تساوی یک بر یک به اتمام رسید تا کار در وقت های اضافه دنبال شود.در ابتدای وقت اضافه تیم فولاد صاحب ضربه پنالتی شد که «لوسیانو پریرا» گل دوم میهمان را به ثمر رساند، اما در ادامه «اکبر صادقی» از روی نقطه پنالتی گل دوم و تساوی پدیده را به نام خود ثبت کرد.در دقیقه 109 «محمد مهدی خانی» مهاجم جوان پدیده با حرکاتی انفرادی و از زاویه ای بسته، سومین گل میزبان لقب گرفت و ورزشگاه را غرق در شادی کرد.**ترکیب پدیده:یوسف بهزادی، محمدحسین مرادمند، محمد قنبری(امیر منصوریان)، مرتضی منصوری، علی نعمتی، مسعود ریگی، اکبر صادقی، حسین مهربان(سعید صادقی)، محمد قاسمی‌نژاد، محمدرضا خلعتبری و یونس شاکری(محمد مهدی خانی).**ترکیب فولاد:ناصر سالاری، لوپز سوارز، میلاد بدرقه، فرزاد جعفری، مهرداد هدایتیان(فرشاد سالاروند)، میثم دورقی، سینا مریدی، امید صیدآلی(هیثم هاشمی زاده)، رضا میرزایی(مجتبی نجاریان)، حسن بیت‌سعید و لوسیانو پریرا.در دیگر دیدار همزمان، تیم دسته اولی مس کرمان در خانه خود و با برتری قاطع 5 بر 2 از سد سیراف کنگان گذشت و جواز حضور در مرحله بعدی را کسب کرد.«حمید کاظمی» سه بار و «شروین بزرگ» 2 بار برای مس موفق به گلزنی شدند و «غلامعباس سماچی» و «رضا رضایی» نیز گل های سیراف را به نام خود نوشتند.روز گذشته نیز تیم های صنعت نفت آبادان و داماش گیلان با غلبه بر استقلال خوزستان و مقاومت تهران به مرحله یک چهارم نهایی راه یافته بودند.ورزشی**3783**1597            "}