{"onTitr":"","titr":" 10 درصد از تعهد احداث گلخانه در شهرستان ری محقق شد","describe":" شهرری- ایرنا- معاون برنامه ریزی و اداری مالی فرمانداری ری گفت: تعهدی برای تبدیل 250 هکتار از اراضی کشاورزی این شهرستان به گلخانه داده شده که تنها 10 درصد آن عملی شده است.", "text":"به گزارش ایرنا، مهدی مجیدی شامگاه چهارشنبه در جلسه شورای کشاورزی شهرستان ری با بیان اینکه هر واحد گلخانه برای 9 تا 15 نفر ایجاد اشتغال می کند، اظهار داشت: باید از این صنعت اشتغالزا حمایت بیشتری انجام شود.وی با بیان اینکه در زمینه تاسیس گلخانه هماهنگی و همراهی بین دستگاهی وجود ندارد، افزود: بسترسازی مناسب از سوی شهرداران، بخشداران و مسئولان مربوطه در زمینه تاسیس گلخانه انجام شود.مجیدی با بیان اینکه بروکراسی اداری معضلی برای فعالیت کشاورزان ری است، بیان کرد: موانع فعالیت کشاورزان باید از سر راه برداشته شود تا زمینه افزایش تولید محصول فراهم شود.وی عنوان کرد: رونق کشاورزی و تولید محصول نیازمند همراهی و همکاری همه دستگاه ها و حمایت از قشر کشاورز است.مجیدی نسبت به ساخت و سازهای غیرمجاز نیز هشدار داد و تاکید کرد: شهرداری ها مراقب حوزه استحفاظی خود باشند تا ساخت و سازهای غیرمجاز در اراضی کشاورزی مربوط به آنها انجام نشود.رئیس اداره جهاد کشاورزی شهرستان ری نیز در ادامه این جلسه گفت: تاسیس گلخانه علاوه بر اینکه موجب اشتغالزایی می شود، ضریب امنیت غذایی را نیز افزایش می دهد.محمد عباسی یادآور شد: جهاد کشاورزی در حوزه تاسیس گلخانه نیاز به تعامل همه دستگاه ها در این شهر دارد تا بتواند در حوزه کشاورزی توسعه و رونق بیشتری ایجاد کند.وی افزود: برخی قوانین دست و پاگیر معضلی برای ادامه فعالیت کشاورزان شده است.شهرستان  ری با 11 هزار و  500 هکتار از اراضی کشاورزی ، سالانه در حدود 850 هزار تن محصولات کشاورزی و زراعی را تولید می کند، این شهرستان دارای رتبه اول در تولیدگندم، ذرت علوفه ای، صیفی جات، شیر و رتبه دوم را در تولید تخم مرغ در استان تهران را دارد.1970/6003            "}