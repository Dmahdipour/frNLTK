{"onTitr":"","titr":" سرقت های مهم درشاهرود 16درصد کاهش یافت","describe":" شاهرود – ایرنا - فرمانده انتظامی شاهرود گفت: در 6 ماه نخست امسال سرقت های مهم در این شهرستان 16 درصد کاهش یافته است.", "text":"به گزارش ایرنا ، سرهنگ سید مجتبی اشرفی روز دوشنبه در  صبحگاه مشترک نیروهای مسلح در فرماندهی انتظامی شاهرود  افزود: سرقت خودرو و منازل در رده سرقت های مهم دسته بندی شده اند.وی با اشاره به اینکه سرقت های خرد در شهرستان شاهرود افزایش داشته است ، ادامه داد: افزایش سطح آگاهی های مردم و رعایت نکته های امنیتی در پیشگیری از وقوع جرم و کاهش چشمگیر این گونه سرقت ها بسیار موثر است.   سرهنگ اشرفی، سرقت تلفن همراه و کیف قاپی را از دیگر  سرقت های خرد عنوان کرده و گفت : آمادگی ، ابتکار عمل و وحدت کلمه در نیروهای نظامی ، انتظامی و امنیتی از نعمت های بزرگ الهی هستند که با نیت الهی و رفتار های انسانی و اسلامی امنیت مردم را تامین می کنند . فرماندار شاهرود هم در این آیین با بیان این که تحمل شنیدن حرف مخالف نشان امنیت پایدار است ، افزود: در اغتشاشات دیماه 96 با اقتدار پلیس و نیروهای امنیتی حرف های به حق مردم شنیده شد و با هنجارشکنان هم برخورد قاطع و قانونی انجام گرفت.   محمدکرم محمدی ادامه داد: به پشتوانه نیروهای مسلح مقتدرانه می توانیم در هر کجای دنیا پاسخ دندان شکنی به تروریست ها و ناقضان حقوق بشر بدهیم.وی اظهار امیدواری کردکه با همیاری مردم از مشکلات اقتصادی و معیشتی  پیش رو با موفقیت گذر کنیم.در این آیین از برگزیدگان نیروی انتظامی با اهدای لوح تقدیر شد.1023/6167            "}