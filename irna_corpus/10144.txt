{"onTitr":"","titr":" بارگیری در راه آهن یزد 7.6  درصد افزایش یافت","describe":" یزد - ایرنا - مدیرکل راه آهن یزد از بارگیری و تخلیه 11 میلیون و 154 هزار تن مواد معدنی ،کنستانتره و سایر محموله ها در 6ماه اول سال 1397 در استان خبر داد و گفت: این عدد نسبت به مدت مشابه سال قبل 7.6 درصد افزایش یافته است.", "text":"سیدمصطفی داودی روز چهارشنبه در گفت و گو با خبرنگار ایرنا افزود: در این مدت هشت میلیون و 789 هزار تن کنستانتره و دیگر محموله ها بارگیری شد که نسبت به مدت مشابه پارسال 10.5 درصد رشد دارد.وی افزود: بارگیری از مبادی سنگ آهن مرکزی ایران، گندله سازی اردکان و مجتمع معدنی و صنعتی چادرملو با استفاده از  114 هزار و 107 واگن به کارخانه های فولاد اصفهان و فولاد خوزستان و نیز قسمتی برای صادرات به بندرعباس حمل شد. به گفته داودی، با گذشت نیمی از سال 97 ، 2 میلیون و 365 هزار تن محموله از قبیل سنگ آهن، کنستانتره، گندم، رول فلزی و دیگر اقلام در راه آهن یزد تخلیه شد، امیدواریم با برنامه ریزی های صورت گرفته، ماه های آینده روند رو به رشدی را داشته باشیم.مدیرکل راه آهن منطقه یزد تاکید کرد: در این مدت سه میلیارد و 729 میلیون تن کیلومتر بار خالص حمل شد و از لحاظ تن کیلومتر مبدا - مقصد نیز با حمل چهار میلیارد و 658 میلیون بار، به ترتیب 30.1 و چهار درصد رشد شاهد هستیم .یزد در شاهراه شبکه ریلی کشور قرار دارد و راه‌آهن استان راهبردی‌ترین نقطه کشور است به‌گونه‌ای که روزانه 130 رام قطار مسافری و باری از این منطقه عبور می‌کند . هر 12دقیقه یک رام قطار از راه‌آهن یزد عبور می‌کند و  میانگین بیش از 40 هزار تن بار از بخش‌های معدنی و سایر بخش‌ها  جابجا می‌شود . راه‌آهن یزد با سهم بیش از 37 درصد حمل و نقل بار ایران در 18سال گذشته در جایگاه نخست قرار داشته است . بیش از 80 درصد مواد معدنی و افزون بر 70 درصد بارهای ترانزیتی کشور از این استان عبور می‌کند . 1968/ 2047            "}