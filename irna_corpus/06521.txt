{"onTitr":" هفته هشتم لیگ ستارگان قطر؛    ","titr":" الاهلی با حضور بازیکنان ایرانی، الشحانیه را شکست داد","describe":" دوحه – ایرنا – تیم فوتبال الاهلی قطر که امید ابراهیمی و محمدرضا خان زاده دو بازیکن ملی پوش ایرانی را در اختیار دارد با شکست تیم الشحانیه از فشار انتقادهای ناشی از شکست های اخیر این تیم کاست .", "text":"به گزارش شنبه شب ایرنا ، در این بازی که از هفته هشتم لیگ ستارگان قطر در استادیوم ' حمد الکبیر' دوحه برگزار شد ، تیم الاهلی موفق شد با دو گل دقایق 13 و 72 محسن متولی و محمد مونتاری ، تیم الشحانیه را شکست دهد. تک گل الشحانیه هم در دقیقه 79 توسط کلودیو لوچیانو آرژانتینی به ثمر رسید.ابراهیمی و خان زاده دو بازیکن ایرانی تیم الاهلی 90 دقیقه برای این تیم بازی کردند.عملکرد ضعیف تیم الاهلی طی هفته های اخیر به ویژه دو شکست پیاپی در مقابل تیم های الدحیل و السیلیه انتقادهای زیادی را متوجه بازیکنان این تیم از جمله خط دفاعی و هافبک های آن کرده بود.الاهلی از 7 بازی گذشته خود تنها 2 پیروزی به دست آورده و در 5 بازی دیگر شکست خورده بود.الاهلی با این برد 9 امتیازی شد و بعد از تیم الغرافه 10 امتیازی در رده هشتم جدول لیگ ستارگان قطر قرار گرفت .تیم الغرافه هم جمعه شب موفق شد با درخشش مهدی طارمی مهاجم ملی پوش خود تیم العربی را با حساب 3 بر صفر شکست دهد.گل دوم الغرافه به دلیل خطای دروازه بان العربی روی مهدی طارمی و در محوطه جریمه از روی نقطه پنالتی و گل سوم هم با پاس او به احمدعلا به ثمر رسید.شبد**خاورم**1508**1010            "}