{"onTitr":"","titr":" روند فزاینده بهای نفت خام مالزی در ماههای اخیر","describe":" کوالالامپور - ایرنا - گزارش شرکت نفت ملی مالزی 'پتروناس' حاکی از روند فزاینده بهای نفت خام مالزی در بازارهای جهانی در ماههای اخیر به دلیل شرایط کنونی بازار جهانی نفت و تحریم نفتی ایران توسط آمریکا بوده است.", "text":"به گزارش روز پنجشبنه ایرنا، هربشکه نفت خام مالزی در ماه سپتامبر سال جاری (شهریور) با 6.38 دلار افزایش نسبت به ماه آگوست (مرداد) به بهای 82.75 دلار در بازارهای جهانی فروش رفت. علاوه براین طبق گزارش پتروناس هر بشکه نفت خام این کشور در ماه جاری میلادی با افزایش 4.35  دلاری نسبت به ماه گذشته فروش رفت.به گزارش رسانه های آسیایی بهای نفت تولید شده مالزی به دلیل شرایط کنونی بازار جهانی نفت و تحریم نفتی ایران توسط آمریکا افزایش یافته است. مالزی چندین نوع نفت خام در سبد تولیدی خود شامل لابوان ، میری لایت ، کیکه ، کیمانیس، تاپیس، دولانگ ،بینتولو ( براساس محل استخراج) به بازارهای جهانی ارائه می کند.کارشناسان آسیایی نشریه تخصصی نفت ' مارکت' پیش بینی کردند: روند فزاینده بهای هر بشکه نفت به دلیل کاهش عرضه نفت توسط ایران در بازارهای جهانی  در ماههای آتی ادامه خواهد داشت اما به نظر نمی رسد از 80 دلار در هر بشکه بیشتر افزایش نداشته باشد.براساس این گزارش احتمالا بهای جهانی هر بشکه نفت در ماههای اولیه سال آینده میلادی کاهش یافته و به رقم 60 تا 70 دلار نیز خواهد رسید.این درحالی است که برخی رسانه های دیگر آسیایی، برآوردهای دیگری از وضعیت آینده بازار جهانی نفت خام ارائه می کنند.سازمان بین المللی انرژی پیشتر برآورد کرده بود متوسط بهای نفت خام برنت  به 73 دلار در هربشکه در سال جاری و در سال آینده به 74 دلار خواهد رسید اما این رقم اکنون به 82 دلار افزایش یافته است.به گزارش استار ، کارشناسان اقتصادی آسیا احتمال می دهند بهای نفت خام احتمالا تا پایان سال جاری میلادی به 100 دلار در هر بشکه خواهد رسید زیرا به نظر می رسد  تولید کنندگان نفت در سازمان اوپک به رغم افزایش تولید نمی توانند به طور کامل کاهش عرضه نفت در بازارهای جهانی توسط ایران و ونزوئلا را جبران کنند.آساق **1599 *81663**            "}