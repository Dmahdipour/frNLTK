{"onTitr":"","titr":" دمای هوا در سیستان و بلوچستان 8 تا 10 درجه کاهش می یابد","describe":" زاهدان - ایرنا - رئیس گروه پیش بینی و هشدار هواشناسی سیستان و بلوچستان گفت: دمای هوا در نواحی شمالی و مرکزی این استان 8 تا 10 درجه سردتر می شود.", "text":"علی ملاشاهی روز پنجشنبه در گفت و گو با خبرنگار ایرنا اظهار داشت: براساس اطلاعیه جوی شماره 27  با نفوذ توده هوای سرد و افزایش شیب فشاری در نوار شرقی کشور، از شنبه شب تا دوشنبه در شهرستان های زابل، زهک، هیرمند، هامون و نیمروز وزش باد شدید سبب خیزش گرد و خاک و در نقاط مستعد موجب توفان گرد و خاک می شود.وی ادامه داد: این وضعیت در برخی نقاط مسیرهای زابل - زاهدان، زابل - نهبندان، زاهدان - نهبندان و زاهدان - بم گرد و خاک سبب کاهش دید می شود. رئیس گروه پیش بینی و هشدار هواشناسی سیستان و بلوچستان تصریح کرد: طی این مدت در نوار غربی و مرز شرقی این استان افزایش غبار پیش بینی می شود. وی با بیان اینکه در 24 ساعت گذشته زاهدان با کمینه دمای 11درجه سلسیوس خنک ترین شهر سیستان و بلوچستان بود، افزود: پیش بینی می شود اواسط هفته آینده کمینه دمای زاهدان در ساعات اولیه روز به حدود پنج درجه برسد.9908**3213            "}