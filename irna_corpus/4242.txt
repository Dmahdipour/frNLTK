{"onTitr":"","titr":" رب گوجه فرنگی در اولویت قیمت گذاری تثبیتی نیست","describe":" تهران- ایرنا- آمار بانک مرکزی در هفته منتهی به سی ام شهریور از رشد 15 درصدی قیمت هر کیلوگرم گوجه فرنگی نسبت به هفته پیش و 106 درصدی در مدت مشابه پارسال نشان دارد اما به گفته معاون سازمان حمایت از تولیدکنندگان و مصرف کنندگان، رب گوجه فرنگی مشمول اولویت قیمت گذاری تثبیتی نشود.", "text":"به گزارش خبرنگار اقتصادی ایرنا، طبق آمار وزارت جهاد کشاورزی در سال زراعی 96 - 1397 تولید پنج میلیون و 500 هزار تن گوجه فرنگی در 122 هزار و 281 هکتار پیش بینی شده که 2 میلیون و 381 هزار تن در 59 هزار و 51 هکتار مربوط به طرح استمرار و کشت بهاره است.سه میلیون و 112 هزار تن محصول نیز در 63 هزار و 222 هکتار مربوط به کشت تابستانه تولید می شود.در بحث صادرات نیز پارسال حدود 532 هزار تن گوجه فرنگی به ارزش 154 میلیون و 500 هزار دلار و 134 هزار تن رب گوجه فرنگی به ارزش 189 میلیون و 500 هزار دلار به کشورهای هدف صادر شد.در پنج ماهه امسال نیز نزدیک 306 هزار تن گوجه فرنگی به ارزش 112 میلیون دلار و 48 هزار تن رب گوجه فرنگی به ارزش 68 میلیون دلار به عراق، افغانستان و کشورهای حاشیه خلیج فارس صادرات صورت گرفت.سرانه مصرف گوجه فرنگی تازه خوری و سس و رب گوجه فرنگی فرآوری شده برای هر ایرانی حدود 50 کیلوگرم برآورد شده است.این در حالی است که بهای این محصولات بر پایه آمارهای بانک مرکزی افزایش زیادی یافته که در فصل بهار به اختلال در حمل و نقل آنها برمی گشت اما این بار کارشناسان معتقدند علاوه بر اخلال در عرضه محصول به بازار مصرف به دلیل برخی مشکلات کامیونداران، نوسان نرخ ارز نیز بر بازار گوجه فرنگی اثر گذاشت؛ زیرا محصول زیادی به بازارهای صادراتی فرستاده شد.در روزهای اخیر قیمت هر کیلوگرم گوجه فرنگی در بازار مصرف به بیش از هفت هزار تومان رسید.در همین پیوند، معاون نظارت سازمان حمایت از تولیدکنندگان و مصرف کنندگان اعلام کرد: با توجه به حجم تولید گوجه فرنگی در کشور، رب گوجه فرنگی مشمول قیمت گذاری تثبیتی نمی شود.«سیدداود موسوی» امروز در گفت و گو با خبرنگار اقتصادی ایرنا افزود: با روند افزایشی صادرات گوجه فرنگی در 6 ماهه نخست سال شاهد کاهش عرضه و افزایش قیمت این کالا بودیم که بدین منظور ممنوعیت صادرات گوجه فرنگی اعمال شد.وی اعلام کرد: قیمت خرید کارخانه ها از حدود سه هزار ریال به ازای هر کیلوگرم در اردیبهشت ماه امسال به بیش از 20 هزار ریال رسید و واحدهای تولیدی با مشکل تامین مواد اولیه روبرو شدند؛ بنابراین ممنوعیت صادرات گوجه فرنگی اعمال شد تا بازار داخلی کنترل شود.** اولویت با رب نیستمعاون سازمان حمایت از تولیدکنندگان و مصرف کنندگان تصریح کرد: بر اساس تصویب هیات وزیران و ابلاغیه وزیر صنعت، ‌معدن و تجارت و رییس کارگروه تنظیم بازار و نیز مصوبات ستاد هدفمندسازی یارانه ها،‌ کالاها و خدمات مشمول قیمت گذاری تثبیتی احصا شده است و مطابق فرآیند مصرح در این مصوبات تعیین قیمت می شود که البته رب گوجه مشمول این قیمت گذاری نیست.موسوی ادامه داد:‌ ماده اولیه و رب گوجه فرنگی با توجه به تعدد واحدهای تولیدی، حجم تولید، ‌اهمیت کالا در سبد خانوار و فصلی بودن، مشمول اولویت قیمت گذاری تثبیتی نیست و واحدهای تولیدی باید خودشان بر اساس ضوابط قیمت گذاری مصوب هیات نسبت به تعیین بهای کالای خود اقدام و آن را در سامانه 124 ثبت کنند.به گفته وی، روند قیمت گوجه و رب کاهشی است.چندی پیش نیز «شاهرخ شجری» مدیرکل دفتر توسعه صادرات وزارت جهاد کشاورزی، گفت: به دلیل نوسان نرخ ارز ممکن است برخی، سوء استفاده هایی از این موضوع داشته باشند اما دولت تلاش خود را به کار بسته است تا از صادرات بی رویه محصولات کشاورزی و مواد غذایی مورد نیاز داخلی جلوگیری کند.همچنین «حسین اصغری» مدیرکل دفتر سبزی و صیفی وزارت جهاد کشاورزی، نیز اعلام کرد: تولید گوجه فرنگی در کشور کافی است و کمبودی در این زمینه نداریم.اقتصام*9186*1961*            "}