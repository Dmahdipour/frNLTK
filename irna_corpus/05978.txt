{"onTitr":" مرکز آزادی رسانه دوحه:    ","titr":" مرگ خاشقجی حمله واضح به آزادی  عقیده و بیان است","describe":" دوحه – ایرنا – 'مرکز آزادی رسانه ای دوحه'  ( مرکز الدوحه لحریه الاعلام) اعلام کرد : مرگ خاشقجی حمله واضح به آزادی رسانه ، عقیده و بیان است .", "text":"مرکز آزادی رسانه دوحه که یک نهاد غیر انتفاعی و غیر دولتی محسوب می شود اکتبر سال 2008 میلادی با هدف کمک مستقیم به روزنامه نگاران و موسسات اطلاع رسانی ، آموزش و پرورش ، تحقیق و تفکر تاسیس شده است . ریاست این مرکز در حال حاضر با 'شیخ حمد بن ثامر آل ثانی' است .مرکز آزادی رسانه دوحه روز یکشنبه با صدور بیانیه ای ، اعلام کرد : اگر اخبار مربوط به مرگ خاشقجی تایید شود این اقدام حمله واضح به آزادی رسانه ها و آزادی عقیده و بیان و بر خلاف همه قوانین و مقررات بین المللی محسوب می شود.خاشقجی که بعد از انتخاب 'محمد بن سلمان' به عنوان ولیعهد از کشور خارج و در یک تبعید خود خواسته راهی آمریکا شد از سه شنبه گذشته زمانی که به کنسولگری عربستان در استانبول ترکیه رفت تا ازدواج خود را ثبت کند، مفقود شده است .خبرگزاری رویترز دیروز (شنبه) به نقل از منابع امنیتی ترکیه اعلام کرد که گزارش های اولیه پلیس استانبول نشان می دهد که خاشقجی در یک عملیات طراحی شده در داخل کنسولگری سعودی در استانبول کشته شده است .این منابع گفتند که بعد از کشته شدن این روزنامه نگار مخالف سعودی ، جسد او به خارج از ساختمان کنسولگری انتقال داده شده است .ناظرین امور منطقه می گویند به همین دلیل بود که بن سلمان روز جمعه گذشته در مصاحبه با شبکه امریکایی بلومبرگ اعلام کرد حاضر است به پلیس ترکیه اجازه بازرسی از ساختمان کنسولگری این کشور در استانبول را بدهد.پایگاه خبری 'عربی پست' هم نوشت که این  روزنامه نگار مطرح عرب که پنج روز پیش در کنسولگری عربستان در استانبول ترکیه ناپدید شد، زیر شکنجه به قتل رسیده است. برخی گزارش ها حاکیست که همزمان با ورود خاشقجی به کنسولگری سعودی در استانبول 15 سعودی از جمله چند مقام مسئول در قالب دو پرواز وارد استانبول شدند و ساعاتی بعد به کشور خود بازگشتند.پلیس ترکیه در این خصوص اقدام به آغاز تحقیقات مفصلی کرده است .در حالی که خبر به قتل رسیدن خاشقجی در کنسولگری این کشور در ترکیه موجی از انتقادها را علیه مقامات سعودی برانگیخته است، مخالفان حقوقی و فعالان عربستانی آن را خشونت و وحشیگری علیه مخالفان توصیف کردند.خاشقجی ، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا، از آنها انتقاد کرد. وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟ وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند. ترامپ در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به واشنگتن بپردازند.خاورم**1508            "}