{"onTitr":"","titr":" شرکت مخابرات کردستان برای 160 نفر اشتغال ایجاد کرده است","describe":" سنندج - ایرنا - مدیر مخابرات منطقه کردستان گفت: از سال 95 تاکنون به صورت میانگین برای 160 نفر در شرکت های وابسته به مخابرات استان در زمینه های مختلف اشتغال ایجاد شده است.", "text":"آزاد حکمت روز شنبه در گفت و گو با خبرنگار ایرنا اظهار داشت: این تعداد اشتغالزایی توسط شرکت های وابسته به مخابرات ایجاد شده که در زمینه های ارتباطات سیار و شبکه های مخابراتی فعالیت دارند.وی افزود: در این مدت برای 100 نفر در حوزه توسعه ارتباطات سیار، 40 نفر در حوزه نگهداری ارتباطات سیار و 20 نفر هم در زمینه توسعه سیستم های مخابراتی اشتغال ایجاد شده است.مدیر مخابرات منطقه کردستان از طلب 300 میلیارد ریالی این شرکت از ادارات و مشترکان خبر داد و یادآور شد: با توجه به اینکه اعتبارات مخابرات وابسته به درآمد خود شرکت است و اعتبارات دولتی دریافت نمی کند، اگر مشترکان به موقع بدهی های خود را پرداخت نکنند، سرویس دهی و توسعه شبکه های مخابراتی دچار مشکل می شود.حکمت به طرح فروش سیم کارت انارستان اشاره و استقبال مردم از آن را بسیار خوب اعلام کرد و گفت: این سیم کارت به صورت رایگان به نام والدین واگذار می شود و این قابلیت را به آنها می دهد تا کنترل های لازم را بر تماس ها و اینترنت فرزندان خود را داشته باشند.به گزارش ایرنا، استان کردستان با یک میلیون و 603 هزار نفر جمعیت، دارای 10 شهرستان، 30 شهر، 31بخش، 86 دهستان و یک هزار و 676 روستای دارای سکنه است.در حال حاضر حدود 580 هزار مشترک تلفن ثابت تحت پوشش خدمات شرکت مخابرات کردستان بوده و 97درصد جمعیت این استان از خدمات همراه اول بهره مند هستند.7355/9102            "}