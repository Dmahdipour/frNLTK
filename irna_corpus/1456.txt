{"onTitr":"","titr":" دانش آموزان و دنیای پرهیاهوی فضای مجازی","describe":" خرم آباد -ایرنا- امروزه فضای مجازی آنچنان نوجوانان و جوانان را در بازار رنگارنگ خود فرو برده است که گویی هرگز خبری از بازی ها و فعالیت های دسته جمعی آنان نبوده است.", "text":"به گزارش ایرنا در دنیای کنونی فضای مجازی پناهگاهی پردردسر برای نوجوان و جوانان است و در حالی روی خوش به آنها نشان می دهد که در دالان های هزار تویش هزاران تهدید را نظاره گر آنان نموده است.اگرچه فضای مجازی دارای فرصت های علمی و ارتباط های اجتماعی نیز هست اما استفاده بی رویه دانش آموزان و جوانان از فضای مجازی منجر به انزوای دانش آموزان شده است. به گفته کارشناسان این هویت کاذب و زودگذر تصویری غیرواقعی برای افراد ایجاد می کند و منجر به این می شود که افراد دائما در تلاش و تکاپو برای حضور بیشتر در شبکه های اجتماعی همچون فیس بوک، وایبر، وی چت شوند چراکه در فضای مجازی بیش از آنکه هویت برای فرد مطرح باشد، دانش آموز سعی در ارائه افکار و علایق و اندیشه های خود دارد که این خود بسیار خطرناک است.این روزها شاهد اعتیاد اینترنتی جوانان و نوجوانان به ویژه دانش آموزان هستیم، این در شرایطی است که جوانان در این محیط ها از آسیب پذیری بسیاری برخوردارند.از سوی دیگر آنچه که بیشتر باعث دغدغه خانواده ها در این راستا شده است، تعارض ارزش های ایرانی ـ اسلامی در فضای مجازی است چرا که این تکنولوژیها چالش های هویتی را برای جوانان ما ایجاد می کند که با مولفه های فرهنگ اسلامی و ایرانی ما مغایر است.**جوانان و نوجوانان با آسیب های فضای مجازی آشنا شوندمعاون سیاسی، امنیتی و اجتماعی استانداری لرستان در این باره می گوید: زمینه آشنایی و آگاهی رساندن به جوانان و نوجوانان درمورد آسیب های پیش روی فضای مجازی باید فراهم شود.حبیب الله خجسته پور بیان کرد: 80 درصد کلید واژه های مایک پمپئو در سخنرانی اخیرش در مورد ایران منطبق با کلید واژه های فضای مجازی داخل ایران است که این بیانگر رصد فضای داخلی کشور توسط بیگانگان حتی در بحث های خصوصی است.وی ادامه داد: آنها گرایش جوانان، کارمندان، کامیون داران، بانوان و سایر اقشار را رصد و تحلیل محتوا می کنند.خجسته پور اظهار داشت: به صورت کاملا رایگان افرادی با استفاده از تلگرام منافع ملی و اهداف خود را پیش می برند و آسیب هایی را به جامعه ما وارد می کنند.معاون سیاسی امنیتی استانداری لرستان گفت: با وجود اپلیکیشن های مختلف یکی از دلایل گرایش به تلگرام دسترسی به اخبار و تشکیل کانال برای مرکز اطلاع رسانی است.خجسته پور اظهار داشت: این درصورتی است که افرادی خارج از مرزهای ما در حال استفاده از این فضا هستند.وی با بیان اینکه از طرفی عدم استفاده از این فرصت باعث آسیب رسانی به جوانان و خانواده ها شده است گفت: همه استفاده کنندگان از این فرصت باید آگاهی کامل نسبت به خطرات آن داشته باشند.وی افزود: مسائل شخصی نیز از این طریق دچار آسیب می شود و راهکار اصلی ممانعت از این آسیب های دریافت اطلاعات کافی و به روز است.خجسته پور ادامه داد: آموزش و پرورش فرصتی است که دانش آموزان و والدین را با آسیب های پیش روی جوانان و نوجوانان توسط تلگرام آشنا کنند چراکه نیروی انسانی دانش آموز و دانشجویان در معرض این خطر قرار دارند.**خسارت های فضای مجازی به افراد قابل جبران نیسترئیس پلیس فتا استان لرستان نیز گفت: فضای مجازی دارای آسیب ها و تهدیدهای بسیاری است.سرهنگ فرها ابدل چگنی افزود: تلگرام از 2 جنبه عمومی و ملی و خصوصی مورد بررسی قرار گرفته است.وی اظهار داشت: سرور تلگرام در اسرائیل قرار دارد و اتاق فکری برای رصد کل کشورهای جهان از طریق تلگرام رصد می کند.رئیس پلیس فتا لرستان بیان کرد: آنها از سازنده تلگرام به عنوان ارتش یاد کرده اند و کشورهای مختلف را از طریق سرور رصد می کنند.وی ادامه داد: هر پیامی برای مخاطب ارسال می شود نخست در سرور اسرائیل ثبت و سپس ارسال می شوند.سرهنگ ابدال چگنی اظهار داشت:پیام هایی که مخابره می شوند برای آنان حائز اهمیت  اطلاعاتی است و مورد بهره برداری قرار می گیرند.رئیس پلیس فتا لرستان گفت: روزانه پرونده هایی در زمینه فضای مجازی در استان تشکیل می شود و خسارت هایی که از این طریق به افراد وارد می شود قابل جبران نیست.وی افزود: زمانی عکسی یا فیلمی درفضای مجازی منتشر شد قابل دسترسی و سوء استفاده برای افراد سودجو است. وی همچنین اظهار داشت: عکس های پروفایل برای تمام دنیا قابل دسترسی است و این در حالی است که هکرها ظرف چند دقیقه امکان دسترسی به گوشی افراد را دارند.سرهنگ ابدال چگنی ادامه داد: گاهی افرادی به پلیس فتا مراجعه می کنند که عکسی از آنها منتشر شده که هرگز این عکس توسط آنها گرفته نشده است.وی افزود: در این صورت هکر گوشی افراد را از طریق تلگرام هک کرده است و امکان ارسال پیام و گرفتن عکس و هرگونه استفاده از گوشی را دارد.** درصورت هک شدن تلگرام نفر سومی وارد حریم خصوصی گوشی افراد می شودوی اظهار داشت: با هک شدن تلگرام افراد، نفر سومی وارد حریم خصوصی گوشی شده و به تمام محتویات گوشی دسترسی پیدا می کند، حتی اگر گوشی خاموش باشد.سرهنگ ابدال چگنی گفت: نظارت بر فضای مجازی افراد خانواده باید وجود داشته باشد.وی افزود: در خانواده ها یک خط تلفن به یک شخص خاص تعلق نداشته باشد و هر از چند گاهی خط تلفن بین افراد جابجا شود وامنیت افراد خانواده تامین می شود.وی بر ضرورت فرهنگ سازی در این عرصه تاکید کرد و افزود: 48 درصد کاربران ایران از نرم افزار تلگرام استفاده می کنند.وی ادامه داد: تلگرام در حقیقت یک فرصت است مگر اینکه ناخواسته آن را به تهدید تبدلی کنیم .**برای ممانعت از هک شدن تلگرام از رمز 2 مرحله ای در تلگرام استفاده شود رئیس پلیس فتا لرستان اظهار داشت: برای جلوگیری از هک شدن تلگرام افراد باید از رمز 2 مرحله ای در تلگرام استفاده کنند که به هیچ عنوان امکان هک شدن وجود نخواهد داشت.وی اظهار داشت: نظارت بر فضای مجازی و تلگرام توسط پلیس فتا وجود دارد و پلیس فتا تسلط قوی بر فضای مجازی دارد.سرهنگ ابدال چگنی بیان کرد:در مدارس لرستان آسب ها و تهدیدها و فرصت های فضای مجازی بیان می شود.رئیس پلیس فتا لرستان گفت:امکان کنترل دانش آموزان در محیط خانواده بیشتر است و استفاده از گوشی اندروید در مدارس غیرمجاز شود.وی با اشاره به اینکه بسیاری از پیام های محرمانه از طریق تلگرام ارسال می شود،ادامه داد: در سطح مدارس به بهانه هوشمند بودن مدارس عکس دانش اموزان دختر از طریق تلگرام ارسال می شود در حالیکه استفاده از تلگرام به معنای هوشمند بودن مدارس نیست.**فضاهای و بسترها لازم را جایگزین تهدیدهای فضای مجازی کنیممدیرکل بهزیستی لرستان نیز گفت: 384 نفر از جوانان 18 تا 35 سال استان در یک تحقیق بر اساس مدل پیمایشی در مورد میزان استفاده از شبکه های مجازی و عوامل موثر بر استفاده از شبکه های مجازی مورد بررسی قرار گرفتند.فاطمه زهرا توکلی اظهار داشت: حفظ روابط ، جستجوی مطالب، وقت گذرانی،خود افشاگری و سرگرمی در این تحقیق مورد توجه قرار گرفت.وی بیان کرد: بیشتر این افراد حداقل پنج ساعت در روز را در شبکه های مجازی سپری می کنند، بالای 20 نفر دوست دائمی داشتند که یک تا پنج نفر این افراد جنس مخالف بوده است.توکلی ادامه داد: مهمترین دلایل استفاده از شبکه های مجازی حفظ روابط با میانگین 4.10 درصد بوده است.وی افزود: جستجوی مطالب 3.90 درصد،خود افشاگری 3.80 درصد،سرگرم 2.80 درصد و غوطه وری در رسانه ها 2.70درصد و وقتگذرانی 2.60 درصد بوده است.مدیرکل بهزیستی لرستان گفت: ما باید بتوانیم از این فضا در اطلاع رسانی برای این آسیب ها، حقوق شهروندی، مراقبت از حریم شخصی در فضای مجازی، کانال های و تالارهای گفتگوی معتبر، فراهم نمودن تسهیلات لازم در خصوص گشترش کانال های فرهنگی،علمی و آموزشی،حفظ حریم شخصی در فضای مجازی استفاده کنیم.وی تاکید کرد که در این راستا باید خوراک سالم را در اختیار جوانان قرار داد تا مانع از ورود آنها فضای آسیب زا شویم.توکلی اظهار داشت: فعالیت های فرهنگی و ورزشی، ترویج فرهنگ گفتگو  و رابطه موثر بین والدین و جوانان بخشی از خلاها را برای جوانان پر می کند و مانع از ورود به فضاهای مجازی می شود.**بیشتر کاربران فضای مجازی جهت حفظ روابط خود از آنها استفاده می کنندمعاون بهزیستی لرستان نیز می گوید : در کشورهای دیگر جهت مصالح تجاری و شغلی برای گسترش حرفه و تخصص از این ابزار استفاده می کنند.ابتصام داشی اظهار داشت: شهروندان در لرستان در جهت حفظ روابط و ایجاد رابطه استفاده می کنند در صورتیکه در جوامعی دیگر اینگونه نیست و باید راهکار های تاثیرگذار استفاده کرد.وی تاکید کرد: این گونه روابط آسیب زا خواهد بود و مشکلات دیگری را نیز رقم خواهد زد.**قانون منع استفاده دانش آموزان از گوشی هوشمند در سطح مدارس وجود نداردمعاون سلامت و تربیت بدنی آموزش و پرورش لرستان نیز گفت: متاسفانه قانون منع استفاده دانش آموزان از گوشی هوشمند در سطح مدارس وجود ندارد.فرید بهرامی اظهار داشت: کارشناسان در مدارس باید به روزتر و توانمندتر در حوزه فضای مجازی باشند.بهرامی ادامه داد: در صورت تصویب قانون منع از گوشی های هوشمند در مدارس بسیاری از مشکلات در سطح مدارس حل می شود.مدیرکل ورزش و جوانان لرستان نیز گفت: با توجه به حضور دانش آموزان در آموزش و پرورش و جوانان در دانشگاه ها بیشترین مخاب در معرض آسیب های اجتماعی نوجوانان وجوانان هستند.علی یاور عزیزپور با اشاره به لزوم پیشگیری از آسیب های فضای مجازی اظهار داشت: در این رابطه باید از پتانسیل رسانه ها و مطبوعات استان استفاده کرد.7274/6060            "}