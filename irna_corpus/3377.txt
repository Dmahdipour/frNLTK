{"onTitr":"","titr":" استقلال و پرسپولیس 100میلیون جریمه شدند","describe":" تهران - ایرنا - کمیته انضباطی فدراسیون فوتبال، هرکدام از باشگاه های استقلال و پرسپولیس را به خاطر تخلف تماشاگران 2 تیم در شهرآورد تهران،  100 میلیون ریال جریمه کرد.", "text":"به گزارش ایرنا از فدراسیون فوتبال، کمیته انضباطی امروز (سه شنبه) آرای جدید خود را صادر کرد.تیم های پرسپولیس و استقلال تهران به دلیل پرتاب اشیا از سوی تماشاگران 2 تیم، جداگانه به پرداخت 100 میلیون ریال جریمه نقدی محکوم شدند.پرسپولیس به دلیل توهین هواداران این تیم به دروازه بان سپیدرود رشت در هفته هفتم لیگ برتر هم 70 میلیون ریال جریمه نقدی شد. تیم سپیدرود رشت هم به خاطر داشتن پنج بازیکن اخطاری در این بازی، باید 40 میلیون ریال جریمه نقدی پرداخت کند.سید احمد موسوی بازیکن تیم ماشین سازی تبریز به دلیل رفتار غیر ورزشی با داور و اخراج از زمین مسابقه مقابل پارس جنوبی جم، به توبیخ کتبی و پرداخت 50 میلیون ریال جریمه نقدی محکوم شد. سید امیر بزرگی بازیکن تیم پارس جنوبی نیز به خاطر رفتار غیر ورزشی که منجر به اخراجش شد، با توبیخ کمیته انضباطی مواجه شد.علی دایی سرمربی تیم سایپا تهران به دلیل اعتراض به داور و استفاده از الفاظ نادرست پس از پایان مسابقه در دیدار تیمش برابر نفت مسجد سلیمان، به توبیخ کتبی و پرداخت 50 میلیون ریال جریمه نقدی محکوم شد. باشگاه سایپا نیز به دلیل داشتن 5 بازیکن اخطاری و اخراجی باید 40 میلیون ریال جریمه نقدی پرداخت کند.در دیدار تیم های تراکتورسازی تبریز و استقلال خوزستان، یعقوب پیری مدیر تیم استقلال خوزستان رفتار غیر ورزشی انجام داد و به این دلیل به توبیخ کتبی و پرداخت 5 میلیون ریال جریمه نقدی محکوم شد.ورزشی**ع.ک**2024            "}