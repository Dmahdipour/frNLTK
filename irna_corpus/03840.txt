{"onTitr":" استاندار خواستار شد:    ","titr":" تمام شهرستان های ایلام مشمول مصوبه مناطق جنگی قرار گیرد","describe":" ایلام - ایرنا - استاندار ایلام گفت: با توجه به درگیر جنگ بودن جای جای ایلام در دوران هشت سال دفاع مقدس، تمام این استان مشمول ماده 112 قانون برنامه ششم توسعه در خصوص مناطق جنگی قرار گیرد.", "text":"به گزارش ایرنا به نقل از روابط عمومی استانداری ایلام، قاسم سلیمانی دشتکی در دیدار با رئیس ستاد کل نیروهای مسلح اظهار داشت: مردم ایلام در طول هشت سال دفاع مقدس با همدلی، وحدت، ایمان، شور و عشق پا در میادین جنگ گذاشتند و حماسه های درخشانی را در تاریخ ایران اسلامی آفریدند.وی افزود: قبل از آغاز جنگ تحمیلی جنگ در ایلام آغاز شده بود، نقطه به نقطه این استان در این هشت سال جای بمباران های رژیم بعثی بود، ولی مردم سلحشور و مرزدار ایلام پا به پای رزمندگان از کیان کشور دفاع کردند.استاندار ایلام تاکید کرد: ایلام تندیش مقاومت و ایثار در کشور است و این نشان افتخار شایسته تکریم است، این استان در دوران جنگ تحمیلی نماد استقامت و مبارزه با تجاوزگران بعثی بود، مردم این دیار در دوران جنگ سختی ها و مرارت های زیادی کشیدند و اکنون بایستی نسبت به این مردمان خدمتگذاری کرد تا عقب ماندگی های ایلام جبران شود.سلیمانی دشتکی یادآور شد: با توجه به درگیر جنگ بودن جای جای ایلام در دوران هشت سال دفاع مقدس، خواستار مشمولیت کل استان بعنوان مناطق جنگی موضوع ماده ١١٢ قانون برنامه ششم توسعه بطور یکسان هستیم.وی با اشاره به ظرفیت های خاص استان بویژه اربعین گفت: برای خدمت رسانی بیشتر به زائران نیازمند توجه ویژه مسئولان کشور در این زمینه هستیم. رئیس ستاد کل نیروهای مسلح نیز در این دیدار با ضمن تقدیر از رشادت‌های مردم ایلام در دوران جنگ تحمیلی در خصوص درخواست استاندار ایلام گفت: با کارشناسان مسئول در این رابطه موضوع را مورد بررسی و رسیدگی قرار خواهیم داد و نتیجه را اعلام می کنیم.3032/6119            "}