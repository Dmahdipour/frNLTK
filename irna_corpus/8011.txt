{"onTitr":"","titr":" امام جمعه موقت شیراز:تبعیض بیش از تحریم مردم را آزار می دهد","describe":" شیراز-ایرنا-امام جمعه موقت شیراز گفت: به اندازه ای که تبعیض در این کشور مردم را رنج می دهد تحریم آنها را آزار نمی دهد.", "text":"به گزارش خبرنگار ایرنا حجت الاسلام محمدحسن مرادی در خطبه های نماز جمعه شیراز افزود: کسانی در ایران  هستند که می توانند چندین هزار سکه احتکار کنند اما برخی به دلیل ناتوانی در تامین 10 سکه برای مهریه اکنون پشت میله های زندان قرار دارند.وی ادامه داد: مردم از وجود اینگونه تبعیض ها در جامعه رنج می برند و مسئولان باید بدانند که جبهه گیری در نظام جمهوری اسلامی باید برای دفاع از قشر محروم جامعه باشد.وی در ادامه اظهار داشت: برنامه ها و اقدامات بانک مرکزی و قوه قضاییه در هفته های اخیر برای کاهش نرخ دلار موثر واقع شد اما مردم به کاهش نرخ دلار قانع نیستند و باید قیمت کالاها و اجناس نیز کاهش پیدا کند.حجت الاسلام مرادی عنوان کرد: احتکار و انبار کردن اجناس خصوصا مواد غذایی با هدف گرانی به لحاظ شرعی حرام است و باید به جد با آن برخورد شود و مردم نیز در این زمینه باید همکاری لازم را انجام دهند و البته بازاریان نیز باید انصاف را رعایت کنند و اجناسی را که با ارز دولتی خریداری شده با قیمت آزاد نفروشند.امام جمعه موقت شیراز در بخش دیگری از سخنان خود گفت: طی شش هفته گذشته آمریکا 10 شکست و ضربه فنی را نظیر رای دیوان لاهه به نفع ایران، قیمت نفت، تحولات اخیر افغانستان و پاکستان متحمل شد.وی اضافه کرد: بن سلمان ولیعهد عربستان سعودی که ادعای کشاندن آشوب و جنگ به درون مرزهای ایران را داشت اکنون به دلیل عدم تامین امنیت جانی شبها  را نه درون کاخ خود بلکه با هراس در کشتی به سر می برد.مرادی با اشاره به بمباران موشکی  شهرها و روستاهای ایران در هشت سال جنگ تحمیلی افزود: خوشبختانه با توان جوانان ایرانی دیگر آن دوران گذشته و در حال حاضر قدرت موشکی ایران حافظ منافع کشور است.اکنون ایران در حوزه موشکی ششمین کشور برتر دنیا است.وی گفت: دقت موشک هایی که هفته گذشته از سوی سپاه پاسداران انقلاب اسلامی به مقر تروریست‌های داعش زده شد تعجب و تحسین کارشناسان حوزه نظامی دنیا و حتی اسرائیلی ها را نیز در پی داشت. مرادی با اشاره به اظهارات جان بولتون مشاور امنیت ملی کاخ سفید مبنی بر اینکه جمهوری اسلامی ایران 40 سالگی خود را نخواهد دید ،گفت: دشمنان ایران و خصوصا سران آمریکا بدانند که توان کشور ما در بسیاری از زمینه ها قابل قیاس با 40سال پیش نیست و همچنین جایگاه آمریکا در جهان نیز دیگر مانند گذشته نبوده و بسیار تضعیف شده است.امام جمعه موقت شیراز با اشاره به فرمایش های رهبر معظم انقلاب مبنی بر اینکه ما تحریم ها را می‌شکنیم و حتی در زمان تحریم ها سیلی محکمی نیز به آمریکا خواهیم زد،اظهار داشت: تا زمانی که چنین رهبر بیدار و شجاعی در این کشور هست جامعه ما آسیب ناپذیر خواهد بود. وی عنوان کرد: درحال حاضر حدود 29درصد از جمعیت کشور در روستا زندگی می کنند که خشکسالی و کم آبی ده ساله اخیر بر زندگی و معیشت آنها تاثیر گذاشته و مسولان باید  برای کار، اشتغال و خدمات رسانی به این قشر جامعه حداکثر تلاش خود را انجام دهند.امام جمعه موقت شیراز به شهادت امام سجاد علیه السلام در 25محرم الحرام سال 95 قمری اشاره کرد و گفت: بیماری این امام معصوم مقطعی و به حکمت الهی بوده و نباید  واژه بیماری را مدام برای ایشان بکار برد.9873 / 1876            "}