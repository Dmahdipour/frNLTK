{"onTitr":"","titr":" اولین خودروی سبز ناوگان حمل و نقل عمومی کیش رونمایی شد","describe":" کیش - ایرنا -  اولین خودروی سبز(هیبریدی ) ناوگان حمل و نقل عمومی کیش در جریان آیین تقدیر از رانندگان نمونه این جزیره رونمایی شد.", "text":"خودروی هیبرید خودرویی است که از دو منبع انرژی مختلف برای به حداکثر رساندن راندمان و کارایی استفاده می‌کند بگونه ای که  ترکیب کردن انرژی الکتریکی ذخیره شده در باتری‌ها با انرژی احتراقی سوخت‌هایی چون بنزین، دیزل و یا گاز مایع یک خودروی هیبریدی را می‌سازد.به گزارش روز چهار شنبه  روابط عمومی واموربین الملل سازمان منطقه آزاد کیش، در این مراسم که ر با حضور سرپرست شرکت عمران، آب و خدمات منطقه آزاد کیش ، رئیس پلیس راهور ، مدیر عامل شرکت توسعه ارتباطات و فن آوری اطلاعات کیش، مدیر حمل و نقل جزیره و جمعی از رانندگان و صاحبان آژانس های حمل و نقل عمومی برگزار شد علی عرب با اشاره به تاکیدات دکتر انصاری لاری مدیرعامل سازمان منطقه آزاد کیش مبنی بر ارتقاء کمی وکیفی ناوگان حمل ونقل عمومی کیش با هدف ارائه خدمات شایسته به شهروندان وگردشگران گفت: رونق اقتصادی و گردشگری دو رسالت اصلی سازمان منطقه آزاد کیش است که سیستم حمل و نقل کیش نقش اساسی در پیشبرد این دو محور دارد.سرپرست شرکت عمران، آب و خدمات منطقه آزاد کیش با بیان اینکه رانندگان ناوگان حمل ونقل عمومی کیش به دلیل مواجهه با گردشگران دربدو ورود، نقش زیادی در معرفی کیش و جایگاه شهری وفرهنگی این منطقه دارند افزود: داشتن اخلاق حرفه ای ، احترام به مسافر ، ظاهر آراسته راننده و رعایت قوانین راهنمایی و رانندگیبه دلیل اثر گذاری بر دیدگاه گردشگران وشهروندان از اهمیت بالایی برخوردار است.علی عرب رونمایی از اولین خودروی هیبریدی ناوگان حمل و نقل جزیره کیش را اقدامی شایسته با مزیت های بسیار برای جزیره کیش عنوان کرد و گفت: ارتقاء ناوگان حمل ونقل عمومی همگام با توسعه دیگر بخش ها و به عنوان یکی از زیرساخت های مهم شهری یکی از ضرورت های جزیره کیش است و بهره گیری از خودروهای سبز یا هیبریدی با کاهش مصرف سوخت و کاهش آلودگی محیط زیست کاری درجهت حفظ زیبایی های کیش و افزایش صرفه اقتصادی برای شهروندان و فعالان در حوزه حمل ونقل عمومی است.وی در ادامه تصریح کرد: به‌دلیل مصرف سوخت پایین خودروهای هیبریدی نسبت به بنزینی با بررسی‌های به عمل آمده در جزیره کیش ، این خودروها برای تاکسی داران سالانه صرفه جویی 30 میلیون تومانی به همراه دارند.مدیر حمل و نقل عمومی جزیره کیش نیز دراین مراسم از تهیه و تصویب برگه تاوان با هدف ارتقاء ارائه کیفیت، ساماندهی خدمات حمل و نقل عمومی کیش و ایجاد بستر مناسب و قانونی در برخورد با برخی رانندگان قانون گریز خبرداد وگفت: تهیه ، تنظیم و تصویب شیوه نامه صدور دفترچه تردد رانندگان از دیگر اقدامات انجام شده دراین مدیریت بود که بخش عمده ای از مراجعات رانندگان را ساماندهی خواهد کرد.عباسعلی نجاتی سلیم گفت: با تشکیل جامعه حمل و نقل عمومی کیش ، اساسنامه این صنف تهیه شده و پس از تصویب در معاونت فرهنگی و اجتماعی سازمان منطقه آزاد کیش در دستور کار قرار خواهد گرفت. وی ابراز امیدواری کرد با تشکیل این جامعه عمده مشکلات معیشتی ، اقتصادی و صنفی رانندگان در محملی قانونی رسیدگی شود.سرگرد ایمانی نسب رییس پلیس راهور کیش نیز گفت: حذف صندلی های یدک مینی بوس ها طبق ضوابط و قوانین، رعایت نظافت خودروها و حفظ سیمای بصری و واگذاری تاکسی ها و مینی بوس ها به افراد واجد شرایط به منظور ایجاد اطمینان و اعتماد حداکثری شهروندان و گردشگران از موضوعات در دست اقدام در پلیس راهور است.محسن بهداری مدیر عامل شرکت توسعه ارتباطات و فن آوری اطلاعات کیش هم دراین مراسم با اشاره به تعامل این شرکت با مدیریت حمل و نقل عمومی کیش با هدف بهره گیری از تکنولوژی  ارتباطی و الکترونیکی دراین حوزه گفت:  تاکسی داران کیش که ظرف 6 ماه گذشته تخلفی نداشته اند می توانند از روز شنبه 14 مهر با مراجعه به شرکت تله کیش سیم کارت رایگان دریافت کنند و برای مدت 3 ماه از خدمات رایگان این اپراتور بهره مند شوند. رانندگان تاکسی می‌توانند در ازای از رده خارج شدن هر تاکسی از ناوگان حمل و نقل عمومی کیش، یک دستگاه خودروی هیبریدی وارد کنند.در پایان این مراسم با رونمایی از نخستین تاکسی سبز( هیبریدی) جزیره کیش  از حکمت کرد جمشیدی ، محمد ناظمی تختی، سید اکبر حسینی فرادنبه ای ، محمد طاهر طاهری، مسلم جعفرنیا، جاوید شاکری، مجید مختاریو محمد ضیایی فر به عنوان رانندگان برگزیده مرداد و شهریور ماه تقدیر شد.1339            "}