{"onTitr":" امام جمعه موقت شاهرود:    ","titr":" نقاط ضعف پوشش داده شود","describe":" شاهرود - ایرنا - امام جمعه موقت شاهرود گفت: برغم اینکه نظام جمهوری اسلامی قدرت بالایی در بسیاری از امور دارد، با این همه برخی نقاظ ضعف وجود دارند که بایستی پوشش داده شوند.", "text":"به گزارش ایرنا ، حجت الاسلام علی سعیدی در خطبه های این هفته نماز جمعه که در مسجد مدرسه قلعه برگزار شد، افزود: در مبارزه باتروریسم بین المللی ، سیاست منطقه ای و حقوق بین الملل موفقیت های بسیار خوبی بدست آمد اما وجود برخی نقاط ضعف زیبنده نظام جمهوری اسلامی نیست.رییس عقیدتی سیاسی فرماندهی کل قوا ادامه داد: نداشتن اشراف اطلاعاتی کامل یکی از مشکلات است ، نباید اجازه داده شود گروهک های معاند و تروریست ها اقدامی در درون مرزها انجام دهند.  وی گفت: در مسایل اقتصادی نیز نبود نظارت و اطلاعات دقیق موجب شد تا برخی مفسدان به حقوق مردم دست اندازی کنند.  حجت الاسلام سعیدی به مساله نفوذ دشمنان هم اشاره کرد و گفت: خاصیت دشمن کینه ورزی است، دستگاه های اجرایی درون نظام باید با قدرت عمل کنند و اجازه ندهند مشکلات به مردم فشار بیاورند.  وی به بخشی از سخنان رهبر معظم انقلاب اسلامی در دیدار 100 هزار نفری بسیجیان هم اشاره کرد و گفت: افرادی در درون نظام نفوذ کرده و تلاش می کنند نظام را به سمت غرب بکشند.  امام جمعه موقت شاهرود به هفته نیروی انتظامی هم اشاره کرد و گفت: کارکنان این نیرو سخت ترین ماموریت ها را برعهده دارند، آن هاحافظ امنیت کشور هستند ونظام و دولت باید به آن ها توجه بیشتر کند.  وی به گلایه برخی مردم در برخورد با مشکلات هم اشاره کرد و گفت: اگر همه دستگاه های مسوول به وظایف خود عمل نکنند، نیروی انتظامی به تنهایی قادر به رفع این مشکلات نیست.  6167            "}