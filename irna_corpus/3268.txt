{"onTitr":" بازیهای پاراآسیایی 2018؛    ","titr":" ظریف به مدال برنز دوی 100 متر مردان رسید","describe":" جاکارتا- ایرنا- دونده کشورمان مدال برنز دوی 100 متر مردان در بازی های پاراآسیایی 2018 جاکارتا را از آن خود کرد.", "text":"به گزارش خبرنگار اعزامی ایرنا از جاکارتا، در ادامه رقابت های دو و میدانی بازیهای پاراآسیایی 2018 جاکارتا و امروز (سه شنبه) در روز سوم این مسابقات، امید ظریف صنایعی در دوی 100 متر مردان کلاس T13 به مصاف حریفانش رفت که در نهایت با ثبت زمان 11:49 مدال برنز را از آن خود کرد.دونده ازبک در این ماده با زمان 11:26 به مدال طلا و دونده تایلندی با 11:32 به مدال نقره رسیدند.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی ** 2052**9118*            "}