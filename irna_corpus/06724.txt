{"onTitr":" استاندار:    ","titr":" 144 میلیارد تومان قرارداد بانکی در خراسان جنوبی منعقد شد","describe":" بیرجند - ایرنا - استاندار خراسان جنوبی گفت: 144 میلیارد تومان قرارداد برای تسهیلات اشتغال در بانک های استان منعقد شده در حالی که سهم استان 118 میلیارد تومان بوده و این یک اقدام بی سابقه است.", "text":"به گزارش ایرنا محمد مهدی مروج الشریعه روز شنبه در جمع مردم نهبندان و آیین افتتاح طرح های گازرسانی به استان اظهار داشت: گاز به عنوان یک زیرساخت مهم می تواند زمینه حضور سرمایه گذاران را در بخش های مختلف فراهم کند. وی افزود: گازرسانی به سه شهر نهبندان، شوسف، درح و 101روستا در کنار آغاز عملیات اجرایی 388 طرح دیگر یک اقدام بسیار بزرگ است که تعداد زیادی از مردم استان از نعمت گاز بهره مند می شوند. استاندار خراسان جنوبی ضمن تقدیر از این اقدام مهندسی بزرگ گفت: تلاش های مشاوران٬ مهندسان، پیمانکاران٬ ناظران و شرکت ملی گاز ایران قابل تقدیر است. وی با اشاره به جذب یک سرمایه گذار صنعتی برای شهرستان نهبندان افزود: این سرمایه گذار قرار بود طرحی صنعتی را با 2 هزار شغل صنعتی و مستقیم ایجاد کند.وی ادامه داد: قرار بود برای این سرمایه گذار زمین رایگان٬ خدمات زیربنایی و آموزش فنی نیروها تامین شود اما نبود گاز در شهرستان موجب شد که این سرمایه گذاری انجام نشود. مروج الشریعه با تاکید بر اینکه تلاش های شبانه روزی حوزه گاز استان بر کسی پوشیده نیست اظهار داشت: بهترین خدمت و کلیدترین حوزه زیرساخت مربوط به بخش گاز است.وی وجود این خط گاز را فرصتی برای حضور سرمایه گذاران دانست و گفت: مشکل برق تا حدی رفع شده و برای گاز هم هیچ مشکلی نیست. استاندار خراسان جنوبی با اشاره به بازدید خود از بهترین منطقه ویژه اقتصادی مالزی بیان کرد: این نقطه، بهشتی در روی زمین است که همه زیرساخت ها را برای سرمایه گذاران فراهم می کند اما آنجا برای تامین سوخت و انرژی مشکل وجود دارد و سرمایه گذاران باید هر نوع گازی که نیاز دارند را با کشتی منتقل کنند. وی ادامه داد: این در حالی است نهبندان از این حیث هیچ مشکلی برای تامین انرژی سرمایه گذاران ندارد. مروج الشریعه با بیان اینکه آینده خوبی برای نواحی صنعتی نهبندان پیش بینی می شود گفت: به اندازه ای که این دولت منابع برای سرمایه گذاری در همه بخش ها فراهم کرده نمونه ای آن در گذشته دیده نشده است. وی با اشاره به سهم 118 میلیارد تومانی استان از تسهیلات اشتغال بیان کرد: طبق آخرین آمار بیش از 144 میلیارد تومان قرارداد بانکی در استان بسته شده که بی سابقه است.مروج الشریعه از پرداخت 112میلیارد و 700 میلیون تومان تسهیلات اشتغال در استان خبر داد و گفت: 545 میلیارد تومان تسهیلات اشتغال روستایی در قالب هزار و 863 پرونده در دست بررسی است. وی طرح برخی نکات از سوی بعضی رسانه ها را رسانه ها ناشی از ناآگاهی دانست و افزود: دولت با تمام توان٬ مهندسی مدیریت و عقلانیت در میدان کار بوده که البته نیاز به پرس و جو نیست بلکه اقدامات انجام شده گواه بر این ادعا است. استاندار خراسان جنوبی ادامه داد: پروژه گازرسانی نهبندان نمونه کوچکی از اقدامات دولت است که در سومین استان پهناور کشور انجام گرفت. 9893 * 6054            "}