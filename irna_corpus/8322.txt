{"onTitr":" نویسنده کتاب گلستان یازدهم؛    ","titr":" خاطره ‌گوها امانت‌داران دوران دفاع مقدس باشند","describe":" کرمان - ایرنا - نویسنده کتاب گلستان یازدهم گفت: خاطرات شهدا و رزمندگان دفاع مقدس دارایی ‌های کشور هستند که باید استخراج شود و برای نگهداری این سرمایه برای نسل‌ های آینده تلاش کنیم.", "text":"بهناز ضرابی زاده روز پنجشنبه در حاشیه نقد و بررسی این کتاب توسط کودکان و نوجوانان کانون پرورش فکری استان کرمان در گفت و گو با خبرنگار ایرنا، افزود: &#39;گلستان یازدهم &#39;در بردارنده خاطرات مشترک خانم پناهی روا و شهید چیت ‌سازیان از زمان آشنایی، عقد، ازدواج و شهادتشان است و البته مروری هم به سال‌ های بعد از شهادت شهید دارد و زندگی همسر ایشان را روایت می ‌کند.وی بیان داشت: زندگی شهید چیت ‌سازیان با همسرش یکی از موضوع های جذاب از دفاع مقدس است، زیرا فرزند ایشان 37 روز پس از شهادت شهید متولد می‌ شود.این نویسنده درباره ویژگی این اثر نسبت به &#39;دختر شینا&#39; بیان داشت: مصاحبه این کار توسط خانم فرزانه مردی در تهران انجام شد و آن را به صورت فایل صوتی که حدود 13 ساعت بود برایم فرستادند فایل را که گوش دادم در همان زمان احساس کردم این کار نیاز به مصاحبه ‌های مجدد دارد.ضرابی‌ زاده افزود: بنابراین تصمیم گرفتم خودم با خانم پناهی روا وارد مصاحبه شوم و این اتفاق افتاد و از اول تا پایان کار به طور دائم با خانم پناهی در ارتباط بودم و ساعت‌ ها با ایشان مصاحبه انجام دادم و در کوچک ترین جزئیات وارد شدم تا هر آنچه که در این مدت یکسال و هشت ماه اتفاق افتاده بوده است را چه از زوایای پنهان و چه از خاطرات خود شهید و چه احساسات خانم پناهی بیان کنم .وی اضافه کرد: در این کار نسبت به &#39;دختر شینا&#39; به جزئیات بیشتری توجه شده و همچنین به فرهنگ و عقاید مردم چه در زندگی فردی و چه زندگی اجتماعی‌ در آن سال‌ها بیشتر پرداخته شده است.ضرابی زاده پیرامون انتخاب عنوان کتاب به‌عنوان &#39;گلستان یازدهم&#39; گفت: در حقیقت برای انتخاب اسم این کتاب خیلی درگیر بودم و دوست داشتم اسمی باشد که به نوعی شخصیت سردار شهید چیت ‌سازیان را معرفی کند و از طرفی جذاب هم باشد و با محتوای کتاب در ارتباط باشد و هم از کلیشه به دور باشد. وی ادامه داد: اما آن چیزی که برایم زیبا و جذاب است زندگی این دو فرد بود که یک دوران کوتاهی باهم بودند و خانم پناهی روا به دزفول می‌رود و آنجا در کنار همسرشان زندگی می‌کند و به نظر من این زندگی یک گلستان بوده؛ و این دو در دزفول در کوچه ‌ای زندگی می‌ کردند که اسم آن کوچه گلستان یازدهم بوده و در نهایت اسم این کتاب گلستان یازدهم انتخاب شد.این نویسنده با اشاره به نوشته اولیه خود در رابطه با این کتاب گفت: کتاب را از ابتدا و انتها نوشتم اما هر چی متن را می خواندم جذب نوشته نمی شدم 6 ماه گذشت که من چگونه بنویسم که برای مخاطب جذاب باشد به این نتیچه رسیدم که کارم را از آخر به اول بنویسم  زیرا یک خاطره پرماجرا نبوده بلکه یک زندگی کوتاهی بود و 50 صفحه را از متن اولیه حذف کردم.**خاطره گوها باید به دنبال حادثه طلایی باشند ضرابی‌ زاده  خطاب به منتقدین این اثر  که در خاطره گو باید به دنبال حادثه طلایی باشیم یادآور شد: در این اثر حادثه طلایی به دنیا آمدن فرزند شهید بود و داستان را از آخر به اول نوشتم که یک هنجارشکنی در اثر اتفاق افتاد و همزمان با  خاطره نگاری به ادبیات متن اضافه کردم تا  یک اثر قابل نقد و بررسی در حوزه ادبی شود. ضرابی‌زاده تاکید کرد: جنگ را باید همانگونه که بوده روایت ‌گری شود و خاطره‌ گوها باید امانت‌دار این حوزه باشند.وی در پاسخ به یکی از سوالات اعضای کانون مبنی بر اینکه چرا در این داستان توصیف های ادبی بیشتری استفاده نشده است گفت: اثر خاطره گویی &#39;گلستان یازدهم&#39; خاطره بود و ادبی نبود به همین دلیل توصیف های ادبی بیشتری در آن به کار نرفته است.ضرابی‌ زاده افزود: شخصیت های داستانی با یکدیگر متفاوت هستند و بخش اعظمی از این اثر به راوری بر می گشت و به همین دلیل درتوصیف شخصیت های این داستان نمی توانستم؛ اضافه کنم. این نویسنده با اشاره به اسم و عناوین فصل‌ها تصریح کرد: اسامی فصل ها مرتبط با متن است و دوست داشتم هر فصل‌ اسم‌ های زنانه داشته باشد.وی خاطرنشان کرد: خاطرات پیوسته و بدون فصل بندی مخاطب را خسته می‌ کند و  فصل‌ ها هر چی کوتاهتر باشد، انگیزه مخاطب را بالا می‌ رود.ضرابی ‌زاده با اشاره به تجربه های نوشتاری خود گفت: کتاب &#39;دختر شینا&#39; را که قبل از این اثر نوشته بودم مخاطبان پذیرفته بودند و به دنبال خلق اثر قوی تری بودم.سردار شهید علی چیت‌ سازیان در سال 1341 همزمان با سالروز تولد حضرت امیرالموُمنین(ع) کودکی در همدان چشم به جهان گشود. بعد از انقلاب و با آغاز جنگ تحمیلی با تشکیل تیپ انصارالحسین وی مسئول واحد اطلاعات و عملیات شد و در این مسئولیت خوش درخشید و در اوایل سال65 با حفظ مسئولیت در واحد اطلاعات و عملیات مأموریت یافت تا محور عملیات بعد را تشکیل دهد در عملیات ‌های کربلای 4 و 5 علی با حفظ مسئولیت قبلی مسئول محور عملیات نیز گردید، سرانجام چهارشنبه 4 آذر سال 66حین انجام یک ماموریت گشت شناسایی به درجه رفیع شهادت نائل آمد.کتاب &#39; گلستان یازدهم&#39; خاطرات زهرا پناهی روا، همسر سردار شهید علی چیت ‌سازیان، مسئول اطلاعات و عملیات تیپ انصارالحسین همدان به قلم بهناز ضرابی زاده منتشر شد که  مقام معظم رهبری نیز بر این کتاب تقریظ نوشته است. به مناسبت هفته ملی کودک و نوجوان کتاب &#39;گلستان یازدهم &#39; در مرکز فرهنگی و هنری شماره پنج کرمان نقد و بررسی شد. بهناز ضرابی ‌زاده برگزیده بیش از 30 جشنواره داستان ‌نویسی سراسری است و داور مسابقات مختلف ادبی همدان نیز بوده است. تألیف و چاپ بیش از 250اثر ادبی در نشریات از دیگر فعالیت ‌های این نویسنده 44 ساله است.دخترشینا(سوره مهر) مرغ شل (سوره مهر) آن روز سه شنبه بود (صریر) سیب آرزو (مدرسه) آدم برفی (عروج) گنجشک سبز و آبی (صریر) بابای 9 سالگی (برکت کوثر) آخرین تکه نان کودک (کانون پرورش فکری کودکان و نوجوانان) از آثار وی هستند.9895/ 5054            "}