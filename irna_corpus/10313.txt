{"onTitr":"","titr":" معاون ورزشی باشگاه استقلال: هیچگاه پشت شفر را خالی نمی کنیم","describe":" تهران - ایرنا - معاون ورزشی باشگاه استقلال گفت: برایمان مثل روز روشن است که استقلال با همین کادر فنی و بازیکنان به شرایط ایده آل می رسد و هیچگاه پشت «وینفرد شفر» را خالی نمی کنیم.", "text":"«علی خطیر» در گفت و گو با خبرنگار ورزشی ایرنا با اشاره به این که کمیته فنی این باشگاه در جهت حمایت از شفر فعالیت می کند، گفت: کمیته فنی به عنوان بازوی شفر عمل می کند. اعضای این کمیته از بزرگان اسقلال هستند و هدفشان حمایت از سرمربی است.او افزود: قرار نیست اعضای کمیته فنی برای شفر مشکل ایجاد کنند. هدف اعضای این کمیته خدمت به تیم است و ارتباط دوستانه و نزدیکی با سرمربی دارند.خطیر در پاسخ به این پرسش که باشگاه استقلال تا چه زمانی از شفر حمایت می کند؟ گفت: به سرمربی استقلال اعتماد و اعتقاد راسخ داریم، حمایت ما از او ادامه خواهد داشت و هیچ گاه پشت او را خالی نمی کنیم.او ادامه داد: به توانایی های فنی شفر و بازیکنان استقلال ایمان داریم و برایمان مثل روز روشن است که استقلال با همین کادر فنی و نفراتش به شرایط ایده آل خواهد رسید و رضایت هواداران را جلب می کند.معاون ورزشی استقلال درباره نارضایتی هواداران از نتایج این تیم گفت: هواداران استقلال سرمایه و صاحب باشگاه استقلال هستند و ناراحتی این عزیزان طبیعی است اما آن ها را به صبر و آرامش دعوت می کنیم. مطمئن باشند مجموعه باشگاه استقلال برای شادی آن ها با تمام وجود تلاش می کنند.او درباره مراحل پیگیری شکایت باشگاه استقلال به دادگاه عالی ورزش درباره رای بازی سوپرجام، گفت: شکایت خود را به صورت رسمی به دادگاه عالی ورزش فرستاده ایم و با قدرت پیگری می کنیم.خطیر افزود: برای دفاع از لایحه شکایت نامه خود وقت داریم و بعد از این که این مرحله به پایان برسد از طرفین دعوی دعوت می شود تا در دادگاه عالی ورزش شرکت کنند.ورزشی **م.ت ** 1597            "}