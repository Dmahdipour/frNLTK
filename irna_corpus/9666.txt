{"onTitr":"","titr":" پیروزی دراماتیک نماینده ژاپن در نیمه نهایی لیگ قهرمانان آسیا","describe":" تهران - ایرنا - تیم فوتبال کاشیماآنتلرز ژاپن شکست 2 بر صفر مقابل سوون سامسونگ کره جنوبی را به پیروزی دراماتیک 3 بر 2 تبدیل کرد تا در آستانه صعود به فینال لیگ قهرمانان آسیا قرار بگیرد.", "text":"به گزارش ایرنا، امروز (چهارشنبه) در دومین دیدار دور رفت از مرحله نیمه نهایی لیگ قهرمانان آسیا، کاشیماآنتلرز ژاپن از سوون سامسونگ کره جنوبی میزبانی کرد و در حالی که 2 بر صفر عقب بود در نهایت به پیروزی به یادماندنی 3 بر 2 رسید.در دقیقه دوم، نخستین کرنر نصیب نماینده کره جنوبی شد که توپ ارسالی را «اوچیدا» مدافع کاشیما به اشتباه درون دروازه تیم خودی جای داد.در دقیقه ششم، «دامیانوویچ» هافبک باتجربه سوون سامسونگ از غفلت دروازه بان و مدافع حریف استفاده کرد و گل دوم تیمش را به ثمر رساند.بازیکنان میزبان که نتیجه را از دست رفته می دیدند با حملات متعدد به دنبال جبران بودند که در دقیقه 21 ارسال «سرجینهو» را «جانگ هو» بازیکن سوون سامسونگ به اشتباه درون دروازه خود جای داد تا حساب کار 2 بر یک شود.کاشیما که از حضور هزاران هوادار خودی سود می برد در نیمه دوم برای رهایی از شکست حملات گوناگونی را طراحی کرد و از سوی دیگر نماینده کره جنوبی به دفاع از اندوخته ارزشمند خود می پرداخت.حملات میزبان در دقیقه 84 نتیجه داد و «سرجیو دی الویرا» کار را به تساوی کشاند و امید را به اردوی تیمش بازگرداند.در دقیقه 93 و در حالی که همگان منتظر سوت پایان بازی بودند، توپ ارسالی روی دروازه سوون سامسونگ با اشتباه دروازه بان و مدافع این تیم همراه شد تا «اوچیدا» گل سوم کاشیماآنتلرز را به ثمر رسانده و اشتباه دقایق نخستین خود را جبران کند.شب گذشته نیز، پرسپولیس ایران در دوحه به میهمانی السد قطر رفت و به برتری ارزشمند یک بر صفر دست یافت.دیدارهای دور برگشت نیز طی روزهای اول و دوم آبان ماه برگزار می شود تا تیم های فینالیست مشخص شوند.ورزشی**3783**1597            "}