{"onTitr":"","titr":" 36 مورد حادثه دیده در گلستان توسط هلال احمر امدادرسانی شدند","describe":" گرگان - ایرنا - مدیر عامل جمعیت هلال احمر گلستان با اشاره به بارندگی های اخیر در این استان گفت: در پی بارش شدید باران و مشکلات ایجاد شده ناشی از آن برای برخی شهروندان، نیروهای این جمعیت به 36 مورد حادثه دیده امدادرسانی کردند.", "text":"به گزارش روز شنبه ایرنا به نقل از روابط عمومی این جمعیت، محمدعلی هروی گفت: روز گذشته یک مورد در راه مانده در مسیر پارک جنگلی کردکوی گزارش شد که با حضور بموقع عوامل امداد و نجات، امدادرسانی انجام و فرد در راه مانده به مکان امن منتقل شد.وی تصریح کرد: در پی بارش شدید باران در غرب استان، شش مورد امدادرسانی و تخلیه آب منازل در روستاهای نوکنده، کارکنده و گز انجام شد.هروی گفت: در شهرستان گرگان، مرکز استان گلستان و روستای امام آباد از توابع شهرستان علی آباد کتول نیز 2 مورد ریزش سقف گزارش شد که نیروهای امداد و نجات با حضور در محل، ضمن کمک به خانواده ها، مقداری پلاستیک برای ایجاد سقف موقت در اختیار به مالکین منازل آسیب دیده قرار دادند.مدیر عامل جمعیت هلال احمر گلستان افزود: در مجموع مقدار 23 کیلوگرم نایلون نیز در 48 ساعت گذشته نیز بین حادثه دیدگان و خسارت دیدگان توزیع شد.3014/1860            "}