{"onTitr":"","titr":" شاخص بورس یک هزار و 233 پله افت کرد","describe":" تهران- ایرنا- شاخص بورس امروز (دوشنبه) یک هزار و 233 پله افت کرد و در جایگاه 175 هزار و 185 واحدی قرار گرفت.", "text":"به گزارش خبرنگار اقتصادی ایرنا، در ادامه روند اصلاح و نزولی شاخص بورس، نماگر بازار سرمایه به کانال 175 هزار واحد عقب نشست.موج جدید اصلاح شاخص بورس، پس از کاهش نرخ ارز آغاز شد که بر اساس آن، بهای شرکت های مرتبط با ارز افت کرده و شاخص را پایین کشیدند.در معاملات امروز، سه میلیارد و 269 میلیون سهم، حق تقدم و اوراق بهادار به ارزش 11 هزار و 849 میلیارد ریال در 168 هزار نوبت دادوستد شد.بررسی شاخص های اصلی بازار سرمایه نشان می دهد شاخص قیمت (وزنی - ارزشی) که در آن ارزش سهام شرکت های بزرگ اثر بیشتری بر شاخص می گذارد، 360 واحد افت کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 615 واحد کاهش داشت.شاخص قیمت (هم وزن) نیز 435 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز یک هزار و 254 واحد کاهش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) 142 واحد رشد کرد و شاخص بازار دوم بورس نیز هفت هزار و 510 واحد کاهش یافت.بر این اساس، در معاملات امروز نمادهای فارس (هلدینگ خلیج فارس) و جم (پتروشیمی جم) بیشترین تاثیر منفی بر شاخص داشته اما فولاد (فولاد مبارکه)، کگل (صنعتی و معدنی گل گهر) و معادن (توسعه معادن و فلزات) بیشترین تاثیر مثبت را بر شاخص داشتند.** صدر نشینی پالایشی هاگروه فرآورده های نفتی در معاملات امروز بورس صدرنشین شد؛ در این گروه 222 میلیون سهم به ارزش 2 هزار و 154 میلیارد ریال دادوستد شد. گروه شیمیایی به ارزش یک هزار و 872 میلیارد ریال و بانک به ارزش یک هزار و 427 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه فلزات اساسی با دادوستدی به ارزش یک هزار و 258 میلیارد ریال قرار گرفت و گروه کانی های فلزی نیز با معاملاتی به ارزش یک هزار و 228 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز 39 پله افت کرد و در جایگاه یک هزار و 981 واحدی قرار گرفت. در این بازار، بیش از یک میلیارد و 78 میلیون سهم و اوراق بهادار به ارزش بیش از چهار هزار و 403 میلیارد ریال دادوستد شد.در معاملات امروز نمادهای ذوب (ذوب آهن)، هرمز (فولاد هرمزگان جنوب)، سمگا (سرمایه گذاری میراث فرهنگی) و دماوند (تولید برق دماوند) بیشترین تاثیر منفی را بر شاخص داشته و آن را پایین کشیدند.اقتصام*2022** 2023            "}