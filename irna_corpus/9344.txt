{"onTitr":" استاندار قم:    ","titr":" فرهنگ پیشگیری از آسیب های اجتماعی گسترش یابد","describe":" قم - ایرنا - استاندار قم گفت: با همکاری دستگاه های مختلف و برنامه ریزی صحیح در عرصه ورزشی، فرهنگ عمومی در پیشگیری از آسیب های اجتماعی گسترش یابد.", "text":"به گزارش ایرنا، سید مهدی صادقی عصر چهارشنبه در «جلسه هیات امنای انجمن خیرین ورزش یار» در استانداری قم اظهار داشت: سازمان ها و انجمن های مردم نهاد نقش مهمی در جذب کمک های مردمی در کاهش آسیب های اجتماعی از جمله اعتیاد دارند.وی افزود: با گسترش امکانات و مکان های ورزشی و تفریحی بر اساس نیازهای جوانان می توان شاهد کاهش در معضل های اجتماعی بود.وی ادامه داد: یکی از عامل های مهم و تاثیرگذار در کاهش آسیب ها، فراهم ساختن فضاهای ورزشی است تا با ایجاد هیجان و نشاط در جوانان، سلامت جامعه را تضمین کرد.استاندار قم با بیان این که خیران نقش برجسته ای در عرصه های مختلف ایفا کرده اند گفت: در حال حاضر در جامعه شاهد فعالیت آنها در حوزه های سلامت و درمان و آموزش و پرورش هستیم که جای تقدیر دارد.صادقی گفت: اهتمام به حوزه ورزش می تواند پیشگیری از آسیب های اجتماعی در جامعه را تقویت و از انحراف جوانان جلوگیری کند، از این رو فعالیت خیران در این عرصه مفید واقع خواهد شد.وی تاکید کرد: جوانان دارای انرژی و ظرفیت های بالایی هستند که باید برای اوقات فراغت آنان برنامه ریزی صحیح انجام شود، ضمن این که فضاهای ورزشی باعث تخلیه انرژی جوانان و پویایی آنان در جامعه خواهد شد.وی همچنین با ابراز خرسندی از تشکیل انجمن خیرین ورزش یار گفت: با تشکیل این انجمن شاهد رونق ورزش و توجه به زیرساخت های ورزشی در استان خواهیم شد.در پایان این جلسه انجمن خیرین ورزش یار با انتخاب حسن آقاخانی به عنوان رئیس هیات مدیره و هفت عضو اصلی و علی البدل کار خود را آغاز کرد.8138/ 1175            "}