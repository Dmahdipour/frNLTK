{"onTitr":"","titr":" دبیرخانه دایمی همایش بین‌المللی تئاتراربعین درخوزستان دایرشد","describe":" اهواز _ایرنا_ مدیر دفتر تعزیه و نمایشهای آیینی حوزه هنری کشور گفت: دبیرخانه دائمی همایش بین المللی تئاتر پیاده روی اربعین حسینی در خوزستان  مستقر شد.", "text":"به گزارش ایرنا محسن میرزاعلی روز دوشنبه در نشست خبری همایش نشست روایت راویان در پلاتو حوزه هنری اهواز اظهار داشت: سه سال متوالی است که اجرای برنامه تعزیه و نقالی با موضوع اربعین و امام حسین (ع) تحت عنوان روایت راهیان، هنرمندان و علاقمندان را گرد هم جمع کرده که این جمع در نجف به اجرای برنامه هنری پرداخته اند.وی با اشاره به استقبال مردم از نقالی، پرده خوانی و تعزیه بیان کرد: سال گذشته استقبال بسیار خوبی از این برنامه ها شد و در چندین موکب برنامه های متنوعی به اجرا درآمد و ارتباط خوبی بین مخاطبان با تعزیه، نقالی و پرده خوانی شکل گرفت.مدیر دفتر تعزیه و نمایشهای آیینی حوزه هنری کشور  ادامه داد: هدف از اجرای این برنامه ایجاد محبت و اشاعه معرفت اهل بیت است.وی گفت:  هشت موکب به صورت ثابت و به زبانهای انگلیسی، فرانسوی، ترکی، فارسی و عربی در عراق اجرای تعزیه و نقالی می‌کنند که بخش عظیمی از تعزیه های عربی را تعزیه خوانان خوزستانی بر عهده دارند.میرزاعلی ادامه داد: سال گذشته از ادیان و نژادهای مختلف شاهد اجرا تعزیه ها بودند و امیدواریم امسال نیز زنجیر و بستی برای پیوند دل‌ها باشیم.*** اجرای نمایش به پنج زبان دنیادبیر هنری همایش بین‌المللی تئاتر پیاده‌روی اربعین کرد: امسال معاونت هنری وزارت فرهنگ و ارشاد اسلامی و ستاد اربعین به کمک این همایش آمده اند تا در بخش هزینه ها نیز تسهیل صورت گیرد و تجمیع واحد شود.مهراب محمدزاده افزود: در 2 سال گذشته این همایش بخش ایرانی نداشت که امسال بخش ایران نیز به آن اضافه شد.وی ادامه داد: علاوه بر اجرای نمایش ها در مرزهای مهران، چذابه و شلمچه بنا داریم  در روز هشت آبان سراسر کشور اجرای نمایش اربعین را داشته باشند.دبیر هنری همایش با اشاره به شکل گیری دبیر خانه دائمی این همایش در استان خوزستان توضیح داد: در سال نخست برگزاری این همایش با 35 هنرمند کار را آغاز کردیم و نمایش ها فقط به زبان فارسی و عربی بودند اما در سال دوم به 150 هنرمند و در سال سوم به 300 هنرمند رسید. وی با اشاره به استقبال از این جشنواره بیان کرد: این علاقه هنرمندان به حضور در این همایش نشان می دهد که جامعه تئاتر نسبت به پیاده روی اربعین حسینی بی‌تفاوت نیستند هر چند که به عقیده ما هنوز این تعداد هنرمند به نسبت کسانی که در پیاده روی اربعین شرکت می کنند اندک است.محمدزاده یادآور شد: امسال کارها به پنج زبان و در قالبهای مختلف  با موضوعات قیام عاشورا، مدافعان حرم و شهادت به نمایش در می‌آیند.***28 مهر، آغاز بکار همایش بین المللی تئاتر پیاده روی اربعیندبیر اجرایی همایش بین المللی تئاتر پیاده‌روی اربعین بیان کرد: از 28 مهر تا هشت آبان در سه مرز اصلی کشور یعنی شلمچه، چذابه و مهران این همایش کار خود را آغاز می کند  و برای اجرای نمایش ها در  مرزهای ورودی مثل میرجاوه و مرزهای شرقی نیز در حال رایزنی هستیم .آرش ساربان بیان کرد: 20 گروه نمایشی از ایران در این همایش شرکت می کنند و برای سه روز اجرا دارند همچنین در بخش بین المللی نیز 20 گروه در نجف کار نمایش در هفت موکب مشخص را بر عهده دارند و  پس از آن به موکب شهر کربلا می‌روند و در آنجا اجرا می کنند.وی بیان کرد: همچنین یک گروه دمام زنی حرفه ای از خوزستان به عراق اعزام می شود و اختتامیه این همایش در تهران برگزار می گردد.7164/6002            "}