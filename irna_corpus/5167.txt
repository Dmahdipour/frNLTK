{"onTitr":"","titr":" آب، راه و امنیت مهمترین مولفه های حفظ باغستان سنتی قزوین است","describe":" قزوین - ایرنا - مدیرعامل سازمان باغستان سنتی شهرداری قزوین آب، راه و امنیت را مهمترین مولفه های حفظ و نگهداری از باغستان سنتی قزوین دانست و گفت: انجام این مهم برعهده دستگاه های نظارتی بوده و شهرداری نمی تواند به تنهایی عهده دار این مسئولیت مهم باشد.", "text":"حمید رحمانی روز دوشنبه در گفت و گو با خبرنگار ایرنا افزود: هم اکنون شهرداری قزوین پیش قراول حفظ و نگهداری از باغستان سنتی قزوین بوده و برای انجام این مساله نیز علاوه بر راه اندازی سازمان باغستان ها، بودجه های زیادی را نیز برای آن در نظر گرفته است.وی با اشاره به تغذیه آب باغستان قزوین از پنج رودخانه فصلی، تاکید کرد: با همکاری استانداری، آب منطقه ای و جهاد کشاورزی قرار شد ضمن ایجاد بندی در بالادست رودخانه دلی چای و احداث یک کانال آبرسانی به طول 15 کیلومتر، ضمن هدررفت آب در مسیر و جلوگیری از تعرض به آن، مشکلات موجود در این حوزه را کاهش دهیم.رحمانی به ایجاد راه های دسترسی در باغستان سنتی قزوین اشاره کرد و گفت: با توجه به وسعت 2 هزار و 616 کیلومتری این باغستان، راه های دسترسی یکی از مهمترین راهکارها هم در حوزه امنیت و نگهداری از آن و هم امکان خدمات رسانی به شمار می رود.به گفته وی، تاکنون با کمک باغداران و با استفاده از حریم برخی از انهار موجود توانسته ایم تا حدود زیادی این مشکل باغداران را مرتفع کنیم.مدیرعامل سازمان باغستان سنتی شهرداری قزوین یادآور شد: این سازمان به منظور برقراری هر چه بهتر امنیت در باغات پیرامونی قزوین، با تشکیل تیم های گشت همراه با مامور نیروی انتظامی جهت جلوگیری از وقوع برخی تخلفات از جمله تخریب، قطع درختان، ریختن زباله، بردن خاک و تغییرات کاربری اقدام کنیم.8054            "}