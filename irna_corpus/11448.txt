{"onTitr":"","titr":" نرخ جدید کرایه سرویس مدارس در ورامین اعلام شد","describe":" تهران-ایرنا-مدیرعامل سازمان تاکسیرانی شهرداری ورامین نرخ جدید سرویس مدارس در سال تحصیلی جدید را هر ماه 105 هزار تومان اعلام کرد.", "text":"محمد مهمان نواز روز سه شنبه در گفت و گو با خبرنگار ایرنا گفت : در سال تحصیلی جدید ، 305 دستگاه تاکسی و خودروی شخصی با اخذ مجوز از سازمان تاکسیرانی ، مجوز جابجایی دانش آموزان را دریافت کرده و به این امر مبادرت می ورزند.وی افزود: داشتن گواهینامه معتبر ، سلامت جسمی ، معاینه فنی خودرو و تأئیدیه پلیس راهور از شروط اصلی اخذ مجوز سرویس مدارس است.وی اظهار داشت: با توجه به افزایش نرخ کرایه تاکسی های درون شهری بر اساس مصوبه شورای ترافیک و حمل و نقل شهرستان ورامین ، کرایه سرویس مدارس شهرستان نیز امسال 12.5 درصد نسبت به سال گذشته افزایش یافته و در مسیرهای درون شهری حداکثرهرماه 105 هزار تومان خواهد بود.مهمان نواز اظهارداشت: بازرسان سازمان تاکسیرانی با همراهی پلیس راهور با حضور در مناطق مختلف شهرستان و مقابل مدارس ، بر نحوه سرویس رسانی خودروها نظارت داشته و در صورت نداشتن مجوز و برچسب ارائه شده به سرویس های مجاز ، از فعالیت آن ها جلوگیری می کند و در صورت تکرار تخلف ، خودرو به توقیف می شود.وی افزود: طی هفته جاری مدارک بیش از یکصد خودرو که بدون مجوز اقدام به جابجایی دانش آموز می کردند توقیف شد.مدیرعامل سازمان تاکسیرانی شهرداری ورامین اظهار داشت : آن دسته از افرادی که شرایط دریافت مجوز حمل و نقل دانش آموز دارند با مراجعه به سازمان تاکسیرانی می توانند به صورت قانونی مجوز دریافت کنند.بیش از 49 هزار دانش آموز در مدارس ورامین مشغول به تحصیل می باشند.تهرام/7254 / 1539            "}