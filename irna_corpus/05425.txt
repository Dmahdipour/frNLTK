{"onTitr":"","titr":" بیش از 2 میلیون قطعه جوجه ریزی در درمیان انجام شد","describe":" بیرجند - ایرنا - رئیس شبکه دامپزشکی درمیان گفت: 290 واحد پرورش طیور در این شهرستان فعال است و در 6 ماه گذشته 2 میلیون و 170 هزار قطعه جوجه ریزی در این واحدها انجام شده است.", "text":"به گزارش ایرنا مهدی عارفی نیا روز یکشنبه در جمع خبرنگاران افزود: در این مدت یکهزار و 260 مجور حمل طیور برای ارسال یک میلیون و 780 هزار قطعه طیور به کشتارگاه های داخل و خارج استان صادر شده است.وی بیان کرد: 2 مزرعه پرورش شترمرغ در شهرستان درمیان فعال است که از ابتدای امسال 34 مجوز بهداشتی و قرنطینه ای برای حمل 2 هزار و 270 کیلوگرم گوشت تولیدی این واحدها به بازارهای مصرف صادر شده است.رئیس شبکه دامپزشکی درمیان ادامه داد: به منظور نظارت بهداشتی در این مدت 130 مجوز حمل دام سبک به تعداد هفت هزار و 700 راس به بازارهای مصرف داخل و خارج استان صادر شده است.وی گفت: از ابتدای امسال برای پیشگیری از بیماری های واگیر بین جمعیت طیور بیش از پنج میلیون و 800 هزار دوز واکسن در سطح واحدهای پرورش طیور شهرستان مصرف و برای مراقبت و جلوگیری از بیماری های واگیر و حاد تنفسی نمونه برداری و پایش از 62 واحد طیور شهرستان انجام شده است.عارفی نیا اضافه کرد: همچنین در این مدت 60 هزار متر مربع مساحت واحدهای پرورش طیور صنعتی ضدعفونی شده است.وی با بیان اینکه در 6 ماه گذشته 24 هزار و 200 راس دام سبک به منظور پیشگیری از طاعون نشخوارکننده گان کوچک در شهرستان واکسینه شدند گفت: همچنین در این مدت 28 هزار و 700 راس دام سبک و سنگین علیه بیماری تب مالت واکسینه شده اند.وی گفت: از ابتدای امسال در قالب اجرای طرح واکسیناسیون و ایمن سازی سگ های صاحب دار 534 قلاده سگ در شهرستان درمیان علیه بیماری هاری واکسینه شدند.رئیس شبکه دامپزشکی درمیان از آغاز مرحله دوم واکسیناسیون رایگان بیش از 2 هزار راس دام سنگین این شهرستان علیه بیماری تب برفکی خبر داد و گفت: در قالب اجرای مرحله اول این طرح واکسیناسیون، 2 هزار دام سنگین علیه بیماری تب برفکی واکسینه شده اند.وی اظهار داشت: از ابتدای امسال تاکنون یکهزار و 100 نفر برای درمان دام و طیور خود به شبکه دامپزشکی شهرستان درمیان مراجعه کرده اند که برای تشخیص بیماری 100 مورد کالبدشکافی دام و طیور انجام شد.شهرستان درمیان با وسعت پنج هزار و 797 کیلومتر مربع از شمال به شهرستان قاینات از جنوب به شهرستان سربیشه و از غرب به شهرستان بیرجند و شرق به طول 70 کیلومتر با افغانستان مرز مشترک دارد. شهر اسدیه مرکز شهرستان مرزی درمیان در 105 کیلومتری شرق بیرجند قرار دارد.7556*3028            "}