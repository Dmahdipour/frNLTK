{"onTitr":"","titr":" ترانزیت خارجی وارده به گمرک پرویزخان 17درصد افزایش یافت","describe":" کرمانشاه - ایرنا - مدیرکل گمرکات استان کرمانشاه گفت: در نیمه نخست سال جاری ترانزیت خارجی وارده به گمرک پرویزخان شهرستان قصرشیرین رشد 17 درصدی داشت.", "text":"خلیل حیدری روز چهارشنبه در گفت و گو با خبرنگار ایرنا افزود: در 6 ماه نخست امسال، 361 میلیون و 126 هزار و 467 دلار کالای ترانزیت خارجی به وزن 995 هزار و 668 تن به گمرک پرویزخان وارد شده که نسبت به مدت مشابه سال 96، از حیث ارزش 17 درصد افزایش یافته است.او عمده کالاهای ترانزیت خارجی ورودی به گمرک پرویزخان را مازوت، نفتا و کاندانسیت ذکر کرد. ** رشد 44 درصدی صادرات اظهار شده در گمرک کرمانشاهمدیرکل گمرکات کرمانشاه در ادامه گفت: در 6 ماه نخست سال جاری 662 میلیون و 916 هزار و 682 دلار کالا با وزن یک میلیون و 662 هزار و 684 تن در گمرکات کرمانشاه، خسروی، پرویزخان و پاوه اظهار و صادر شده است. به گفته حیدری ، این میزان نسبت به مدت مشابه سال گذشته از لحاظ ارزش رشد 54 درصدی و از حیث وزن نیز 31 درصد افزایش داشته است.وی اظهار داشت: از این میزان، تشریفات صادرات از گمرک کرمانشاه 464 میلیون و 658 هزار و 860 دلار کالا به وزن یک میلیون و 80 هزار و 227 تن بوده که نسبت به مدت مشابه سال گذشته از لحاظ ارزش 44  درصد و از حیث وزن نیز 10 درصد افزایش داشته است. وی افزود: در نیمه نخست سال جاری گمرک کرمانشاه سهم نخست میزان صادرات را در بین گمرکات استان کرمانشاه  به خود اختصاص داده است.مدیرکل گمرکات کرمانشاه در ادامه بیان داشت: در این مدت نیز تشریفات صادرات از گمرک پرویزخان 141 میلیون و 691  هزار و 267 دلار کالا به وزن 456 هزار و 402  تن می باشد که نسبت به مدت مشابه سال گذشته از لحاظ ارزش 74 درصد افزایش و از حیث وزن نیز رشد 126 درصدی داشته است.حیدری خاطرنشان کرد: در نیمه نخست سال جاری تشریفات صادرات از گمرک خسروی 46 میلیون و 529 هزار و 12 دلار کالا به وزن 110 هزار و 804 تن می باشد که نسبت به مدت مشابه سال گذشته از حیث وزن 56 درصد و از لحاظ ارزش 197 درصد رشد داشته است.وی همچنین تشریفات صادرات گمرک پاوه را نیز 10 میلیون و 37 هزار و 543 دلار کالا به وزن 15 هزار و 249 تن عنوان کرد.  مدیرکل گمرکات کرمانشاه ، عمده کالاهای صادراتی از طریق این گمرکات را ظروف از مواد پلاستیکی، سیب زمینی محفوظ شده، گوجه فرنگی تازه یا سردکرده، انواع کاشی، انواع نایلون پلاستیکی، کولرهای آبی، گرانول پلی اتیلن، نایلون پلاستیکی رولی، انواع بستی، مصنوعات پلاستیکی شامل انواع ورقه و پالت عنوان کرد و افزود: بیشتر کالاهای فوق به کشور عراق صادر می شود.استان کرمانشاه با 371 کیلومتر مرز مشترک با 2 بخش کُرد و عرب نشین عراق و داشتن 6 مرز رسمی و بازارچه فعال، سالانه حدود نیمی از کل صادرات کالاهای غیرنفتی کشورمان به عراق را به خود اختصاص می دهد.سالانه بیش از 2 میلیارد دلار کالا از کرمانشاه به عراق صادر می شود که بیش از 50 درصد کل صادرات ایران به این کشور را تشکیل می دهد.3033/8066            "}