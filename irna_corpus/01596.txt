{"onTitr":" سرپرست فرمانداری پیشوا:    ","titr":" اولویت دهیاران افزایش سطح درآمد روستائیان باشد","describe":" تهران – ایرنا – سرپرست فرمانداری پیشوا با اشاره به این که اجرای پروژه های عمرانی به تنهایی برای ماندگاری روستائیان کافی نیست از دهیاران خواست تا با اجرای طرح های اقتصادی، سطح درآمد روستائیان را افزایش دهند.", "text":"به گزارش ایرنا ، حسین عباسی روز چهارشنبه در جلسه مشترک با دهیاران و رؤسای شوراهای اسلامی روستاهای پیشوا که در محل فرمانداری این شهرستان برگزار شد اظهار داشت: دهیاران در خط مقدم اجرای سیاست های دولت در روستاها هستند و تبیین برنامه ها و سیاست های دولت بر عهده شوراهاست.وی افزود: دهیاران و شوراهای اسلامی با مردم روستا از نزدیک و به صورت چهره به چهره ارتباط دارند، از مشکلاتشان مطلعند و راه حل های آن را به خوبی می دانند و همه این شاخصه ها تا زمانی که از خود روستائیان کمک گرفته نشود نمی تواند به تنهایی کارایی داشته باشد.عباسی از اشتغال به عنوان مهمترین موضوع ملی کشور یاد کرد و افزود: رهبر معظم انقلاب و رئیس جمهور همواره به ایجاد فرصت های شغلی تأکید داشته اند ، مشکلی که اگر در مناطق روستایی نیز مورد توجه قرار نگیرد ، باعث مهاجرت روستائیان به شهرها می شود.وی گفت: قابلیت های و ظرفیت های روستاها در فعالیت های اقتصادی با یکدیگر متفاوت است و نمی توان نسخه واحد اقتصادی برای همه روستاها نوشت بلکه باید به تناسب ظرفیت های موجود، تصمیم گیری و برنامه ریزی کرد.سرپرست فرمانداری پیشوا از بیمه روستائیان به عنوان اهداف و برنامه های اولویت دار دولت یاد کرد و افزود: با وجود اهمیتی که موضوع بیمه روستائی دارد ولی به دلیل عدم اطلاع رسانی مناسب، کم و کاستی هایی در این زمینه وجود دارد که با همت و تلاش متولیان امر از جمله اداره کل روستایی و صندوق بیمه اجتماعی کشاورزان، روستائیان و عشایر باید آن را رفع کرد.وی با اشاره به ضرورت اهتمام دهیاران و شوراهای اسلامی روستاها بر مسائل اجتماعی و امنیتی گفت: بخشی از اعتبارات دهیاری ها باید برای ایجاد اشتغال و درآمد پایدار در روستاها هزینه شود تا بتوان ضمن رونق اشتغال، توسعه اقتصادی را در این مناطق و به تبع آن در سطح شهرستان و استان تهران به وجود آوریم.عباسی افزود: سهیمه یک هزار و 200 نفری شهرستان پیشوا برای بیمه اجتماعی کشاورزان و روستاییان در سال جاری فرصت مناسبی است که بتوانیم خدماتی در شأن روستائیان ارائه دهیم.پیشوا با 80 هزار نفر جمعیت در 45 کیلومتری جنوب شرق تهران واقع شده است.تهرام/7254//1348            "}