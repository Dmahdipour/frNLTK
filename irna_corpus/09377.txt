{"onTitr":" هادی مظفری در دیدار با اعضای انجمن هنرهای تجسمی تهران؛    ","titr":" استقلال هنری هنرمندان منوط به تشکیلات قوی نظام صنفی است","describe":" تهران-ایرنا- مدیر کل مرکز هنرهای تجسمی در دیدار با اعضای انجمن هنرهای تجسمی تهران با اشاره به ارتباط مرکز با هنرمندان و انجمن‌ها از ضرورت تلاش برای تشکیل سازمان نظام صنفی هنرمندان خبر داد.", "text":"به گزارش روز چهارشنبه ایرنا از مرکز هنرهای تجسمی وزارت فرهنگ و ارشاد اسلامی، هادی مظفری در این نشست با اشاره به اهمیت انجمن ها و تاکید مرکز بر فعالیت مستقل مراکز ذیربط گفت: در مجموعه مرکز هنرهای تجسمی بعد از ایجاد ساختار در اداره کل و ایجاد تشکیلات در مجموعه و برقراری ارتباط موثر با موزه هنرهای معاصر و همچنین تثبیت وضعیت بانک اطلاعاتی هنرمندان درصدد تشکیل سازمان نظام صنفی هنرمندان هستیم.مظفری در ادامه گفت: با ایجاد سازمان نظام صنفی هنرمندان، تشخیص هنرمند بودن و سطح تخصصی کار او مشخص می‌شود  و با تشکیل سازمان نظام صنفی هنرمندان بسیاری از مسائل هنرمندان از جمله رفع اختلاف میان آنها و دیگر نهادها مرتفع خواهد شد. همچنین استقلال هنری هنرمندان منوط به تشکیلات قوی در سازمان نظام صنفی هنرمندان است که می توانند مطالبات خود را در سطح کلان از دولت مطرح کنند.مظفری از اعضای هیئت مدیره انجمن هنرهای تجسمی تهران درخواست کرد تا برنامه های انجمن را از طریق اداره کل فرهنگ و ارشاد اسلامی استان تهران به مرکز منتقل کنند زیرا این انجمن می تواند الگوی مناسبی برای دیگر استان ها باشد.**مسولان شناختی از هنرمندان ندارندقباد شیوا هنرمند پیشکسوت گرافیک در این جلسه حضور داشت و با اشاره به جدی گرفتن سطح هنر و رابطه تمدن با آثار هنری گفت: مسئولان شناختی نسبت به افراد هنرمند ندارند و برای تشخیص آثار کپی به ویژه پوسترهای کپی شده و بی کیفیت باید مرجعی باشد تا این امر را تشخیص دهد.**خلق آثار هنری از درختان دوره قاجار احمد رویایی از هنرمندان پیشکسوت نقاشی عضو انجمن درباره برپایی نخستین سمپوزیوم چوب به همت انجمن هنرهای تجسمی و همکاری سازمان زیبا سازی و باغ موزه نگارستان خبر داد و گفت: برآنیم تا با برپایی این سمپوزیوم از درختان و کنده چوب های قدیمی که قدمت آنها به دوره قاجار باز می گردد اثر هنری خلق کنیم.**نکوداشتی برای زنده یاد «توران میرهادی» در ادامه جعفر نجیبی از هنرمندان مجسمه ساز و عضو هیات مدیره انجمن درباره این سمپوزیوم و فعالیت های انجمن هنرهای تجسمی تهران گفت: سعی داریم تا پایان سال 97، سه برنامه را اجرایی کنیم. نخست سمپوزیوم چوب است و دومین برنامه نمایشگاه نقاشی کودکان 7 تا 12 سال که به پیشنهاد باغ موزه نگارستان آن را برگزار می کنیم و آثار در نگارخانه سعادت آباد نمایش داده خواهد شد.وی افزود:  در این برنامه نکوداشتی هم برای زنده یاد «توران میرهادی» برگزار می شود و برنامه سوم هم که در نظر داریم برگزاری نمایشگاهی از آثار هنری هنرمندان استان تهران است که این نمایشگاه در اردیبهشت سال آینده در گالری سعادت آباد برپا می شود.نجیبی با اعلام اینکه سمپوزیوم چوب 10 تا 25 آذر ماه برگزار خواهد شد گفت:  آثار ساخته شده در سمپوزیوم چوب را در نقاط مختلف به ویژه در جاهایی که حمایت گران مالی داشته باشیم، نصب کنیم.**هنرمندان صداهای مثبت را به گوش مردم برسانندلادن قاجار از هنرمندان دیگر عضو انجمن نیز به اهمیت فعالیت های انجمن در خارج از کشور اشاره کرد و گفت : ما صداهای ناهمگون و ناهنجاری می شنویم که از مرکز ایران به سوی کشورهای دیگر صادر می شود. ما هنرمندان باید صداهای مثبت را به گوش مردم دنیا برسانیم.این نشست با حضور اعضای انجمن هنرهای تجسمی تهران، مدیر کل هنرهای تجسمی وزارت فرهنگ و ارشاد اسلامی و جمعی از هنرمندان پیشکسوت و جوان از اعضای این انجمن در مرکز هنرهای تجسمی برگزار شد.گفتنی‌ست، انجمن هنرهای تجسمی تهران 300 عضو دارد که 80 نفر از آنها از شهر تهران و باقی از دیگر شهرستان های استان تهران هستند.فراهنگ** 9031** 1418            "}