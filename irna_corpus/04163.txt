{"onTitr":"","titr":" روز جهانی کودک در آستارا گرامی داشته شد","describe":" آستارا - ایرنا - جشن روز جهانی کودک با شرکت جمعی از کودکان، والدین و مسئولان در کانون پرورش فکری کودکان و نوجوانان آستارا برگزار شد.", "text":"به گزارش خبرنگار ایرنا مسئول کانون پرورش فکری کودکان و نوجوانان آستارا روز دوشنبه در این آئین گفت: توزیع 500 بسته نوشت افزار بین دانش آموزان روستاهای محروم، برپایی ایستگاه جمع آوری عروسک و توزیع آن بین کودکان محروم، نمایشگاه کتاب، مسابقه نقاشی و بازدید از موزه ها و اماکن تاریخی از برنامه های هفته کودک در این شهرستان است.صابر فرضی زاد افزود: با همکاری فرمانداری، بخشداری ها، آب، برق، گاز، حفاظت محیط زیست، جمعیت هلال احمر، شبکه بهداشت و درمان و آموزش و پرورش در هفته ملی کودک، دوره های آموزشی با موضوعات مختلف برگزار خواهد شد.وی بیان کرد: هدف از هفته ملی کودک تاکید بر آموزش مسائل فرهنگی از سنین کودکی است و زمینه ساز ارتقا فرهنگی و کاهش آسیب های اجتماعی خواهد شد.وی ادامه داد: این برنامه ها با هدف افزایش نشاط با حفظ حرمت های دینی، توجه به دوران کودکی و نقش آن در شکل گیری شخصیت انسان و حساسیت جامعه به موضوعات کودکان برگزار می شود.فرضی زاد افزود: نامگذاری این روز فرصت مناسبی برای توجه والدین و مسئولان به حقوق اولیه کودکان است و جهانی عاری از خشونت و اعتیاد، همراه با صلح و دوستی را برای آنها رقم بزنند.شعر خوانی، قصه گویی، برپایی نمایشگاه نقاشی، اجرای تئاتر ، سرود و قرائت قطعنامه روز جهانی کودک از بخش های دیگر این آئین بود.14 تا 20 مهرماه هفته ملی کودک است.شهرستان آستارا با 91 هزار نفر جمعیت در غرب استان گیلان واقع شده و حدود سه هزار و 500 نفر در دو کانون پرورش فکری کودکان و نوجوانان آن عضو هستند.7105 / 7124/2007            "}