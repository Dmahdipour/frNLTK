{"onTitr":" کارشناس بانکی روسیه:    ","titr":" پیوستن ایران به FATF معاملات مالی را تسهیل می کند","describe":" مسکو - ایرنا- کارشناس امور بانکی روسیه و مسائل خاورمیانه با اشاره به تصویب پیوستن ایران به کنوانسیون بین المللی مقابله با تامین مالی تروریسم (CFT) در مجلس شورای اسلامی گفت: پیوستن ایران به FATF معاملات مالی این کشور با دیگران را تسهیل می کند.", "text":"«اولگ آکولینیچف» که سالها معاون بانک روسی «فاینانس بانک» بوده است، روز دوشنبه در گفت وگو با خبرنگار ایرنا خاطرنشان کرد: تصویب پیوستن ایران به کنوانسیون بین المللی مقابله با تامین مالی تروریسم نخستین گام از چهار گامی بود که گروه ویژه اقدام مالی برای مبارزه با پولشویی موسوم به FATF به ایران توصیه کرده است.وی یادآوری کرد این گام ها شامل تغییر قانون تامین مالی تروریسم، اصلاحات در قوانین مبارزه با پول شویی، پیوستن ایران به کنوانسیون سازمان ملل در مبارزه با جرایم سازمان یافته و کنوانسیون مبارزه با تروریسم می شود.این کارشناس مسائل بانکی و مالی افزود: ایران در زمان حاضر در فهرست سیاه گروه ویژه اقدام مالی برای مبارزه با پولشویی قرار دارد و این مساله بر معاملات مالی و روابط بانکی این کشور با دیگران تاثیر منفی می گذارد.آکولینیچف خاطرنشان کرد: اف.ای.تی.اف خواهان شفاف شدن وضع معاملات مالی در ایران و از بین رفتن هر گونه امکان استفاده تروریست ها از روابط مالی برای تامین مالی خود و نیز جرایم سازمان یافته و گروه های تبهکاری فرامرزی است.کارشناس بانکی روس با اشاره به عضویت بیش از 15 ساله روسیه در گروه ویژه اقدام مالی برای مبارزه با پولشویی اظهار داشت: عضویت در این گروه موجب گسترش و تسهیل معاملات بانکی روسیه و ازمیان رفتن موانع در معاملات مالی این کشور در سطح بین المللی شده است.آکولینیچف افزود: اطمینان دارم عضویت ایران نیز برای این کشور سودمند خواهد بود و بخشی ازمحدودیت ها در صورت مطابقت قوانین ایران در عرصه مبارزه با پولشویی ازبین خواهد رفت.وی با بیان اینکه ایران کشور بزرگی با پتانسیل های عظیم در عرصه های مهم اقتصادی و صنعتی است، اظهار داشت: برای استفاده از این امکانات و توسعه ساختار اقتصادی و مبادلات بازرگانی خارجی باید برنامه ریزی کرد و تهران برای برداشتن گام های اساسی در این عرصه مصمم است.کارشناس روس در مورد روابط مالی ایران و روسیه نیز گفت: روسیه ایران را شریک راهبردی خود در عرصه های اقتصادی و سیاسی و امنیتی می داند.وی ادامه داد: ایران نیز از گسترش روابط با همسایه شمالی خود استقبال می کند و سران دو کشور با توجه به منافع راهبردی متقابل، راه تعامل و همکاری را در پیش گرفته و سیاست های با این جهت گیری را به سطوح حکومتی پایین ابلاغ کرده اند.اروپام*391*1346 **1485            "}