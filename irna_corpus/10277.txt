{"onTitr":"","titr":" جلسه مجلس علنی شد","describe":" تهران - ایرنا - جلسه مجلس شورای اسلامی پس از نزدیک دو ساعت جلسه غیر علنی با اسحاق جهانگیری در مورد موضوعات اقتصادی کشورعلنی شد.", "text":"به گزارش خبرنگار پارلمانی ایرنا، جلسه علنی امروز چهارشنبه مجلس به ریاست علی لاریجانی رییس مجلس شورای اسلامی و پس از نزدیک دو ساعت جلسه غیر علنی آغاز شد.نمایندگان در جلسه غیر علنی موضوعات مهم اقتصادی کشور را با حضور اسحاق جهانگیری معاون اول رییس جمهوری بررسی کردند، همچنین در این جلسه غیر علنی در مورد اصلاح ساختار دولت و تفکیک وزارتخانه ها مباحثی از سوی نمایندگان مطرح شد.امیر حسین قاضی زاده عضو هیات رییسه مجلس در ابتدای جلسه علنی امروز مجلس گفت: نمایندگان در جلسه امروز قرار است لایحه اصلاح قانون مبارزه با قاچاق کالا و ارز و گزارش کمیسیون عمران در مورد بررسی بخشنامه های وزارت راه و شهرسازی در حوزه قانون نظام مهندسی و کنترل ساختمان را در دستور بررسی مجلس دارند.وی ادامه داد: بررسی لایحه الحاق دولت جمهوری اسلامی به کنوانسیون ایران به کنوانسیون بین المللی مقابله با تامین مالی تروریسم(CFT) نیز در دستور کار سوم امروز مجلس شورای اسلامی قرار دارد.عضو هیات رئیسه مجلس گفت: بررسی لایحه تشکیل سازمان صنایع دریایی نیروهای مسلح و لایحه معافیت وزارت خانه ها و موسسات دولتی از پرداخت هزینه های ثبتی و بررسی طرح اصلاح تبصره ماده 36 قانون رفع موانع تولید رقابت پذیر و ارتقای نظام مالی کشور نیز در دستور کار امروز مجلس قرار دارد.سیام**9121**1553            "}