{"onTitr":"","titr":" فراوانی روزهای هوای ناسالم نیمه دوم سال در مشهد بیشتر است","describe":" مشهد- ایرنا- مدیر مرکز پایش آلاینده ‌های زیست محیطی شهرداری مشهد گفت: فراوانی شمار روزهای دارای کیفیت هوای ناسالم در این کلانشهر طی نیمه دوم سال به دلیل سرد شدن هوا و وقوع پدیده وارونگی افزایش بیشتری خواهد داشت.", "text":"رضا اسماعیلی روز چهارشنبه در گفت و گو با خبرنگار ایرنا افزود: با توجه به اینکه منبع اصلی آلودگی هوای مشهد رفت و آمد خودروها است باید برنامه ریزیهای کوتاه و بلندمدت مدون در این زمینه صورت گیرد.وی ادامه داد: به موازات این اقدامات باید در زمینه فرهنگ سازی و نشان دادن اهمیت بحث آلودگی هوا زمینه همکاری ومشارکتهای مردمی را نیز افزایش داد.مدیر مرکز پایش آلاینده ‌های زیست محیطی شهرداری مشهد گفت: نیمه نخست امسال شمار روزهای آلوده مشهد 25 روز شامل 22 روز هوای ناسالم برای گروههای حساس و سه روز هوای ناسالم برای همه گروهها بود. در طول 197 روز گذشته از سالجاری مردم مشهد 154 روز هوای سالم و 18 روز هوای پاک تنفس کرده اند. در مدت مشابه پارسال کلانشهر مشهد هفت روز هوای پاک و 168 روز هوای سالم داشت. وی افزود: امروز 11 مهر میانگین شاخص کیفیت هوای مشهد با 73 آی.کیو.آی( AQI) در وضعیت سالم است.روزانه تا یک میلیون دستگاه خودرو در کلانشهر سه و نیم میلیون نفری مشهد رفت و آمد می کنند. 7496/1858            "}