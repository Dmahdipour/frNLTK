{"onTitr":" سرپرست باشگاه استقلال در واکنش به اعتراض گلر ملی پوش:    ","titr":" گردنکشی جایی در استقلال ندارد","describe":" تهران- ایرنا- سرپرست باشگاه استقلال به اعتراض سیدحسین حسینی دروازه بان دوم این تیم به خاطر نیمکت نشینی و تهدید به جدایی واکنش تندی نشان داد و گفت: در فرهنگ استقلال گردنکشی، درشت گویی، بلند کردن صدا جایی ندارد و برای من نام بازیکن فرقی نمی کند.", "text":"به گزارش خبرنگار ورزشی ایرنا، «سیدحسین حسینی» دروازه بان دوم استقلال که سال گذشته رکورد بسته نگاه داشتن دروازه خود را در لیگ برتر به ثبت رساند و به همین دلیل به اردوی تیم ملی فوتبال هم دعوت شد، از ابتدای فصل جاری نیمکت نشین سیدمهدی رحمتی دروازه بان با تجربه و کاپیتان آبی پوشان بوده است. وی در روزهای گذشته با انتقاد از شرایط حاکم بر استقلال و عدم حضورش درون دروازه ساز جدایی از جمع آبی پوشان را کوک کرده و گفته بود در صورت تداوم وضعیت موجود و نیمکت نشینی از این تیم در نیم فصل جدا می شود.با این حال «امیر حسین فتحی» سرپرست باشگاه استقلال در گفت و گو با ایرنا تاکید کرد که گردنکشی و درشت گویی در فرهنگ این تیم جایی ندارد و بازیکنان باید مانند سرباز گوش به فرمان کادر فنی بمانند.آنچه که در زیر می خوانید متن کامل گفت و گوی خبرنگار ورزشی ایرنا با سرپرست استقلال درباره شرایط باشگاه استقلال، دفاع این تیم از عنوان قهرمانی اش در جام حذفی، نحوه حمایت مدیران استقلال از وینفرد شفر، حاشیه سازی دروازه بان دوم آبی پوشان و همچنین شرایط این تیم در لیگ برتر، سایر مسائل است: ** تحت هر شرایط از شفر حمایت می کنم ایرنا- استقلال، نفت مسجد سلیمان را برد. این پیروزی دومین برد استقلال در لیگ برتر محسوب می شود. نظرتان در خصوص این بازی چیست؟فتحی:این یک پیروزی با ارزش برای استقلال محسوب می شود که با تدابیر کادر فنی و تلاش بازیکنان به دست آمد. استقلال در فاصله چهار روز با این تیم خوب لیگ برتری 2 بار بازی کرد و 2 برد ارزشمند را به دست آورد.ایرنا- به نظر می رسد این پیروزی ها تا حدودی جایگاه «وینفرد شفر» را بر روی نیمکت استقلال تثبیت کرد. این مساله تا چه حد به ماندن این مربی آلمانی کمک می کند؟فتحی: شفر سرمربی مورد تایید استقلال  و این نتایج ربطی به حمایت باشگاه از او ندارد و نخواهد داشت. من پیش از دیدار استقلال در جام حذفی نیز با ایرنا مصاحبه ای انجام دادم و گفتم تحت هر شرایطی از سرمربی تیمم حمایت می کنم.ایرنا- آیا اگر استقلال در این 2 مسابقه نتیجه مطلوبی نمی گرفت، باز هم از او حمایت می کردید؟فتحی: صادقانه می گویم بله. من به توانایی های شفر و بازیکنام تیم استقلال اعتقاد داشتم، دارم و خواهم داشت. من حتم دارم استقلال روزهای بسیار بهتری را پیش روی خود خواهد داشت. روزهایی که استقلال در آن جایگاهی که شایسته نام بزرگش است قرار خواهد گرفت.** بار روانی بزرگی از روی استقلال برداشته شدایرنا- به نظر می رسد با این 2 پیروزی فشار روانی از دوش مرببان و بازیکنان استقلال خارج شد؟فتحی: به هرحال وقتی تیمی چند هفته نمی تواند به پیروزی برسد و از نتایج مطلوب به دور است، بار روانی و استرس بردوش  بازیکنان و مربیان گذاشته می شود و این  استرس طبیعی است. با این حال خدا را شکر با نتایج اخیری که برای استقلال به دست آمد  روحیه اعضای تیم برای ادامه مسابقاتی که پیش روست افزایش یافته است.ایرنا- به آینده استقلال چقدر امیدوارید و اینکه آیا می توانید در لیگ برتر به موفقیت برسید؟فتحی: مگر می شود امید نداشته باشم؟ با اعتماد به نفس می گویم روزهای بسیار عالی انتظار استقلال را می کشد. مگر چند هفته از مسابقات لیگ برتر گذشته است؟ هشت هفته گذشته و هنوز بیست و دو هفته پیش روی ما قرار دارد که به طور حتم بهترین نتایج را خواهیم گرفت. من همان ابتدا با وجود کسب نتایج نامطلوب، نوید روزهای خوب را برای استقلال می دادم و نظرم هیچ تغییری نکرده است.** قهرمانی جام حذفی را می خواهیمایرنا- در جام حذفی چه طور؟ آیا استقلال می تواند مانند فصل گذشته قهرمان می شود؟فتحی: به عنوان مدافع عنوان قهرمانی این رقابت ها گام اول را پر قدرت در این مسابقات برداشتیم و قدم قدم به جلو پیش می رویم تا بتوانیم برای دومین سال پیاپی در این رقابت ها به قهرمانی برسیم. اطمینان داشته باشید استقلال مدعی اول قهرمانی در جام حذفی است.ایرنا- سرپرست باشگاه استقلال فکر می کند تیمش در پایان لیگ برتر به چه مقامی برسد؟فتحی: احساس قلبی من بر این است استقلال به مقامی شایسته می رسد و هواداران عزیز استقلال رضایت خاطر کامل خواهند داشت.ایرنا- هواداران استقلال از جایگاه تیم شان در جدول رده بندی مسابقات لیگ برتر ناراضی هستند. صحبت شما با آنها چیست؟من هواداران عزیز و خون گرم استقلال را به آرامش و شکیبایی دعوت می کنم و از این عزیزان می خواهم با بزرگواری و سعه صدرشان استقلال را مورد حمایت قرار داده و بدانند مدیران، کادر فنی و بازیکنان استقلال با تمام وجود برای رضایت خاطر و خرسندی این عزیزان تلاش می کنند و لحظه ای کم نمی گذارند.* گردنکشی در استقلال جایی نداردایرنا- سید حسین حسینی از نیمکت نشینی در استقلال ناراضی است و بعد از بازی با نفت مسجد سلیمان واکنش تندی به این موضوع داشت. واکنش شما در خصوص این رفتار چیست؟فتحی: این بازیکن باید بداند در چه تیم بزرگی بازی می کند و در این تیم بازیکن باید تایع نظر سرمربی باشد. او با استقلال قرارداد دارد و باید به این قرارداد پایبند باشد. بازیکن در استقلال مثل سرباز در اختیار فرمانده خود است و فرمانده استقلال شفر است. در فرهنگ استقلال گردنکشی، درشت گویی و بلند کردن صدا جایی ندارد و برای من به عنوان مدیرعامل نام بازیکن قرقی ندارد و به تنها چیزی که توجه می کنم استقلال است.ایرنا- به نظر می رسد از صحبت های دروازه بان ملی پوش خود خیلی ناراحت هستید؟فتحی: بازی کردن یا نکردن هر بازیکنی فقط به نظر سرمربی تیم ربط دارد و او تعیین می کند چه نفراتی در زمین حاضر می شوند. هیچ بازیکنی حق ندارد از دستور سرمربی استقلال سرپیچی کند. شاید سید حسین حسینی 30 بازی دیگر نیمکت نشین باشد و بازی نکند. نه تنها او بلکه سایر نفرات استقلال نظیر سیدمهدی رحمتی، پژمان منتظری، خسرو حیدری و .. نیز از این قانون مستثنی نیستند و باید به عقاید سرمربی محترم استقلال احترام بگذارند.**حسینی نمی تواند بگوید چه زمانی از استقلال جدا می شودایرنا- آیا به سیدحسین حسینی در نیم فصل اجازه جدایی می دهید؟فتحی: این بازیکن با استقلال قرارداد دارد و باید به این قرارداد احترام بگذارد. او تا پایان فصل در استقلال خواهد ماند. او بابت قراردادش پول می گیرد و باید مثل یک بازیکن حرفه ای در اختیار باشگاه باشد. تا زمانی که من در باشگاه استقلال حضور دارم یک بازیکن نمی تواند بگوید چه زمانی می آیم و چه زمانی از استقلال می روم.بی تردید در خصوص اتفاق رخ داده با حسینی برخورد لازم خواهد شد و او باید بابت حرف هایی که زده در کمیته انضباطی باشگاه استقلال حاضر و پاسخگو باشد.** کمیته انضباطی استقلال مستقل استایرنا- چه جریمه ای برای این بازیکن در نظر خواهید گرفت؟فتحی: کمیته انضباطی باشگاه استقلال کاملا مستقل عمل می کند و پس از اینکه حسینی به این کمیته رفت، تصمیمات لازم درباره جریمه او گرفته خواهد شد.ایرنا- گفته می شود به خاطر حاشیه هایی که در مسجد سلیمان رخ داد، قصد شکایت به کمیته انضباط فدراسیون فوتبال را دارید؟فتحی: متاسفانه اتفاقات تلخی افتاد که از طریق کمیته انضباطی فدراسیون فوتبال پیگیر خواهیم بود. در ورزشگاه با بلندگو علیه مجموعه استقلال شعارهای تندی سر داده شد و بعد از پایان بازی به رختکن استقلال حمله کردند و این اتفاقات قابل پذیرش نیست. گزارش کاملی تهیه شده است که در اختیار مسئولان ذیربط گذاشته می شود.** جباری در لیست مربیان استقلال نیستایرنا- پرونده حضور یک مربی به جمع کادر فنی استقلال به کجا کشیده شد؟فتحی: در این باره موضوعی مطرح نشده است که بخواهم درباره اش توضیح بدهم.ایرنا- گفته می شود شفر خواهان حضور مجتبی جباری در کادرفنی استقلال شده است؟فتحی: این موضوع به دور از واقعیت است و مجتبی جباری در لیست مربی گری استقلال نیست. دوباره تکرار می کنم درباره اضافه شدن دستیار به جمع کادر فنی استقلال چیزی مطرح نشده و تاکید می کنم در صورتی که درآینده مطرح بشود، در کمیته فنی استقلال مطرح و بعد درباره اش تصمیم گیری می شود.** حاجیلو نماینده استقلال بر روی نیمکت است ایرنا- مصاحبه ای که اصغر حاجیلو درباره الحاجی گرو انجام داد با حاشیه هایی همراه شد و شایعه تغییر سرپرستی استقلال به وجود آمد. این مساله صحت دارد؟فتحی: اصغر حاجیلو نماینده و عزیز ما بر روی نمیکت استقلال است و من با قدرت از وی حمایت کرده و اعلام می کنم. تمامی این حرف و حدیث هایی که مطرح شد، به دور از واقیعت است و او با اختیار کامل کارش را ادامه می دهد. حاجیلو یکی از مفاخر باشگاه استقلال محسوب می شود.** بازیکنان خارجی استقلال زمان می خواهندایرنا- درباره عملکرد نه چندان خوب بازیکنان خارجی استقلال حرف و حدیث های زیادی مطرح می شود نظر شما در این رابطه چیست؟فتحی: بازیکن خارجی وقتی به ایران می آید برای تطبیق خود با شرایط جدید نیاز به زمان دارند و به طور حتم با گذشت زمان بازیکنان خارجی استقلال می توانند کیفیت خوب فنی شان را به نمایش بگذارند.ورزشی **م.ت**9118**9129            "}