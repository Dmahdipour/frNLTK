{"onTitr":"","titr":" دیابت، ششمین علت مرگ و میر در آذربایجان غربی است","describe":" ارومیه- ایرنا- معاون امور بهداشتی دانشگاه علوم پزشکی و خدمات بهداشتی درمانی آذربایجان غربی گفت: دیابت به عنوان ششمین علت مرگ و میر در استان طی سال گذشته بوده که این امر لزوم توجه ویژه به این بیماری خطرناک را نشان می دهد.", "text":"رسول انتظارمهدی روز چهارشنبه در کارگاه استانی برنامه پیشگیری و کنترل بیماری دیابت که با حضور متخصصان، پزشکان و کارشناسان این حوزه در ارومیه برگزار شد، افزود: طبق آمار، دهها هزار نفر در آذربایجان غربی به بیماری دیابت مبتلا هستند ولی تعداد زیادی از این افراد، از بیماری خود خبر ندارند و همین امر مشکلات افراد را دوچندان می کند.وی اضافه کرد: درحال حاضر بیش از 25 هزار نفر بیمار مبتلا به دیابت در مناطق روستایی و شهرهای زیر 20 هزار نفر جمعیت آذربایجان غربی تحت پوشش مراقبت و پیگیری فعال نظام سلامت دانشگاه قرار دارند.وی بیان کرد: آشنایی با اصول پیشگیری و اجرای این اصول در زندگی روزمره می تواند تا میزان زیادی از بروز بیماری دیابت در افراد مختلف بکاهد و این امر نیازمند همراهی همه شهروندان است.معاون امور بهداشتی دانشگاه علوم پزشکی و خدمات بهداشتی درمانی آذربایجان غربی ادامه داد: هزینه های درمان یا کنترل بیماری های غیرواگیر بسیار زیاد است ولی می توان با پیشگیری مناسب و اجرای طرح های خودمراقبتی از بروز بسیاری از آنها جلوگیری کرد که دیابت نیز از جمله این بیماری ها به شمار می رود.به گزارش ایرنا، در این کارگاه ، مطالبی در خصوص تشخیص بیماری دیابت و درمان آن، غربالگری دیابت بارداری، نقش تغذیه در پیشگیری و کنترل بیماری ارائه شد.به گزارش ایرنا، طی سال&#173;های اخیر افزایش شیوع بیماری دیابت در جهان، این بیماری را به بزرگترین اپیدمی تاریخ تبدیل کرده است؛ طبق پیش بینی ها تا سال 2040 بیش از 640 میلون نفر در دنیا به این بیماری مبتلا می شوند.سالانه پنج میلیون نفر به دلیل ابتلا به این بیماری جان خود را از دست می دهند. همچنین بر اساس مطالعات مختلف در حال حاضر حدود 4.5 تا پنج میلیون نفر در کشورمان مبتلا به دیابت بوده و نیمی از آن&#173;ها از بیماری خود بی&#173;&#173;اطلاع هستند.8137/2093            "}