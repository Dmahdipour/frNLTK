{"onTitr":"","titr":" ژاپن و تاجیکستان برای مبارزه با تروریسم توافق کردند","describe":" تهران - ایرنا - مقامات ژاپن و تاجیکستان جهت کنترل شدیدتر مرزی به منظور جلوگیری از گسترش و ورود تروریسم و افراطی گرایی از افغانستان به منطقه آسیای مرکزی، توافق کردند.", "text":"به گزارش روز شنبه روزنامه ماینیتشی، در دیدار شینزو آبه نخست وزیر ژاپن با امامعلی رحمان رئیس جمهوری تاجیکستان در توکیو، دو طرف به تقویت کنترل مرزی نسبت به ایجاد موانع برای عدم ورود تروریست های کشور افغانستان به منطقه آسیای مرکزی بویژه تاجیکستان توافق کردند.  به گزارش وزارت خارجه ژاپن، با توجه به مذاکرات صورت گرفته، توکیو تجهیزات ویژه ای در اختیار دولت دوشنبه برای ساخت پایگاه های مرزی قرار می دهد و همچنین آموزش بخشی از نیروهای نظامی مرزی کشور تاجیکستان را به عهده خواهد گرفت. براساس این گزارش، تاجیکستان مسیر اصلی قاچاق مواد مخدر از کشور افغانستان به روسیه و اروپا است و با توجه به موقعیت ژئوپلیتیکی تاجیکستان در منطقه آسیای مرکزی؛ امنیت این کشور می تواند برای صلح و ثبات منطقه بسیار حائز اهمیت باشد.  در حال حاضر، با حمایت توکیو در تاجیکستان تعدادی پروژه در زمینه زیرساخت‌های جاده‌ای و برنامه‌های اجتماعی از طریق آژانس ژاپنی همکاری‌های بین المللی در حال انجام است.  آساق**ع.ه**1663**            "}