{"onTitr":" معاون دانشگاه :    ","titr":" دانشجویان دختر در دانشگاه لرستان مشکل تامین خوابگاه ندارند","describe":" خرم آباد -ایرنا- معاون دانشجویی دانشگاه لرستان گفت: در بخش استفاده دانشجویان دختر از خوابگاه دانشجویی هیچگونه کمبودی در این استان وجود ندارد.", "text":"حجت‌الله یونسی روز چهارشنبه در گفت و گو با خبرنگار ایرنا افزود: با پیگیری های انجام شده تفاهم‌نامه‌ای سه جانبه بین دانشگاه لرستان، صندوق رفاه دانشجویان کشور و بانک ملی استان برای احداث خوابگاه دانشجویان پسر با ظرفیت 250 تا 300 نفر منعقد شده است.وی اظهار داشت: این خوابگاه در قسمت سایت مرکزی دانشگاه لرستان ساخته خواهد شد و یک گام مهم در راستای رفع کمبودهای خوابگاهی دانشجویان پسر است.یونسی ادامه داد: دانشجویان پسر ورودی مهرماه 97 برای ترم های اول و دوم در خوابگاه های خودگردان اسکان داده می‌شوند و در ترم های سوم و چهارم براساس امتیازبندی‌ها (با اولویت خانواده‌های معظم شهدا، جانبازان و ایثارگران) در خوابگاه دانشجویی ولیعصر (عج) شماره 2 و از ترم چهارم به بعد نیز در خوابگاه دانشجویی ولیعصر (عج) شماره یک، اسکان داده می‌شوند.یونسی با بین اینکه هدف تیم مدیریتی دانشگاه لرستان خدمات با کیفیت مطلوب به دانشجویان است گفت: تلاش می شود که هر ترم نسبت به ترم قبلی، وضعیت امکانات رفاهی دانشجویان، بهتر و کیفی‌تر شود و در این راستا نیز، اقدامات زیرساختی خوبی در دانشگاه لرستان انجام شده است.معاون دانشجویی دانشگاه لرستان گفت: تعداد پذیرفته شدگان مقطع دکترای تخصصی رشته‌های مختلف دانشگاه لرستان 121 نفر است که شامل 62 زن و 59 مرد می‌شود.وی اظهار داشت: تعداد ثبت‌نام‌شدگان رشته‌های مختلف کارشناسی ارشد دانشگاه لرستان نیز، 530 نفر و شامل 305 نفر زن و 225 نفر مرد است.دانشگاه لرستان، دارای 47 رشته تحصیلی در مقطع تحصیلی دکترای تخصصی، 71 رشته تحصیلی در مقطع تحصیلی کارشناسی ارشد و 61 رشته تحصیلی در مقطع تحصیلی کارشناسی است.تعداد دانشجویان این دانشگاه 9 هزار و 300 نفر است و امسال نیز حدود یک هزار و 600 دانشجوی جدید در رشته های مختلف دانشگاه لرستان پذیرش شد.7274/6060            "}