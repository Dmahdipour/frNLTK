{"onTitr":"","titr":" قهرمانان ریکرو مسابقات تیراندازی با کمان کشور شناخته شدند","describe":" همدان- ایرنا- سخنگوی هیات تیراندازی با کمان همدان گفت: قهرمانان رشته ریکرو مسابقات تیراندازی با کمان داخل سالن کشور با معرفی نفرات برتر شناخته شدند.", "text":"یاسر نصرتی پنجشنبه شب در گفت وگوی اختصاصی باخبرنگار ایرنا اظهار داشت: در این پیکارها که با حضور 107 کماندار برگزار شد، در بخش بانوان نیلوفر علیپور از البرز قهرمان شد، نگین وداد از آذربایجان شرقی عنوان دوم را به دست آورد و مهناز قره باغی از همدان در جای سوم ایستاد.وی اضافه کرد: در بخش مردان نیز عرفان ارژنگی پور از آذربایجان شرقی در جایگاه نخست قرار گرفت، امین پیرعلی از اصفهان دوم شد و بابک علیزاده از تهران عنوان سوم را کسب کرد.نصرتی خاطرنشان کرد: رقابت ها بخش کامپوند فردا جمعه به میزبانی سالن 6 هزار نفری همدان پیگیری می شود.سخنگوی هیات تیراندازی با کمان همدان یادآور شد: مرحله نخست رنکینگ مسابقات تیراندازی با کمان قهرمانی داخل سالن کشور با حضور 176 کماندار از 22 استان کشور از امروز در سالن شش هزار نفری انقلاب شهر همدان آغاز شده است.وی اضافه کرد: برترین های تیراندازی با کمان از استان های آذربایجان شرقی، آذربایجان غربی، اصفهان، البرز، تهران، چهارمحال و بختیاری، خراسان شمالی، خوزستان، زنجان، قم، قزوین، گلستان، گیلان، مازندران، مرکزی، همدان، یزد، کرمان، هرمزگان، کرمانشاه، لرستان و کهگیلوی و بویراحمد در این دوره از مسابقات شرکت دارند.این مسابقات با عنوان گرامیداشت هفته دفاع مقدس در رشته های ریکرو و کامپوند و در دو بخش آقایان و بانوان برگزار می شود.7520/2090            "}