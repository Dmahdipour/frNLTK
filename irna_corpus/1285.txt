{"onTitr":"","titr":" سفیر چین:مخالفتی با ورود ریاض به «سی پک» نداریم","describe":" اسلام آباد - ایرنا - سفیر چین در پاکستان گفت که کشورش هیچ مخالفتی با پیوستن عربستان سعودی و دیگر کشورها به پروژه مشترک اقتصادی چین - پاکستان (CPEC) نداشته و از سرمایه گذاری ریاض در این پروژه استقبال می کند.", "text":"به گزارش روز پنجشنبه ایرنا از تارنمای خبری تحلیلی «اکسپرس تریبیون» پاکستان، «یاو جینگ» در سفر به شهر کویته مرکز ایالت بلوچستان پاکستان و دیدار با بازرگانان این ایالت گفت که چین هیچ گونه مخالفتی با ورود عربستان سعودی و سایر کشورها در پروژه های کریدور اقتصادی چین (CPEC) ندارد و از سرمایه گذاری ریاض در پاکستان خوشش می آید.وی اضافه کرد: چین از سرمایه گذاری عربستان سعودی و دیگر کشورها در پروژه های CPEC استقبال می کند و پکن در نظر دارد تا کریدور اقتصادی چین - پاکستان ( CPEC ) را از طریق افغانستان به کشورهای آسیای مرکزی گسترش دهد.سفیر چین همچنین تأیید کرد که در پروژه های سی - پک با توجه به دیدگاه های دولت جدید پاکستان به رهبری حزب تحریک انصاف پاکستان (PTI) بازبینی کرده و پروژه های جدید توسعه در این پروژه با هماهنگی دولت این کشور برنامه ریزی و انجام می شود.این اظهارات در حالی بیان می شود که تارنمای خبری تحلیلی (DNA ) پاکستان اخیرا با انتشار تحلیلی به نقل از کارشناسان چینی که خواستند نامشان برده نشود، اعلام کرد که پیوستن کشور سوم مانند عربستان به کریدور اقتصادی چین - پاکستان (CPEC) می تواند با اهداف چین در قبال تکمیل این پروژه در تضاد باشد.بر اساس این تحلیل، دولت چین هر چند به صورت رسمی از مشارکت عربستان در طرح موسوم به &#39;سی پک &#39; استقبال کرده است، اما به گفته کارشناسان، دولت چین نگرانی های جدی در قبال پیوستن عربستان در طرح (سی- پک) دارد و این اقدام می تواند عواقب بسیار بد و غیرقابل جبران برای این طرح داشته باشد.به گفته کارشناسان چینی، آمریکا در راستای منافع خود از سال های قبل خواهان پیوستن به این طرح است حالا با توجه به قرابت روابط بین واشنگتن و ریاض آمریکا می تواند از طریق عربستان بر این طرح، تاثیر بگذارد.برخی کارشناسان چینی معتقدند آمریکا از عربستان خواسته است با سرمایه گذاری در چند پروژه به این طرح بپیوندد تا از این طریق این کریدور را از نزدیک زیر ذره بین داشته باشد.حتی برخی از کارشناسان چینی با توجه به اهداف مشترک عربستان و آمریکا در منطقه اعلام آمادگی مشارکت عربستان در این طرح چینی را خنده آور توصیف کردند.از سوی دیگر دولت جدید پاکستان در راستای منافع اقتصادی خود قصد دارد از کمک عربستان برای توسعه و پیشرفت اقتصادی این کشور به صورت احداث طرح های زیربنایی کمک بگیرد.بنابراین مشارکت عربستان در سرمایه گذاری در پاکستان می تواند برآینده سی پک تاثیر مستقیم بگذارد.آساق**6125**1337            "}