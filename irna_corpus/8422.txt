{"onTitr":" معاون اجتماعی نیروی انتظامی:    ","titr":" هوشمندی و نگاه نافذ از خصوصیات کارآگاهان پلیس آگاهی است","describe":" تهران - ایرنا - معاون اجتماعی نیروی انتظامی، دقت نظر، هوشمندی در تصمیم گیری و نگاه نافذ را از جمله خصوصیات کارآگاهان پلیس آگاهی ناجا برشمرد و گفت: شما کارآگاهان با توانمندی های بالا توانسته اید بسیاری از جرایم را کشف کنید.", "text":"به گزارش ایرنا از پایگاه خبری پلیس، سردار احمد نوریان عصر پنجشنبه در دیدار با تعدادی از کارآگاهان زبده سراسر کشور با تبریک روز کارآگاه، اظهار داشت: هفته پیش رو، هفته نیروی انتظامی است و جا دارد به همه عزیزانی که در این نیرو مشغول به خدمت هستند و به عنوان پیشانی، افتخار و زینت نظام محسوب می شوند، تبریک بگویم.وی با بیان اینکه امروز در شرایط حساس سیاسی و اقتصادی به سر می بریم، افزود: مردم کشور ما همواره با تکیه بر این عزیزان در آرامش و آسایش به سر می برند.سخنگوی نیروی انتظامی با اشاره به اینکه ما در آستانه چهلمین سالگرد پیروزی انقلاب شکوهمند اسلامی هستیم، گفت: امروز نیروی انتظامی در خط مقدم مبارزه با مفاسد و جرایم است و در این راستا شما کارآگاهان مسئولیت زیادی بر عهده دارید به طوری که باید با اشراف و ظرافت نسبت به کشف جرایم اقدام کنید.وی افزود: مأموران پلیس آگاهی باید هوشمند و نگاهشان نافذ باشد، قطعا قدم های شما نیز حساب شده برداشته خواهد شد.نوریان، پلیس را در لبه فعالیت های نظام دانست و عنوان کرد: امروز پلیس ما از جنس مردم و برای مردم است و قطعا تفاوت های بسیاری با پلیس کشورهایی همانند آمریکا دارد.وی افزود: امروز پلیس آمریکا برای دستگیری فردی که هنوز جرم او مشخص نشده به راحتی اجازه تیراندازی دارد به طوری که اگر به فردی  در درون خودرو دستور ایست دهد او باید دست های خود را بر روی زانو گذاشته و هیچ عکس العملی از خود نشان ندهد در غیر اینصورت به او تیراندازی خواهد کرد.معاون اجتماعی ناجا به وجود خلاءهای قانونی اشاره کرد و گفت: در صدد هستیم با اتخاذ راهکارهایی، این خلاء ها را برطرف کنیم تا کسی جرأت تعرض به پلیس را نداشته باشد.وی به مسئولیت حفظ نظم عمومی توسط پلیس اشاره و بیان کرد: مبنای فعالیت نیروی انتظامی همواره بر پیشگیری اجتماعی و انتظامی است و همه دستگاه ها و اقشار مختلف جامعه باید بدانند رابطه آنها با امنیت چیست.سخنگوی نیروی انتظامی توضیح داد: این باعث افتخار است، که امروز در خدمت شما عزیزان که در بخش تخصصی و کشف جرم ناجا خدمت می کنید، باشیم.معاون اجتماعی ناجا در پایان با بیان اینکه هوشمند بودن شما در تصمیم گیری قطعا می تواند در کشف جرم اثرگذار باشد، گفت: امیدواریم خداوند نیز بر تیزبینی، نقاط قوت و توانمندی شما افزوده تا بتوانید بیش از پیش در خدمت مردم باشید.اجتمام**7029 ** 1200            "}