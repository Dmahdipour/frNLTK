{"onTitr":"","titr":" 300 مددجوی بهبودیافته فردیس جذب بازار کار شدند","describe":" کرج-ایرنا- رئیس اداره بهزیستی شهرستان فردیس گفت: 300 مددجوی رها یافته از دام اعتیاد در این شهرستان جذب بازار کار شدند.", "text":"سیدجواد موسوی روز چهارشنبه در گفت و گو با خبرنگار ایرنا افزود: این افراد پس از سپری کردن دوران درمان و بهبودی در کارگاه های تولیدی مراکز بازپروری معتادان فعالیت دارند. وی بیان داشت:جمع آوری  و تفکیک پسماند خشک، تولید اسکاچ، فیلترهوا، چوب «ام. دی. اف» و خیاطی مهم ترین فعالیت های کاری بهبود یافتگان تشکیل می دهد.موسوی گفت:  امسال 2 مرکز بازپروری معتادان  در شهرستان  فردیس فعال شده که این افراد  پس از جمع آوری و تست غربالگری تحویل مراکز بازپروری می شوند.رئیس اداره بهزیستی شهرستان فردیس  افزود: مرکز درمانی «دی. آی. سی»  ویژه معتادان پرخطر در این شهرستان راه اندازی شده است.موسوی بیان داشت: معتادان پرخطر شب ها در این مرکز  نگهداری می شوند و پس از توانمندسازی زمینه اشتغال آنان فراهم می شود.طرح جمع آوری و بازپروری معتادان به صورت رسمی از سال 96 در البرز آغاز شد.شهرستان 600 هزار نفری فردیس در جنوب شرقی کرج مرکز استان البرز واقع است.7413/ 6155            "}