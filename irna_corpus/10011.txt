{"onTitr":"","titr":" کنسولگری عربستان دراستانبول به ربودن یک روزنامه نگار متهم شد","describe":" آنکارا- ایرنا- جمال قاشقچی روزنامه نگار منتقد و مشهور سعودی که مدتی در تبعید خودخواسته در آمریکا به سر می برد، روز گذشته پس از ورود به کنسولگری عربستان سعودی در شهر استانبول ترکیه ناپدید شد.", "text":"به گزارش روز چهارشنبه ایرنا، انجمن رسانه ای ترک ـ عرب و ح.الف نامزد این روزنامه نگار معروف کنسولگری عربستان سعودی در استانبول را مسئول سرنوشت او اعلام کرده و به صورت تلویحی مدعی ربایش او شدند.شبکه خبری ان.تی.وی ترکیه امروز با انتشار گزارشی خبری در وبسایت خود با عنوان 'خبری از روزنامه نگار مراجعه کننده به کنسولگری عربستان در استانبول نیست' نوشت: از سرنوشت این مقاله نویس روزنامه واشنگتن پست پس از مراجعه به کنسولگری عربستان سعودی در استانبول خبری نیست.به نوشته این رسانه، خاشقجی برای انجام امور رسمی و اداری وارد ساختمان کنسولگری عربستان در استانبول شده و از آنجا خارج نشده است.انجمن رسانه ای ترک ـ عرب نیز امروز با انتشار بیانیه مطبوعاتی اعلام کرد که جمال قاشقچی روزنامه نگار، نویسنده و ستون نویس مشهور عرب که زمانی هم مدیر مسئولی و سردبیری گروه رسانه ای العرب را بر عهده داشت، پس از مراجعه به کنسولگری عربستان در استانبول ناپدید شده است.بر اساس این بیانیه، خاشقجی که نقش عمده ای در میان اصلاح طلبان عربستان سعودی داشته و به اذعان روزنامه الوطن به عنوان یکی از روزنامه نگاران با نفوذ ترین در خاورمیانه شناخته می شود، در گذشته مدتی در کشور انگلستان مشاور رسانه های سفارت عربستان در لندن بوده است.به ادعای انجمن رسانه ای ترک ـ عرب، خاشقجی روز گذشته ساعت 13 وارد کنسولگری عربستان سعودی در استانبول شده و تا کنون از آن ساختمان بیرون نیامده است.این نهاد رسانه ای در بیانیه خود اعلام کرد که 'ما ناپدید شدن این روزنامه نگار را با نگرانی دنبال می کنیم.'به نوشته انجمن رسانه ای ترک ـ عرب، خاشقجی به عنوان یک شهروند آزاد عربستان از مدتی پیش در شهر استانبول حضور داشته و ناپدید شدن او به نظر می رسد مرتبط با تحولات اخیر عربستان سعودی بوده و سرنوشت او برای فعالان حقوق بشر و اصحاب رسانه در ترکیه و جهان موجب نگرانی شده است.این نهاد مدنی رسانه ای همچنین در بیانیه خود اعلام کرد: 'ما از طرف انجمن رسانه های ترک ـ عرب از مقامات پادشاهی عربستان سعودی خواستار ارائه توضیحات روشن در خصوص وضعیت این روزنامه نگار هستیم و خواهان خروج او از ساختمان کنسولگری عربستان سعودی در استانبول و آزادی او هستیم.'شبکه خبری تی.آر.تی خبر ترکیه نیز اعلام کرد که این روزنامه نگار عربستانی در پی اتفاقات اخیر در کشور خود، به واشنگتن آمریکا مهاجرت کرده و در روزنامه واشنگتن پست مشغول به کار شد و مقالات او به صورت منظم در این نشریه چاپ می شده است.شبکه خبری ان.تی.وی ترکیه نیز اعلام کرد که ح.الف نامزد این روزنامه نگار عربستانی نیز اعلام کرده است که هنگام ورود خاشقجی به ساختمان کنسولگری عربستان در استانبول، بیرون از ساختمان منتظر او بوده و بیرون آمدن او از ساختمان را ندیده است.این رسانه به نقل از نامزد خاشقجی اعلام کرد که این روزنامه نگار مشهور عرب قبل از رفتن به داخل ساختمان کنسولگری اعلام کرده است برای تحویل مدارک به داخل ساختمان می رود و اگر اتفاقی افتاد، بلافاصله به یاسین آکتای مشاور رییس حزب عدالت و توسعه(از نزدیکان رجب طیب اردوغان رییس جمهوری ترکیه) و به انجمن رسانه ای ترک ـ عرب اطلاع داده شود.ان.تی وی به نقل از نامزد این روزنامه نگار نوشت: 'خاقشجی به داخل ساختمان کنسولگری رفته و تا ساعت 16 از آنجا بیرون نیامد و تاکنون خبری از او نیست و یک نفر از کارکنان سفارت نیز به من گفت که او تاکنون از ساختمان کنسولگری خارج شده و دیگر منتظر نمانید.'بنا به اعلام رسانه های ترکیه، نامزد خاشقجی و اعضای انجمن رسانه ای ترک ـ عرب در مقابل کنسولگری عربستان در استانبول منتظر اعلام سرنوشت او هستند و به همین علت تدابیر امنیتی در برابر ساختمان کنسولگری عربستان سعودی در استانبول افزایش یافته است.مجتهد، افشاگر خاندان آل سعود ساعتی پس از این اتفاق با نوشتن توئیتی به ناپدید شدن خاشقجی در ساختمان کسنبولگری عربستان در استاناو واکنش نشان داد و بیان کرد: '8 ساعت از ناپدید شدن جمال خاشقجی پس از ورود به سفارت عربستان در ترکیه می گذرد...زمانی که دولت ترکیه پیگیر شد، سفارت ادعا کرد که وی به آنجا نرفته است. اگر معلوم شود که او ربوده شده باشد(که این احتمال وجود دارد) این اتفاق می تواند یک بحران دیپلماتیک عمده را با ترکیه ایجاد کند.'وبسایت خبری خبر.7 ترکیه نیز اعلام کرد که هنوز از سرنوشت این روزنامه نگار عربستانی تبار در دست نیست ولی برخی منابع خبری غیررسمی در ترکیه اعلام کردند که خاشقجی در داخل ساختمان کنسولگری به گروگان گرفته شده و جان او در خطر است.همچنین برخی منابع خبری عضو انجمن رسانه ای ترک ـ عرب مدعی شدند که خاشقجی توسط کارکنان امنیتی کنسولگری ربوده و توسط خودروهای دیپلماتیک از ساختمان کنسولگری خارج و به مکان نامعلومی منتقل شده است.هنوز صحت این ادعا از طرف منابع سفارت و کنسولگری عربستان و یا مقامات ترکیه تایید و یا رد نشده است.دولت ترکیه نیز تاکنون به صورت رسمی به این رویداد واکنشی نشان نداده است.با توجه به روابط سرد بین ترکیه و عربستان سعودی که در پی حمایت مقامات ریاض از دولت السیسی در مصر و نیز تحریم قطر آغاز شده، این موضوع می تواند به تنش بیشتر در روابط ریاض و آنکارا دامن بزند.خاورم/1905**1211            "}