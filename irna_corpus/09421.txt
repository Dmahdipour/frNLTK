{"onTitr":"","titr":" 100 برنامه ویژه هفته ناجا در کهگیلویه و بویراحمد اجرا می شود","describe":" یاسوج- ایرنا- فرمانده انتظامی کهگیلویه و بویراحمد گفت: در هفته نیروی انتظامی «ناجا» که از 13 مهر ماه جاری با شعار «پلیس مقتدر، امین مردم» آغاز می‌شود، بیش از 100 برنامه مختلف در این استان برگزار خواهد شد.", "text":"به گزارش ایرنا، سردار مهدی انصاری روز چهارشنبه روز چهارشنبه در نشست خبری با خبرنگاران کهگیلویه و بویراحمد در یاسوج اظهار داشت: 13 مهر ماه تا 19 مهر هفته نیروی انتظامی «ناجا» نام‌گذاری شده که در این هفته بیش از 100 برنامه از جمله تجدید میثاق با آرمان‌های شهدا، غبار روبی از مساجد و نماز خانه‌ها، سخنرانی پیش از خطبه‌های نماز جمعه و اجرای برنامه‌های نمایشی و رزمایشی در جای‌جای استان برگزار می‌شود.وی افزود: همچنین دیدار با نماینده ولی فقیه در استان، افتتاح طرح‌های عمرانی، اجرای طرح مردم یاری در مناطق محروم استان، همایش طلایه‌داران فرهنگ ترافیک، اهدای خون و ارائه مشاوره حقوقی به عموم مردم از دیگر برنامه‌های این هفته است.انصاری بیان کرد: حضور در مدارس و برنامه‌های صبحگاهی از دیگر برنامه‌های هفته نیروی انتظامی در کهگیلویه و بویراحمد است که با هدف افزایش تعامل پلیس با دانش آموزان صورت می‌گیرد.وی عنوان کرد: هر یک از روزهای هفته نیروی انتظامی با توجه به اهداف تعیین شده با نام‌های متفاوتی نام‌گذاری شده و برنامه‌های ویژه آن روز با مشارکت نیروی انتظامی و همکاری دستگاه‌های اجرایی برگزار می‌شود.فرمانده انتظامی کهگیلویه و بویراحمد تصریح کرد: این هفته با رویکرد پیشگیری اجتماعی از جرم در سراسر استان برگزار می‌شود. وی ابراز داشت: در این هفته پاسگاه انتظامی دهستان زیلایی در شهرستان بویراحمد کلنگ زنی می‌شود.سردار انصاری افزود: طی مدت هفته ناجا سال گذشته تاکنون افزون بر پنج تن و 200 کیلوگرم انواع مخدر در استان کشف شد که نسبت به مدت مشابه سال قبل 11 درصد افزایش نشان می‌دهد.فرمانده انتظامی کهگیلویه و بویراحمد بیان کرد: امسال میزان کشف جرم به نسبت پرونده‌های ارسالی به پلیس فتای این استان 92 درصد بوده است.استان کهگیلویه و بویراحمد با 713 هزار نفر جمعیت در جنوب غرب ایران قرار دارد.9868/6110            "}