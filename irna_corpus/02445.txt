{"onTitr":"","titr":" مدارس برای پیشگیری از آسیب های اجتماعی با ناجا تعامل کنند","describe":" زنجان - ایرنا - فرمانده انتظامی استان زنجان گفت: نیروی انتظامی برای پیشگیری از آسیب های اجتماعی مختلف، آماده همکاری با دانشگاه ها و مدارس استان و ارایه آموزش های لازم به دانشجویان و دانش آموزان است.", "text":"سردار علی آزادی روز چهارشنبه در گفت و گو با خبرنگار ایرنا افزود: مدارس و دانشگاه های زنجان که برای برگزاری دوره های آموزشی پیشگیری از آسیب های اجتماعی در زمینه های مختلف تمایل دارند، آمادگی خود را به نیروی انتظامی استان اعلام آمادگی کنند.وی تاکید کرد: نیروی انتظامی زنجان برنامه ریزی های لازم برای ارایه آموزش در زمینه پیشگیری از گرایش دانش آموزان و دانشجویان به مصرف مواد مخدر و دیگر آسیب های اجتماعی در مدارس و دانشگاه ها را انجام داده است.فرمانده انتظامی استان زنجان گفت: این نیرو تاکنون در زمینه های مختلف برنامه های آموزشی برای دانش آموزان و دانشجویان در سطح استان برگزار کرده است.به گفته سردار آزادی، کارشناسان مبارزه با مواد مخدر با حضور در مدارس، اطلاعات و آموزش های مورد نیاز را به دانش آموزان ارائه می کنند.وی خاطرنشان کرد: براساس آمار، تعداد دانشجویان و دانش آموزانی که مواد مخدر مصرف می کنند بسیار اندک و ناچیز و در زمان حاضر وضعیت زنجان نسبت به دیگر استان های کشور به این لحاظ مطلوب است.سردارآزادی یادآوری کرد: باید با کمک دانشگاه ها، آموزش و پرورش، دستگاه های فرهنگی، تبلیغات اسلامی و شورای هماهنگی مبارزه با مواد مخدر تلاش کنیم تا شمار دانش آموزان و دانشجویان مصرف کننده این مواد به صفر برسد.9505/6085            "}