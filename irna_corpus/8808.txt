{"onTitr":"","titr":" تصویب مدیریت یکپارچه شهری در کشور ضروری است","describe":" اراک - ایرنا - رئیس شورای عالی استان ها گفت: تصویب مدیریت یکپارچه شهری از اولویت های مهم شورای عالی استان ها و از برنامه های ضروری کشور به منظور  جلوگیری از هدررفت منابع اقتصادی است.", "text":"به گزارش ایرنا، «مرتضی الویری » روز پنجشنبه در نشست هم اندیشی روسای شوراهای اسلامی استان ها در اراک افزود: مدیریت یکپارچه شهری برای جلوگیری از موازی کاری ها در شهرها و استان ها با همفکری و همکاری شورای عالی استان ها به مجلس شورای اسلامی پیشنهاد شده است.وی ادامه داد: برخی فعالیت های ورزشی و فرهنگی دارای چندین متولی هستند که با تصویب این طرح علاوه بر افزایش بهره وری، از موازی کاری ها و هدر رفت منابع را در شهرهای استان جلوگیری می شود.رئیس شورای عالی استان ها یادآور شد: 121 هزار نفر از منتخبان مردم در یکهزار 280 شورای اسلامی  شهر و هزاران شورای اسلامی روستاها وظیفه خدمت رسانی، انتخاب شهردار و تصویب بودجه شهرداری را برعهده دارند.الویری، برگزاری برگزاری برنامه های آموزشی برای اعضای شورای اسلامی شهر ها و روستاها را از برنامه های شورای عالی استان ها عنوان کرد و گفت: برخی از منتخبان مردم در شورای اسلامی شهر ها و روستا آشنایی کافی با قوانین و مقررات ندارند که برای افزایش کارایی این نهادها در کشور ارائه آموزش تخصصی در دستور کاراست.وی خاطرنشان کرد: شوراهای اسلامی به عنوان حلقه ارتباط بین مردم و مسئولان نقش کلیدی در افزایش اتحاد و همدلی و رفع مشکلات در جامعه برعهده دارند.رئیس شورای عالی استان ها یادآور شد: همانگونه که رزمندگان انقلاب اسلامی در دوران هشت سال دفاع مقدس با اتحاد و همدلی توانستند شکست های متعددی را به دشمنان اسلام وارد کردند اکنون نیز باید با افزایش اتحاد، همدلی و مشارکت مردم در این برهه حساس توطئه های دشمنان را در جنگ اقتصادی علیه مردم ایران اسلامی نقش بر آب و شکست سختی به آنان وارد کرد.الویری گفت: حکمرانی مکتبی و توسعه ای در کشورهای دنیا با هشت محور سنجیده و انجام می شود که نخستین محور آن مشارکت مردم در امور  است که در این شاخص کشور ما از جایگاه مناسبی بر برخوردار نیست. وی، مدیریت پسماند را از مشکلات شهرستان های کشور عنوان کرد و افزود: در دنیای امروز پسماند به عنوان طلای کثیف محسوب می شود در صورتی که این مهم در کشور ما معضل است و این به دلیل ضعف در برنامه ها و مدیریت است. رئیس شورای عالی استان ها ادامه داد: سرانه تولید پسماند در تهران روزانه یکهزار و 300 گرم، کشور 700 گرم و در دنیا حدود 300 گرم است که می توان تولید آن را در استان های کشور با آموزش و همکاری مردم به میزان قابل ملاحظه ای کاهش داد.الویری افزود:  مصرف انرژی در کشور حدود چهار برابر دنیا و هشت برابر کشور ژاپن است که کاهش میزان آن نیازمند همکاری، آموزش و مشارکت مردم در این حوزه دارد.استاندار مرکزی نیز در این نشست گفت: شوراهای اسلامی نماد مردم سالاری دینی در کشور است و می طلبد جایگاه این نهاد آنگونه که در شان جمهوری اسلامی است در کشور افزایش یابد.سید«علی آقازاده» افزود: برگزاری نشست های هم اندیشی روسای شوراهای اسلامی استان ها فرصت مناسبی برای رفع کاستی ها و نواقص ایننهاد به منظور افزایش ارائه خدمت و رفع مشکلات مردم است.وی ادامه داد: دولت نیز وظیفه دارد با هماهنگی هرچه بیشتر با شوراهای اسلامی شهرها و روستاها زمینه افزایش ارائه خدمت و رفع مشکلات مردم توسط پارلمان های محلی در کشور را فراهم کند.استاندار مرکزی شوراهای اسلامی را  پل ارتباطی مردم و مسئولان کشور برای افزایش اتحاد، همدلی و توسعه و پیشرفت کشور دانست.نماینده مردم اراک، کمیجان و خنداب در مجلس شورای اسلامی نیز در این نشست گفت: افزایش اختیارات استانداران شوراهای اسلامی شهرها برای افزایش اثر بخشی این افراد در جامعه از برنامه های اولویت دار مجلس شورای اسلامی است.سید«مهدی مقدسی» افزود: شوراهای اسلامی شهری و روستایی جلوه هایی از مشارکت مردم در جامعه است و می طلبد که اختیارات بیشتری به شورای عالی استان ها داده شود تا بتوانند تصمیمات موثری در رفع مشکلات مردم و جامعه اتخاذ کنند.نماینده مردم اراک، کمیجان و خنداب در مجلس شورای اسلامی خاطر نشان کرد: 23 فعالیت دولت برای افزایش اثر بخشی شوراها و شهرداری ها باید از دایره دستگاه های اجرایی کم شده  و برای افزایش یکپارچگی در مدیریت شهری به وظایف پارلمان های محلی افزوده شود.مقدسی یاد آور شد: علاوه بر دولت شورای عالی استان ها نیز می توانند به مجلس شورای اسلامی لایحه پیشنهاد کنند و در صورتی که لایحه کاهش این فعالیت ها از طرف دولت به مجلس ارائه نشود این لایحه از راه های دیگر توسط مجلس شورای اسلامی دنبال می شود.استان مرکزی با 12 شهرستان و یک میلیون و 414 هزار نفر جمعیت، یکی از قطب های مهم صنعتی و کشاورزی کشور محسوب می شود. کلانشهر اراک مرکز استان مرکزی و در این شهر 520 هزار نفر جمعیت زندگی می کند.1955/6013/            "}