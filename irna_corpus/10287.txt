{"onTitr":"","titr":" پلدختر خفته بر روی چاه نفت، اما فقیر!","describe":" خرم آباد - ایرنا - پایگاه خبری یافته در مطلبی با عنوان ' پلدختر خفته بر روی چاه نفت، اما فقیر ' نوشت: سال گذشته برخی اهالی روستاهای پلدختر شب‌ها برای گرفتن نفت در نزد جایگاه نفت می‌خوابیدند.", "text":"در ادامه این مطلب آمده است: شهرستان پلدختر از نفت‌خیزترین شهرستان‌های کشور و نفت‌خیزترین شهرستان لرستان است که دارای چاه‌های نفت و پالایشگاه‌های انتقال نفت است اما تعداد زیادی از روستاهای این منطقه در نبود نفت و گاز شب‌های زمستان می‌لرزند.توجه به ذخایر و ظرفیت‌های نفتی و گاز در شهرستان پلدختر یکی از مسائل مهمی است که در راستای عمران و آبادانی و رفع بیکاری استان باید موردتوجه قرار گیرد. روزانه چندین هزار بشکه نفت از چاه‌های منطقه سرکان مالکوه تولید و این نفت به استان‌های دیگر فرستاده می‌شود.با توجه به موقعیت استراتژیک پل‌دختر و قرار گرفتن در مسیر ترانزیت لوله‌های نفت، به‌طور متوسط روزانه پانصد هزار بشکه از طریق پالایشگاه تنگ فنی و آسار و افرینه به استان‌های دیگر انتقال داده می‌شود و این در حالی است که سال گذشته مردم دهستان افرینه در یک کیلومتری پالایشگاه با مشکلات فراوان روبرو بودند.بعد از گذر بیش از 8 سال از کلنگ احداث، به دلیل کمبود خوراک نفت، پالایشگاه جلگه خلج به چراگاه تبدیل شده و به جای پالایش نفت، وعده و وعید مسئولان را پالایش می‌کند. مینی پالایشگاه سراب حمام که بهمن 96 کلنگش بر زمین زده شد و به گفته سرمایه‌گذار قرار بود فاز نخست آن با 50 میلیارد تومان اعتبار و 100 نفر اشتغال‌زایی بهمن‌ماه 97 به بهره‌برداری برسد ولی تا امروز فقط محوطه کارگاهی این مینی پالایشگاه با فنس محصور و چند کانکس جانمایی شده است.با وجود منابع فراوان نفت و گاز در پل‌دختر، خیلی ‌از روستاهای این شهرستان از نعمت گاز برخوردار نیستند و طنز ماجرا اینجاست که سال گذشته با کمبود نفت مواجه بودند و در سرمای استخوان سوز زمستان می‌لرزیدند.سال گذشته دهستان افرینه با بیش از 39 روستا و هفت هزار نفر جمعیت با توجه به شروع فصل سرما به علت کمبود نفت و اجرایی نشدن عملیات گازرسانی با مشکلات فراوانی روبرو بودند و ساکنان این دهستان شب‌ها برای گرفتن نفت در نزد جایگاه نفت می‌خوابیدند و نوبت‌گیری می‌کردند و مردم این دهستان باید چند روز از صبح تا غروب در نوبت نفت می‌ماندند تا بتوانند یک گالن 220 لیتری نفت را برای خانواده خود نفت تهیه کنند.آتش‌سوزی، سوختگی، مصدومیت، تنگی نفس، گازگرفتگی، آلودگی‌های خاک و آب، به خطر افتادن زندگی مردم، نابودی منابع طبیعی و ... سهم مردم این منطقه از موقعیت استراتژیک قرار گرفتن در مسیر خطوط لوله می‌باشد و امروز برای جبران این خسارت‌ها تخصیص خوراک نفت برای پالایشگاه‌ها، گاز کشی روستاها و افزایش سهمیه نفت روستاهای گاز کشی نشده خواسته معقولی به نظر می‌رسد.منبع : پایگاه خبری یافته6060/7269/            "}