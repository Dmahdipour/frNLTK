{"onTitr":"","titr":" طرح قرق در 9 هزار هکتار مراتع گناوه اجرا شد","describe":" گناوه- ایرنا- سرپرست واحد فنی اداره کل منابع طبیعی و آبخیزداری استان بوشهر گفت: از سال 1385 تاکنون  عملیات قرق در سطح 9 هزار هکتار از مراتع شهرستان گناوه انجام شده است.", "text":"به گزارش ایرنا، پرویز دانش پور روز چهارشنبه در حاشیه بازدید از طرح های جنگل کاری این شهرستان افزود: قرق مراتع یکی از روش‌های مدیریتی مرتعداری و آبخیزداری است که به منظور اصلاح و توسعه مراتع اعمال می‌شود.وی اظهارداشت: این پروژه با هدف تقویت پوشش گیاهی، مدیریت چرای دام، جمع آوری بذرهای بومی گیاهان مرتعی و دارویی و جلوگیری از بین رفتن گیاهان مرتعی و دارویی انجام شده است.سرپرست واحد فنی اداره کل منابع طبیعی و آبخیزداری استان بوشهر گفت: در شهرستان گناوه 87 هزار و 356 هکتار مراتع وجود دارد که از این میزان 61 هزار و 451 هکتار ممیزی و 58 هزار و 254 هکتار آن طرح مصوب دارد.وی بیان کرد: درنیمه نخست امسال 1250 هکتار پروژه قرق و نصب تعدادی مخزن شرب دام در روستاهای چهارروستایی و مراتع فخرآوری- گمارون شهرستان گناوه با پیشرفت فیزیکی 25 درصد اجرایی شده است.وی ادامه داد: نصب مخزن شرب دام باهدف مدیریت چرای دام به منظور جلوگیری از پراکندگی و حفظ تقویت پوشش گیاهان مرتعی و دارویی انجام شده است.دانش پور گفت: شهرستان گناوه با دارا با هشت هزار و 664 هکتار بیابان که از این میزان 1500 هکتار آن بیابان زدایی شده است.سرپرست واحد فنی اداره کل منابع طبیعی و آبخیزداری استان بوشهر گفت: پروژه مراقبت و آبیاری در 55 هکتار از اراضی روستای مال قائد گناوه اجرا شده که 90 درصد پیشرفت فیزیکی دارد.وی گفت: در نیمه نخست امسال 190 هکتار پروژه مراقبت و آبیاری در روستاهای چهارروستای، تاج ملکی، چاهک، قلعه حیدر با پیشرفت فیزیکی 90 درصدی اجرایی شده که امیدواریم با بارش رحمت الهی این مکان سیراب شود.دانش پور اظهارداشت: پروژه 30 هکتاری جنگل کاری در روستای شول این شهرستان با اعتبار 600 میلیون ریال و  پیشرفت فیزیکی 25 درصدی اجرایی شده که با اولین بارش و مساعدت شدن هوا روند کار سرعت بیشتری خواهد گرفت.وی ادامه داد: در طول سال های 1381 تا 1385 به میزان  512 هکتار جنگل کاری در این روستا انجام شده است.سرپرست واحد فنی اداره کل منابع طبیعی و آبخیزداری استان بوشهر گفت: تولید هشت هزار اصله نهال جنگلی با پیشرفت فیزیکی 50 درصدی در شهرستان گناوه انجام شده که در نیمه دوم امسال بهره برداری می شود.وی افزود:  هدف از اجرای تولید نهال جنگلی و بیابانی در زمان مناسب و با استفاده از بذرهای بومی، تهیه نهال های مطلوب و  استاندارد برای نتیجه گیری بهتر در عرصه های مورد نظر است.دانش پور گفت: پروژه نهال کاری نیز باهدف افزاش  پوشش گیاهی، تثبیت خاک، ایجاد فضای سبز، افزایش تنوع گونه ای ، ایجاد تفرجگاه عمومی و مشارکت مردمی در زمینه حفظ و احیا است.رئیس اداره منابع طبیعی و آبخیزداری گناوه گفت: در اجرای عملیات آبخیزداری و آبخوانداری این شهرستان اقدامات خوبی انجام شده که پروژه احداث بند سنگی و ملاتی حوزه آبخیزداری رژدون  از مهم ترین آنها  از ابتدای سال جاری آغاز شده است.غلامعلی جمالی افزود: اعتبار این پروژه که از ابتدای سال جاری عملیات اجرایی آن آغاز شده  هشت میلیارد و 290میلیون ریال است و باتوجه به رشد فیزیکی آن  انتظار می رود تا نیمه آبان ماه سال جاری به اتمام برسد.وی اظهارداشت: این پروژه در روستای تاج ملکی با پیشرفت فیزیکی ٨٠ درصد با ارتفاع سازه هفت متر و حجم استحصال ٣٠٠ هزار متر مکعب در دست اجراست.جمالی اظهار داشت: هدف از اجرای این پروژه ، کنترل سیل و رسوب در حوزه، تغذیه سفره های آب زیرزمینی و تقویت پوشش گناوه است.وی گفت: پروژه سد مال محمود-گمارون با حجم 10 هزار متر مکعب در سال 1383 اجرایی و لایروبی این سد در نیمه نخست امسال با اعتبار 900 میلیون ریال و با هدف کنترل سیل و رسوب انجام شده است.شهرستان گناوه از نقاط گرمسیری و کم بارش کشور در شمال استان بوشهر قرار دارد.6164/6043            "}