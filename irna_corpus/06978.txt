{"onTitr":" در نیمه نخست امسال:    ","titr":" بیش از 549 هزار راس دام در شهرستان ری واکسینه شدند","describe":" شهرری- ایرنا- رئیس اداره دامپزشکی شهرستان ری گفت که 549 هزار و 883 راس دام سبک و سنگین در نیمه نخست امسال علیه بیمای های واگیر دامی واکسینه شدند.", "text":"محمد وحید تاویلی روز شنبه در گفت و گو با خبرنگار ایرنا با بیان اینکه پایش دام های این شهرستان در نیمه نخست سال به طور دائم اجرا شده است، اظهار داشت: در طی این مدت 96 هزار و 587 راس گاو و اسب مورد پایش بیماری های جنون گاوی، تب سرمی، تب برفکی، سل، طاعون گاوی و لامپی اسکین قرار گرفت.وی ادامه داد: در پایان این پایش 100 راس گاو دچار بیماری تب برفکی، 28 راس دام دچار تست سرمی و سه راس نیز دچار سل شناسایی شد.تاویلی در ادامه واکسیناسیون به موقع دام ها را یکی از مهمترین راه های کنترل بیماری تب مالت عنوان کرد و از مایه کوبی به موقع دام های هدف نیز بر علیه بیماری بروسلوز به عنوان یکی از مهمترین راه های کنترل بیماری در جمعیت انسانی نام برد.وی از دامداران خواست تا همکاری همه جانبه با تیم های مایه کوبی دامپزشکی جهت واکسیناسیون فراگیر دام ها در سن مناسب بر علیه بیماری واگیر داشته باشند.تاویلی بیماری تب مالت را در این فصل سال بسیار شایع دانست و گفت: عامل تب مالت از طریق شیر محلی قابل انتقال است بر همین اساس نیاز است تا شیر پس از اینکه به دمای جوش رسید به مدت پنج دقیقه در حالت جوش باقی بماند.جمعیت دامی شهرستان ری بالغ بر 200 هزار راس دام سبک (گوسفند و بز) و 50 هزار راس دام سنگین (گاو و گوساله) است.شهرستان ری (به مرکزیت شهرری) با جمعیتی بیش از یک میلیون و 800 هزار نفر در جنوب استان تهران واقع شده که دارای پنج شهر شهرری، باقرشهر، کهریزک، قیامدشت و حسن آباد است.3218/6003            "}