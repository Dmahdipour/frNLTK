{"onTitr":"","titr":" ماراتن تغییر کتاب های درسی به ایستگاه پایانی رسید","describe":" تهران- ایرنا- سرپرست سازمان پژوهش و برنامه ریزی وزارت آموزش و پرورش گفت: نزدیک به هزار و 100 عنوان کتاب درسی در مدت 6 سال و نیم و ‌با کمک 700 نفر پژوهشگر، کارشناس و اساتید دانشگاه در این سازمان تالیف شده است.", "text":"به گزارش روز سه شنبه خبرنگار حوزه آموزش ایرنا، «حیدر تورانی» در سیزدهمین همایش تجلیل از مولفان و‌ پدیدآورندگان مواد و رسانه های آموزشی، ابتدا به اهمیت سند تحول بنیادین آموزش و پرورش اشاره کرد و اظهار داشت:کتب درسی دو پایه از رشته های نظری از سال 92 با مفاد سند تحول همپایه و از طریق مطالعات سازمان پژوهش و برنامه ریزی ارزشیابی شده است.وی خاطرنشان کرد: همچنین 200 عنوان کتاب در پایه دوازدهم و در مجموع هزار و 100 عنوان کتاب در کل پایه های تحصیلی طی این بازه زمانی از سال 92 تالیف شده است.سرپرست سازمان پژوهش و برنامه ریزی تصریح کرد: این سند عالمانه، جامع، منسجم و قابل افتخار است؛ ماموریت های آموزش و پرورش و اهداف آن را مشخص کرده و قدم های ضروری برای رسیدن به آن نیز ترسیم شده است.وی با اشاره به حضور شهدای مدافع حرم در کتب درسی و تجلیل از نام و یاد شهید مدافع حرم، شهید حججی افزود: شاهد حرکت خوبی در زمینه مواد آموزشی هستیم، اگرچه این اقدامات با سند تحول فاصله دارد جلوه خوبی از ارزش های علمی سلامت، محیط زیست، عقل معاش، مساله شناسی و مهارت آموزی است.سرپرست سازمان پژوهش و برنامه ریزی آموزش تصریح کرد: این سازمان قصد دارد تحولی عمیق در راستای منویات مقام معظم رهبری و سند تحول در کتاب های درسی رقم بزند.وی در تشریح سیاست های راهبری این سازمان نیز گفت: ما بر اساس شش سیاست راهبردی ماندگاری کتاب های درسی، انطباق تولیدات سازمان با سند تحول، پایدار سازی کتاب های درسی، مرزگستری و چابک سازی و متنوع سازی کتاب ها و چندتالیفی و چندرسانه ای شدن آن کتاب ها را تالیف کرده ایم.وی خاطرنشان کرد: آموزش و پرورش و به‌طور کلی جامعه ابتدا به امید و درست عمل کردن و اندیشیدن نیاز دارد، در فرایند بهینه سازی باید بر داشته ها بهتر و بیشتر تمرکز کنیم.تورانی گفت: در این مراسم از کتاب های درسی که در محتوای آنها از شهدای مدافع حرم یاد شده رونمایی شد. این کتاب ها شامل کتاب فارسی و نگارش، کتاب تهدید فرهنگی، آمادگی دفاعی و دین و زندگی پایه دوازدهم، مجموعه مقالات برگزیده شهید حججی و رمان و داستان 100 روز در کما است. در این مراسم همچنین از تمبر یادبود سیزدهمین همایش تجلیل از مولفان و پدیدآورندگان مواد و رسانه های آموزشی رونمایی شد.همچنین از ۳۳ اثر برتر و مرتضی امیری اسفندقه شاعر معاصر و سراینده شعری در رثای شهید حججی برای کتاب درسی  تقدیر شد، ضمن اینکه خانواده صادق صندوقی هنرمند گرافیست و تصویرگر مشهور تازه درگذشته تجلیل شدند.استاد عادل یغما سردبیر مجله رشد تکنولوژی آموزشی، استاد محمود‌معافی پیشکسوت تالیف کتاب های درسی و استاد عبدالمجید خاکی پیشکسوت تالیف کتاب های درسی فنی و حرفه ای از دیگر اساتید و پیشکسوتانی بودند که در این مراسم از زحمات آنها تقدیر شد.علمی**9157**9294**1440            "}