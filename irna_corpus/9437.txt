{"onTitr":"","titr":" عکاس کهگیلویه و بویراحمد در جشنواره بین المللی خوش درخشید","describe":" یاسوج- ایرنا- رئیس حوزه هنری کهگیلویه و بویراحمد گفت: اسحاق آقایی عکاس این استان در جشنواره بین المللی مرسین ترکیه خوش درخشید.", "text":"محمدشریف اسلامی روز چهارشنبه در گفت و گو با خبرنگار ایرنا اظهار داشت: این جشنواره بین المللی از سوی شهرداری شهر مرسین ترکیه، با موضوع آزاد و در 2 بخش رنگی و سیاه و سفید برگزار شد. وی افزود: 750 عکاس مرد و زن از سراسر جهان در این جشنواره بین المللی حضور داشتند.اسلامی بیان کرد: 2 عکس از اسحاق آقایی در بخش رنگی و سیاه و سفید به مرحله نهایی و نمایشگاهی این جشنواره بین المللی راه یافت.وی عنوان کرد: اسحاق آقایی در این جشنواره بین المللی مورد تقدیر هیأت داوران قرار گرفت.اسلامی ابراز داشت: آثار منتخب عکاسان شرکت کننده در این جشنواره بین المللی هم اینک در نمایشگاهی در شهر مرسین ترکیه در معرض دید عموم قرار گرفته و به مدت یک ماه پذیرای علاقه مندان است.اسحاق آقایی به عنوان یکی از عکاسان مطرح کهگیلویه و بویراحمد و کشور تاکنون در جشنواره های مختلف ملی و بین المللی موفق به کسب مقام شده است.7535/6110            "}