{"onTitr":"","titr":" 2 محموله مواد مخدر در جنوب کرمان کشف شد","describe":" جیرفت – ایرنا - فرمانده قرارگاه عملیاتی ابوذر گفت: ماموران این قرارگاه 2 محموله انواع مواد مخدر را در زهکلوت رودبار جنوب کشف کردند.", "text":"سرهنگ محمد مهدوی نیا روز یکشنبه در گفت و گو با خبرنگار ایرنا افزود: طی یکسری فعالیت های اطلاعاتی از عبور 2 محموله مواد مخدر در جنوب کرمان مطلع شدیم که بلافاصله عملیات غافلگیرانه برنامه ریزی و اجرا شد.وی تصریح کرد: در این عملیات 452 کیلوگرم تریاک، پنج کیلوگرم هروئین و چهارکیلو و 600 گرم مرفین کشف و ضبط و همچنین 2 دستگاه خودرو توقیف  و 2 نفر قاچاقچی دستگیر و تحویل مراجع قضایی شدند.فرمانده قرارگاه عملیاتی ابوذر گفت: قاچاقچیان قصد ورود محموله مواد مخدر را از شرق کشور به کرمان و سپس مرکز کشور داشتند که با هوشیاری ماموران این یگان غافلگیر شدند.وی با بیان اینکه حوزه فعالیت قرارگاه عملیاتی ابوذر جنوب و شرق استان است، اظهار داشت: با تمام توان با سوداگران مرگ مبارزه می کنیم.سرهنگ مهدوی نیا گفت: یگان تکاوری زهکلوت همواره فعالیت قاچاقچیان را رصد خواهد کرد و اجازه هیچگونه فعالیتی را به قاچاقچیان مواد مخدر نخواهد داد.استان کرمان با توجه به شرایط خاص جغرافیایی به عنوان گلوگاه ترانزیت قاچاق مواد مخدر محسوب می شود و با تقدیم تعداد زیادی از شهدا همواره در خط مقدم مبارزه با قاچاقچیان مواد مخدر قرار دارد.شهررستان رودبار جنوب با مساحت 13 هزار و 200 کیلومتر مربع و جمعیت 105 هزار و 992 نفر در فاصله 333 کیلومتری از مرکز کرمان واقع شده است.7450/7429/ 5054            "}