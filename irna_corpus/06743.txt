{"onTitr":"","titr":" تهران زیباست","describe":" تهران- ایرنا- مشکل اینجاست که خیلی ها تنها نارسایی ها و مشکلات پایتخت را می بینند و کمتر کسی زیبایی های آن را که بسیاری از آنها منحصر به فرد است معرفی می کند.", "text":"بیشتر افراد مدام از شلوغی، ترافیک، آلودگی صوتی و هوا و دیگر گرفتاری های زندگی در تهران می گویند اما اگر بخواهیم واقعیت ها را ببینیم تهران زیباست و زیبایی های بی شماری هم دارد.زیبایی های تهران مختص تهرانی ها که به قامت یک عمر خاطره از آن در ذهن و دل دارند نیست بلکه پایتخت نوستالوژی هایش را به افرادی که از دیگر نقاط داخل و خارج از ایران هم به اینجا آمده باشند عرضه می کند.آثار تاریخی، طبیعی و گردشگری، موزه ها و موقعیت های منحصربه فرد شهر تهران آنقدر زیاد است که اگر برای یک سال هم هر هفته برنامه ریزی کنید باز جاهایی می ماند که فرصت دیدن آن را پیدا نمی کنید و 14 مهر، روز تهران فرصت مناسبی است برای توصیف زیبایی های پایتخت و معرفی آنها.** چرا 14 مهر14 مهر 1286 خورشیدی متمم قانون اساسی مشروطیت به تصویب مجلس شورای ملی رسید که در اصل 4 آن تهران به عنوان پایتخت ایران رسمیت قانونی پیدا کرد و بر این اساس، شورای اسلامی شهر تهران نیز این روز را به عنوان «روز تهران» نامگذاری کرد.اعضای شورای اسلامی شهر تهران در سال 1395 این روز را تصویب کردند.روز تهران تنها یک روز نیست بلکه در قامت 365 روز سال می توان آن را جست و جو و معنا کرد؛ روزی که فرصت و بهانه ای است برای شناخت بیشتر از تهران و داشته هایش.*طهران و نوستالوژی هایششاید اگر بگوییم تهران به اندازه تاریخ یک ملت خاطره دارد گزاف نگفته باشیم؛ تهران است و یک دنیا انواع خاطرات و رخدادهای ملی و بین المللی که کانونش تهران بوده است.گذشته از سابقه پایتختی تهران، این منطقه، تاریخی چندهزار ساله هم دارد و در اسناد مختلف معتبر تاریخی به آن اشاره شده که اینک به محل مهمی برای گردشگران بدل گشته است.کوچه پس کوچه های قدیمی و تاریخی شهر تهران از یک طرف که بیشتر در قلب تهران جا گرفته اند و آثار و نقاط دیدنی و گردشگری که عمر چندانی ندارند اما در سال های اخیر ساخته شده اند و به میعادگاه گردشگران داخلی و خارجی تبدیل شده از سوی دیگر همه و همه نامی را از تهران در جهان به تصویر کشیده که بسیاری از گردشگران به محض ورود به کشور سعی می کنند این شهر را به عنوان مقصد نخست سفر خود برگزینند و بعد به سایر شهرهای ایران بروند.**کاخ گلستان و دیگر آثار تاریخیدر میان همه آثار تاریخی شهر تهران این تنها کاخ گلستان در خیابان 15 خرداد( بازار) است که به ثبت جهانی رسیده و هرساله شمار زیادی گردشگر را به خود جلب می کند.سردر باغ ملی و مجموعه ساختمان های تاریخی آن محوطه، انواع خانه - موزه های قدیمی و تاریخی شهر تهران، مجموعه کاخ سعدآباد، مسیر عودلاجان، خانه کاظمی، تیمچه اکبری ها، نخستین بانک پایتخت، حمام نواب، خانه مدرس و خانه امام جمعه ازجمله آثار تهران است.موزه های رضا عباسی، فرش، آبگینه، نقاشی پشت شیشه، هنرهای ملی، موسیقی، آب، موزه گرافیک، قصر، مینیاتور، دکتر معین، ابن بابویه و برج طغرل هم از دیگر آثار تاریخی موجود در تهران به شمار می رود.مجلس شورای ملی، بازار تجریش، امامزاده صالح، عمالت دارالفنون، خانه - موزه مقدم، چشمه علی(شهرری) و بازار تهران از دیگر آثار تاریخی پایتخت محسوب می شود که همه ساله میزبان خیل زیادی از گردشگران است.مجموعه مساجدی که استاد لرزاده بویژه در خیابان ری و جمهوری ساخته از نقطه نظر معماری بی نظیر، شگفت انگیز و تکرار نشدنی است.همچنین کارونسرای خانات، کوچه لولاگر، خانه مقدم گران ترین خانه جهان، موزه عبرت، امامزاده یحیی، کاخ موزه نیاوران، عمارت عین الدوله، میدان مشق و خانه تیمورتاش از جمله دیگر آثار تاریخی پایتخت است.خانه شاعران و بزرگان ادبی، سیاسی و فرهنگی نیز که برخی از آنها به موزه تبدیل شده از دیگر نقاطی محسوب می شود که میزان بسیاری از علاقه مندان است.البته این آثار بخشی از نقاط تاریخی پایتخت محسوب می شود.**نوستالوژی های خاص پایتختنمی شود در تهران زندگی کنید و هر هفته هوس گشت و گذار در بازار تهران، تجریش، باغ فردوس، میدان و برج آزادی، پل طبیعت، برج میلاد، دربند، درکه، دارآباد و دیگر نقاط منحصر به فرد تهران نداشته باشید.درواقع تفاوت دما در شمال و جنوب تهران گاهی تا 15 درجه سانتیگراد نیز اعلام می شود و همین ویژگی سبب شده که موقعیت های منحصر به فردی در این شهر برای گردشگری شکل گیرد.نقاط دیدنی و تاریخی اطراف تهران در چهارگوشه آن، ورزش های زمستانی آن در شمال شهر، روستاهایی مثل سولقان و ... ازجمله مکان هایی هستند که هرکدام تولیدات کشاورزی و باغی مخصوص به خود نیز دارند.باغ پرندگان، انواع بوستان های منحصر به فرد تهران از جمله ملت، لاله، جمشیدیه و ....، همچنین خیابان ولیعصر به عنوان طولانی ترین خیابان خاورمیانه ازجمله آثار منحصر به فرد موجود در شهر تهران به شمار می رود.**تهران ریشته بسیاری از ضرب المثل هاجدای از آثار تاریخی، شهر تهران حس و حال فرهنگی و نوستالوژی خاصی برای شهروندان دارد و آنطور که تاریخ شناسان می گویند مردم تهران در ایجاد ضرب المثل های بسیاری نقش داشته اند.نصرالله حدادی تهران شناس در گفت وگو با خبرنگار ایرنا معتقد است: ریشه بسیاری از ضرب المثل های زبان فارسی به تهران قدیم بر می گردد، مردم فرهنگ خود را براساس نیاز خود می ساختند و در گذشته مردم همه افراد محله حتی محلات اطراف را هم می شناختند.وی با بیان اینکه وجب به وجب محلات قدیمی تهران آدم های بزرگ با معرفت زندگی می کرده اند که برخی از آنها نامشان در تاریخ مانده است اظهارداشت: تا سال 1320 اسمی افراد روی مساجد، قنات ها، آب انبارها و حمام ها بود به خاطر اینکه افراد می خواستند باقیات صالحاتی از خود به جا بگذارند.به گزارش ایرنا، حالا که 14 مهر به عنوان روز تهران در تقویم شورای اسلامی شهر تهران نامگذاری شده، لازم است از همه ظرفیت های موجود، هرکس و هر نهاد در هر بخشی که فعالیت دارد برای معرفی بیشتر و بهتر تهران بکوشد و پایتخت را آنطور که بواقع هست، معرفی کنیم و بنشناسانیم.**برنامه های روز تهران به گفته رئیس مرکز ارتباطات و امور بین الملل شهرداری تهران، به مناسبت «روز تهران» برگزاری تورهای ویژه تهران گردی در مناطق 22گانه پایتخت برنامه ریزی شده است.محمد علی کریمی در گفت و گو با خبرنگار ایرنا با اشاره به نامگذاری 14 مهر با عنوان روز تهران اظهارداشت: مراسم روز تهران با حضور شهردار، اعضای شورا و تهران شناسان روز شنبه در کاخ گلستان برگزار می شود.وی با یادآوری این نکته که برنامه های روز تهران امسال در قالب «هفته تهران» از 14 تا 20 مهرماه در مناطق 22 گانه برگزار می شود گفت: قرار است سازمان فرهنگی و هنری شهرداری تهران با همکاری کانون پرورش فکری کودکان و نوجوانان تورهای گردشگری ویژه دانش آموزان را برگزار کند.رئیس مرکز ارتباطات و امور بین الملل شهرداری تهران ادامه داد: ستاد گردشگری شهرداری تهران نیز با هدف آشنایی شهروندان با هویت تاریخی پایتخت تورهای تهران گردی را در رینگ های گردشگری برگزار می کند؛ علاوه بر این، تمامی مناطق به فراخور امکانات در دسترس، مجموعه برنامه های متناسب با روز تهران را برگزار می کنند.کریمی همچنین از همکاری مرکز ارتباطات و امور بین الملل شهرداری تهران و سازمان زیباسازی برای مناسب سازی چهره شهر همزمان با روز تهران خبر داد و گفت: قرار است در قالب طرح «شهر موزه تهران» تصاویر مجموعه از بناهای تاریخی پایتخت در نقاط مختلف شهر به نمایش گذاشته شود.وی همچنین بر اهتمام شهردار و اعضای شورای اسلامی شهر تهران برای برگزاری مراسم فرهنگی روز تهران تاکید و تصریح کرد: شهرداری تهران با محوریت برنامه های تهران گردی احمد مسجد جامعی و با هماهنگی نهادهای مختلف از جمله اداره کل ارشاد استان تهران، اداره کل میراث استان تهران، شرکت ملی پست، کانون پرورش فکری کودکان و نوجوانان و سازمان های مردم نهاد همچون کمیته حفاظت و پیگیری بناهای تاریخی و انجمن دوستداران تهران مجموعه برنامه های روز تهران را برگزار می کند.گزارش از عاطفه نژادسالاریتهرام/9353/ 1008            "}