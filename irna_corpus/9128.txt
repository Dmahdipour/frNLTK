{"onTitr":"","titr":" قیمت حمل آهن آلات زلزله زدگان باید منصفانه باشد","describe":" کرمانشاه - ایرنا - معاون هماهنگی امور اقتصادی و توسعه منابع استانداری کرمانشاه گفت: حمل آهن آلات موردنیاز زلزله زدگان باید با قیمت منصفانه صورت گیرد.", "text":"به گزارش ایرنا، هدایت حاتمی عصر روز چهارشنبه در بازدید از انبار آهن آلات بنیاد مسکن انقلاب اسلامی در شهر سرپل ذهاب اظهار داشت: مردم آسیب دیده این منطقه با کمک تسهیلاتی که دولت در اختیار آن ها قرار داده است در حال بازسازی منازل خویش هستند. وی اظهار داشت: در این شرایط شایسته نیست شاهد ایجاد برخی مشکلات توسط افراد متخلف در زمینه حمل آهن آلات مورد نیاز مردم زلزله زده در روند بازسازی باشیم. معاون اقتصادی استاندار کرمانشاه گفت: با هماهنگی هایی که در این زمینه به عمل آورده ایم در تلاش هستیم از تخلف افراد جلوگیری شود تا شاهد اجحافی در این زمینه به مردم زلزله زده نباشیم.حاتمی افزود: اگر این افراد بخواهند به تخلف خود ادامه دهند از حضور آن ها در فرآیند حمل بار جلوگیری می کنیم و رانندگان جدیدی را جایگزین آن ها خواهیم کرد.زمین لرزه 7.3 ریشتری 21 آبان در 11 کیلومتری بخش ازگله، 32 کیلومتری شهرستان سرپل ذهاب در غرب کرمانشاه 620 کشته و 12 هزار و 386 مصدوم داشت.این زلزله به 10 شهرستان و یک هزار و 930 روستای استان کرمانشاه خسارت وارد کرد و براساس ارزیابی های صورت گرفته حدود 100 هزار واحد مسکونی شهری و روستایی نیز آسیب کلی و جزئی دید.8066            "}