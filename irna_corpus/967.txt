{"onTitr":"","titr":" 97 مددجوی کمیته امداد بوکان صاحب شغل شدند","describe":" مهاباد- ایرنا- مدیر کمیته امداد امام خمینی (ره) بوکان گفت: زمینه اشتغال 97 مددجوی این نهاد حمایتی طی نیمه نخست امسال در این شهرستان فراهم شده است.", "text":"قادر درویشی روز پنجشنبه در گفت و گو با خبرنگار ایرنا افزود: برای اشتغال این افراد، 9 میلیارد و 500 میلیون ریال تسهیلات بانکی پرداخت شده است.وی اضافه کرد: میزان اشتغال ایجاد شده در نیمه نخست امسال نسبت به مدت زمان مشابه سال گذشته 19 درصد رشد داشته است.وی با بیان اینکه ایجاد اشتغال با هدف خودکفایی مددجویان گام بزرگی در توانمندسازی و خروج افراد زیر پوشش کمیته امداد از چرخه حمایتی است، بیان کرد: 90 درصد افراد دریافت کننده وام، به اشتغال پایدار دست پیدا کرده اند.وی اضافه کرد: رویکرد کمیته امداد امام خمینی (ره) خود اتکایی، توانمند سازی، حفظ عزت نفس و کرامت مددجویان بوده و در مسیر تقویت بنیه اقتصادی و اجتماعی این خانواده ها تلاش می کند.مدیر کمیته امداد امام خمینی (ره) بوکان گفت: این افراد در رشته های دامپروری، درب و پنجره سازی، پی وی سی، فروش گیاهان دارویی، خیاطی، پرده دوزی، سیم پیچی ادوات کشاورزی، آرایشگری مردانه، برق خودرو، تعویض روغن و آرماتوربندی آموزش های لازم را برای ورود به بازار فرا گرفته اند.در شهرستان بوکان چهار هزار و 720 خانوار با جمعیت 9 هزار و 230 نفر تحت حمایت کمیته امداد امام خمینی (ره) شهرستان بوکان هستند. شهرستان بوکان با 251 هزار در جنوب استان آذربایجان غربی قرار دارد. 7510/3020/2093            "}