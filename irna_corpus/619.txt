{"onTitr":"","titr":" 2 بانوی تکابی در اردوی تیم ملی هفت سنگ حضور دارند","describe":" ارومیه- ایرنا- رییس هیات روستایی و بازی های بومی و محلی آذربایجان غربی گفت: 'طیبه اجاقی و نگار نباتی' از شهرستان تکاب در پنجمین مرحله اردوی آمادگی تیم ملی هفت سنگ نوجوانان و بزرگسالان حضور دارند.", "text":"سعید هاشمی نیا روز جمعه در گفت و گو با خبرنگار ایرنا افزود: این ورزشکاران به همراه 18 نفر دیگر در این اردوی پنج روزه که طی روزهای /17 تا 20 مهر ماه جاری/ به میزبانی کرمان در حال برگزاری است، حضور دارند.وی ادامه داد: تیم بانوان استان جایگاه خوبی در سطح کشور دارد و بهمن سال گذشته تیم 6 نفری هفت سنگ دختران تکاب به نمایندگی از آذربایجان غربی به مقام قهرمانی نخستین دوره مسابقات هفت سنگ کشور دست یافت.وی بیان کرد: مرداد ماه امسال نیز طیبه اجاقی و زهرا کرامتی در بخش بزرگسالان و نگار نباتی در رده سنی نوجوانان در مرحله سوم اردو حضور داشتند.رییس هیات روستایی و بازی های بومی و محلی گفت: اوایل مرداد سال جاری نیز تیم بانوان استان در نخستین حضور خود بر سکوی قهرمانی مسابقات چوب کشی کشور و انتخابی تیم ملی قرار گرفت.به گزارش ایرنا، در مسابقات سال گذشته &#39;طیبه اوجاقی&#39; از تیم هفت سنگ تکاب به عنوان فنی ترین بازیکن کشور انتخاب شد.بازی هفت سنگ با روی هم گذاشتن هفت تکه سنگ صاف و هموار از بزرگ به کوچک شروع می‌شود؛ به این ترتیب که یک گروه محافظ آن سنگ‌هاست و گروهی دیگر با توپی کوچک، سعی در فروریختن ستون سنگی گروه مقابل را دارد.اولین نفر از گروه اول از فاصله‌ حدود چهار تا هفت متری و با پرتاب توپ، فرو ریختن سنگ‌ها را نشانه می رود و در طرف مقابل وقتی این اتفاق ‌افتاد، محافظان توپ را می‌ ربایند و آن را مخفی می‌کنند و به دنبال برنده‌ها می ‌دوند؛ گروه مقابل هم سعی می‌کند تا هفت سنگ را دوباره بچیند و برنده بازی شود.این بازی را در قدیم بیشتر در عید نوروز، مناسبت‌ها و شاد باش‌ ها انجام می دادند.7156/3072            "}