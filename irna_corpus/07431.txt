{"onTitr":" وزیر جهادکشاورزی:    ","titr":" ایران جزو 10 کشور نخست تولیدکننده مرغ و تخم مرغ است","describe":" تهران- ایرنا- وزیر جهادکشاورزی گفت: ایران در سال های گذشته از واردکنندگان محصولات لبنی بود اما اکنون در زمره 10 کشور نخست تولیدکننده مرغ، تخم مرغ و محصولات لبنی قرار گرفته است.", "text":"به گزارش خبرنگار اقتصادی ایرنا، «محمود حجتی» در روز شنبه در آیین روز ملی دامپزشکی که در سالن همایش های رازی برگزار شد، با تاکید بر نقش دامپزشکی در پایداری اقتصادملی، افزود: اکنون بیش از 1.5 میلیارد دلار تولیدات دامی اعم از گوشت قرمز، گوشت سفید و تخم مرغ در کشور داریم.وی تصریح کرد: در واحدهای تولیدی هرکجا نارسایی پیش می آید، بیماری فراگیر می شود و بحران اقتصادی در سطح تولیدکنندگان ایجاد می کند؛ مانند مشکل بیماری آنفلوانزای پرندگان که چندسالی است که درگیر این بیماری هستیم.وزیر جهادکشاورزی گفت: خسارت های ناشی از بیماری های دام و طیور همچون آنفلوانزای فوق حاد پرندگان را نمی توان برای واحدهای تولیدی جبران کرد و ممکن است آثار آن تا سالها باقی بماند.وی یادآور شد: بروز بیماری آنفلوانزای فوق حاد پرندگان در سال گذشته در واحدهای تولیدی طیور در کشور به اوج رسید و آثاری سوء بر این صنعت داشت.حجتی اظهارداشت: اثری که این بیماری در تولید ملی و مصرف کنندگان گذاشت، همان افزایش قیمت این محصولات از جمله تخم مرغ در بازار بود.وزیر جهادکشاوری ادامه داد: نقش دامپزشکان در مقابله با بیماری های واگیردار دامی با اهمیت است اما در جامعه کمتر به نقش فعالیت دامپزشکان توجه می شود. حجتی با بیان اینکه نقش و سهم دامپزشکان آنگونه که باید در فرهنگ ما مورد توجه قرار نگرفته است، گفت: این قشر به صورت گمنام به تلاش های خود در جامعه ادامه می دهند.وی به نقش کلیدی دامپزشکان در سلامت جامعه اشاره کرد و افزود: حیاتی ترین نقش دامپزشکان، سلامت جامعه است و آنان نقش فوق العاده ای در این زمینه دارند؛ اگر بخشی از این اقدامها دچار مشکل و یا نقص شود جامعه دچار چالش های جدی خواهد شد.وزیر جهادکشاورزی بر این باور است که به دامپزشکی و دامپزشکان کم توجه شده تاجایی که همین کمبود توجه باعث شده رسیدگی های لازم به این بخش صورت نگیرد.وی افزود: جایگاه این صنعت با تلاش دست اندرکاران بخش دام به ویژه دامپزشکی بدست آمده و در حال گسترش و توسعه است.حجتی اظهار داشت: جامعه دامپزشکی کشور نباید از کمبود منابع، تجهیزات و امکانات رنج ببرد و امیدواریم این نارسایی ها مرتفع شود. ** حمل و نقل فراورده های خام دامی تسهیل می شودرئیس سازمان دامپزشکی کشور نیز در این آیین گفت: برای توسعه روابط منطقه ای و بین المللی باید با ایجاد شبکه ها و آزمایشگاه های مرجع و همکار بتوانیم صادرات، واردات و ترانزیت فراورده های خام دامی ایران را به سایر کشورها تسهیل کنیم که این امر در دستور کار قرار گرفته است.«علیرضا رفیعی پور» افزود: دامپزشکی نقش مهمی در امنیت غذایی، اقتصاد پایدار، بهداشت عمومی و تجارت بین الملل دارد و دامپزشکان همچون سربازان گمنام در جنگ نرم اقتصادی، بیوتروریسم و تهدیدات زیستی در جغرافیای شهر، روستایی و عشایری در حال خدمات رسانی به کشور هستند.رئیس سازمان دامپزشکی کشور اظهار داشت: این سازمان سالانه بر میلیاردها سرمایه دامی و واکسن و هزاران تن فرآورده های دامی و 100 ها هزار واحد فعال نظارت دارد.وی تصریح کرد: برای کنترل سریع بیماری‌های دامی باید دستور‌العمل هایی در سطح ملی تدوین و منابع اعتباری، انسانی و تجهیزات تامین شود.رفیعی پور اظهارداشت: توسعه ارتباطات بین الملل همچنین صیانت از جان و مال مردم نیازمند رعایت مولفه های مدیریت تولید، بهداشت و بازار است که انتظار می رود مسئولان علاوه بر نگاه علمی به این موضوعات در نشست های این بخش حضور پیدا کنند.رئیس سازمان دامپزشکی کشور گفت: سال گذشته بیماری آنفلوانزای فوق حاد پرندگان آزمون سختی برای صنعت طیور کشور بود تا جایی که این سازمان با ایمن سازی صنعت طیور، تشخیص سریع و به موقع در 16 استان کشور، آموزش بهره برداران، تشکیل کمیته های راهبردی، عملیات ممیزی و واکنش سریع توانست در شرایط بحرانی این بیماری را مدیریت و کنترل کند.وی بر این باور است که اقدام های سریع و موفقیت آمیز سازمان دامپزشکی در مهار بیماری آنفلوانزای فوق حادپرندگان می تواند الگوی خوبی برای کنترل سایر بحران ها در این بخش باشد.رفیعی پور افزود: تولید مواد ژنتیکی دام و طیور در کشور باید توسط کارشناسان و متخصصان تقویت شود درحالی که طی سال‌های گذشته اقدامات خوبی در این بخش صورت نگرفته است.وی، تعداد جامعه دامپزشکی کشور را 37 هزار نفر برآورد کرد.به گزارش ایرنا، همایش روز ملی دامپزشکی با حضور محمود حجتی وزیر جهاد کشاورزی و مسئولان این بخش در مرکز همایش های رازی تهران برگزار شد و از نمونه های این بخش با اهدای لوح سپاس قدردانی شد.اقتصام**٩١٨٦**9132*2025            "}