{"onTitr":"","titr":" کرمانشاه شایستگی محوریت یک رویداد بین المللی را دارد","describe":" کرمانشاه - ایرنا - مدیرکل میراث فرهنگی، صنایع دستی و گردشگری استان کرمانشاه گفت: این استان باتوجه به قابلیت ها و ظرفیت های فراوانی که در بخش های مختلف از جمله فرهنگی و گردشگری دارد شایستگی محوریت یک رویداد بین المللی را دارد.", "text":"به گزارش خبرنگار ایرنا، جلیل بالایی روز سه شنبه در آئین تجلیل از فعالان گردشگری استان کرمانشاه به مناسبت هفته گردشگری در سرسرای اجتماعات اداره کل میراث فرهنگی استان، افزود: برای محووریت این رویداد بین المللی از 6 ماه قبل جلسات تخخصصی را با حضور تشکل ها و انجمن های صنفی مرتبط با حوزه گردشگری شروع کرده ایم.او گفت: با استاندار کرمانشاه نیز جلساتی در این ارتباط داشتیم و در نهایت به سه پروژه برای تبدیل به رویداد بین المللی رسیدیم.وی اعلام کرد که سازمان میراث فرهنگی 50 درصد هزینه های این رویداد بین المللی را تامین می کند.وی محور بودن کرمانشاه در یک رویداد بین المللی را موجب معرفی هرچه بهتر و بیشتر استان و تقویت و رونق گردشگری دانست.** تدوین تقویم فرهنگی استان کرمانشاهمدیرکل میراث فرهنگی، صنایع دستی و گردشگری استان کرمانشاه در ادامه سخنان خود به تصویب تقویم فرهنگی در کارگروه گردشگری استان اشاره کرد و گفت: همه دستگاه های اجرایی مسئول هستند که رویدادهای ملی، منطقه ای و بین الملی خود در طول سال را به کارگروه گردشگری ارائه دهند.بالایی همچنین خواستار مدیریت فعالان حوزه گردشگری بر رویدادهای مهم در استان شد و افزود: در طول سال رویدادهای مهمی مانند همایش ها، سمینارها و مسابقات فرهنگی و ورزشی در استان برگزار می شود که باید با دید اقتصادی و گردشگری به این همایش ها توجه کنیم.** موسسه حمل و نقل گردشگری نیاز اصلی استانمدیرکل میراث فرهنگی، صنایع دستی و گردشگری کرمانشاه در ادامه با تاکید بر هماهنگی و هم افزایی همه بخش ها برای تقویت گردشگری در استان، گفت: یکی از نیازهای اصلی استان در حوزه گردشگری فعالیت یک موسسه حمل و نقل مناسب است که در حال ایجاد آن هستیم.بالایی، نبود ناوگان حمل و نقل مناسب برای انتقال گردشگران را یکی از خلاء های این حوزه در استان دانست و افزود: گردشگران داخلی و خارجی که به استان می آیند با این دغدغه روبرو هستند.او در ادامه تقویت و رونق بخشی به گردشگری را هم افزایی و در کنارهم بودن اصناف و تشکل های مرتبط با حوزه گردشگری دانست و گفت: باید به مانند برخی از استانهای کشور جامعه گردشگری در استان تشکیل دهیم و از این طریق خلاء ها و کمبودهای موجود را برطرف نماییم.او به حمایت های دولت از حوزه گردشگری نیز اشاره کرد و گفت: دولت اکنون تسهیلات ارزان قیمت در اختیار فعالان حوزه گردشگری قرار می دهد که از این طریق بتوانند به ایجاد و تقویت زیرساخت های خود کمک کنند.** فن آوری دیجیتال را وارد حوزه گردشگری کنیدمدیرکل میراث فرهنگی، صنایع دستی و گردشگری استان کرمانشاه در ادامه سخنان خود با بیان اینکه سال 2018 از سوی سازمان جهانی گردشگری به عنوان «گردشگری و تحول دیجیتال» نامگذاری شده است، گفت: فناوری دیجیتال باید حتما وارد حوزه گردشگری استان کرمانشاه شود و در غیر این صورت این حوزه امکان رقابت در عرصه بین المللی را نخواهد داشت.بالایی با اشاره به مقوله گردشگری مجازی در دنیای امروز افزود: گردشگران امروز در دنیا از طریق فضای دیجیتال به دنبال یافتن مقاصد برای گردش خود هستند و از این رو این حوزه در استان کرمانشاه نیز باید به روز شود.او بر ارتقای سطح کیفی خدمات در اقامتگاه ها و مراکز تفریحی استان نیز تاکید کرد و گفت: در کنار کیفیت باید به سبد هزینه های خانوارها نیز توجه شود.وی از تبلیغات و اطلاع رسانی به عنوان مهمترین ابزار در جذب گردشگر نام برد و اظهار داشت: اگر بهترین امکانات هم داشته باشیم اما به تبلیغات و اطلاع رسانی توجه نکنیم، برنده نخواهیم بود.در پایان این مراسم فعالان گردشگری استان کرمانشاه با اهدای لوح تقدیر و هدایایی مورد تجلیل قرار گرفتند.هفته گردشگری از 5 مهر شروع شده و تا 11 همین ماه ادامه دارد.  در استان کرمانشاه بیش از چهار هزار اثر تاریخی و فرهنگی شناسایی شده است که بیش از 2 هزار و 200 مورد آن به ثبت ملی رسیده است.3033/8066            "}