{"onTitr":"","titr":" 100 درصد اتان کشور در مجتمع گاز پارس جنوبی تولید می‌شود","describe":" بوشهر- ایرنا - مدیرعامل شرکت مجتمع گاز پارس جنوبی گفت: تولیدات پالایشگاههای این شرکت نقش مهمی در توسعه اقتصادی دارد طوریکه هم اینک  100درصد اتان تولیدی کشور در این شرکت تولید می‌شود.", "text":"به گزارش ایرنا روابط عمومی شرکت مجتمع گاز پارس جنوبی روز دوشنبه به نقل از هادی هاشم‌زاده فرهنگ اعلام کرد: پالایشگاه های این شرکت در راستای توسعه و شکوفایی اقتصاد کشور گام‌های موثری برداشته است.وی با اشاره به اهمیت رسالت و وظایف مجتمع گاز پارس جنوبی اظهارداشت: تا پایان تیر ماه سال جاری سهم این شرکت از برداشت مخازن گازی کشور 70 درصد بوده است.مدیرعامل شرکت مجتمع گاز پارس جنوبی یادآورشد:این شرکت بیش از 71 درصد گاز شیرین تولید شده کشور را در این مدت تولید کرده است.هاشم زاده فرهنگ گفت:بیش از 99 درصد میعانات گازی تولید شده در کشور نیز توسط این مجتمع عظیم تولید شده است.وی افزود: 61 درصد گوگرد تولیدی کشور نیز از طریق پالایشگاه‌های گازی پارس جنوبی عرضه شده است.این مقام مسوول تصریح کرد: بیش از 97 درصد گاز مایع (LPG) کشور نیز در پارس جنوبی تولید و عرضه می‌شود.7212/6045            "}