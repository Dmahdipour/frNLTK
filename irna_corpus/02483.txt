{"onTitr":"","titr":" رای الیوم: نتانیاهو اسرائیل را هم به نفع خود دور می زند","describe":" تهران- ایرنا- روزنامه فرامنطقه ای 'رأی الیوم' نوشت: شبکه 2 رژیم صهیونیستی در گزارشی با اشاره به اتهامات وارده به نخست وزیر رژیم صهیونیستی در مورد فساد مالی و خیانت در امانت افزود: بنیامین نتانیاهو با استناد به قانونی که تاکنون اجرا نشده، به دنبال مبرا کردن خود از اتهامات است.", "text":"به گزارش روزنامه فرامنطقه ای 'رأی الیوم'، شبکه 2 رژیم صهیونیستی در گزارشی فاش کرد، نتانیاهو ممکن است برای دفاع از خود، به بندی از قانون که سیزده سال پیش تصویب شده و تاکنون اجرا نشده است، پناه برد.به موجب این بند وی می تواند خود را از اتهامات مبرا کند و مدعی شود به خاطر نیت های شخصی و نژادپرستانه متهم شده است. همچنین می تواند درخواست کند که مصونیت وی به عنوان عضو کنیست حفظ شود.این کانال در ادامه خبر خود تاکید کرد که نتانیاهو می تواند در دو وضعیت مثبت و یا منفی قرار گیرد؛ یا در انتخابات پیش رو پیروز شود و یا پرونده های اتهام وی به فساد او را گرفتار کند.این کانال تلویزیونی در ادامه گزارش خود افزود، سیاست مداران رژیم صهیونیستی معتقدند این دو وضعیت می تواند به سه سناریو منتهی شود: اول، پیروزی نتانیاهو در انتخابات آتی و درگیری وی در یک نبرد قضایی که چنین چیزی در تاریخ رژیم صهیونیستی سابقه داشته و عرف بوده است که مقامات در صورت متهم بودن استعفا دهند. سناریو دوم، پناه بردن به قانون فرانسه که محاکمه نخست وزیر را در طول دوره فعالیتش منع می کند و سناریوی سوم، استفاده از قانونی که به موجب آن با این ادعا که مورد سوء نیت شخصی و اهداف نژادپرستانه قرار گرفته است می تواند از یک عضو پارلمان درخواست کند که در مورد باقی ماندن مصونیت پارلمانی وی در مقابل دادگاه جنایی تصمیم بگیرد. این کانال در ادامه تاکید کرد این بند از قانون از زمان تصویب آن در 13 سال پیش تاکنون اجرا نشده است.این کانال تاکید کرد که نخست وزیر رژیم صهیونیستی در ماه های اخیر در صحبت از اتهامات خود بیش از چند بار از واژه نژادپرستی استفاده کرده است تا اشاره ای داشته باشد که می تواند از این قانون استفاده کند. تاکنون نخست وزیر رژیم صهیونیستی 12 بار مورد بازجویی قرار گرفته است. وی در پرونده موسوم به 1000، رشوه هایی به مبلغ حدود 300 هزار دلار دریافت کرده است که هدیه از سوی سرمایه داران عنوان شده است. در پرونده 2000 نتانیاهو متهم شد که با روزنامه «یدیعوت آخرونوت» بر سر گزارشگری مثبت درباره او و دولتش تبانی کرده و در ازای آن متعهد شده که روزنامه 'اسرائیل هیوم' را تضعیف کند. جنجالی ترین پرونده او موسوم به 3000 است که مربوط به خرید سه زیر دریایی آلمانی توسط رژیم صهیونیستی می باشد و در سال 2016 میلادی سر و صدای زیادی راه انداخت و در پرونده 4000 متهم است که میلیون ها دلار تسهیلات مالی به «شاؤول الویچ» مالک شرکت «بِیزِک» در مقابل حمایت رسانه ای پایگاه خبری «واللا» متعلق به این سرمایه دار صهیونیست از وی و همسرش اهدا کرده است. شایان ذکر است، در پی رسوا شدن پرونده های فساد مالی نتانیاهو، در زمستان سال گذشته، برای چند هفته، هزاران شهرک نشین صهیونیست علیه فساد نتانیاهو در مقابل خانه او یا میدان های تل آویو تظاهرات کردند.معترضان با در دست داشتن پلاکاردهایی که روی آن ها نوشته شده بود «خداحافظ نتانیاهو»، «نخست وزیر مجرم» و «فاسدان بروید»، خواستار استعفای وی بودند و از دادستانی رژیم صهیونیستی می خواستند تا در روند رسیدگی به اتهام های نتانیاهو تسریع کند. اما نتانیاهو که نخست وزیری او در سال 2019 پایان می یابد، این ادعاها را دروغ دانست و هدف آن ها را سرنگونی خود عنوان کرد.خاورم**3224*1049            "}