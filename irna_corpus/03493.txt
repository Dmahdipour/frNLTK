{"onTitr":" بیانیه کانون صنفی استادان دانشگاهی ایران    ","titr":" دانشگاه را باور کنیم","describe":" تهران - ایرنا - کانون صنفی استادان دانشگاهی ایران به مناسبت بازگشایی دانشگاه ها با انتشار پیامی از ظرفیت‌ها و رسالت دانشگاه در خصوص مسائل پیش‌روی کشور سخن گفت و نوشت : دانشگاه را باور کنیم .", "text":"به گزارش روز سه شنبه گروه دانشگاه ایرنا، این کانون در ادامه آورده است : بدانیم که اقتصاد مقاومتی، خود اتکائی و توسعه و پیشرفت پایدار از مسیر دانشگاه امکان پذیر است، با استفاده از دانش، فنآوری و تحقیقات، که تنها در دانشگاه یافت می شود، می توان به آینده کشور امیدوار شد و از معضلات و مصائبی که به گریبان جامعه چنگ انداخته و چونان اژدهایی بر پیکره آن پیچیده است خلاص شد و در دل مردم این سرزمین نور امید و شادی را پرفروغ نمود.همچنین در ادامه با بیان اینکه  پیشرفت و توسعه ،  رشد تنها و تنها با نگاه و رویکرد علمی و شیوه های مبتنی بر دانش روز امکان پذیر است می افزاید: این آغاز مقدس و دوست داشتنی، گویی وعده‌ای پنهانی و والا در دل‌های مردم این سرزمین است که امید را زنده نگه می‌دارد. امید به دانشگاه، به جوانان دانشجو، به فارغ التحصیلان و به استادان دانشگاه و به علم، دانش، معرفت، آگاهی و فنآوری همه در دانشگاه یافت می‌شود.کانون صنفی استادان دانشگاهی در خصوص رسالت دانشگاه در باره تحریم‌ها و اقدامات دشمنان ایران آورده است : اکنون که دشمنان این سرزمین مصمم بر نابودی آن هستند و جاهلان نیز همدستی و همراهی می کنند عقلا و بزرگان را باید تا همت نموده به دانش و علم عالمان و دانشمندان تکیه کنند و سرنوشت جامعه را به دست اهل آن بسپارند. دانشگاه باید مرکز تحولات جامعه باشد. دانشگاه باید برای مشکلات و برون رفت از معضلات راه حل ارائه دهد.کانون صنفی اساتید دانشگاه با اشاره به مشکلات پیش روی کشور می افزاید: دانشگاه باید نیاز جامعه را رفع کند،  برای رفع آلایندگی های محیط زیست ، برای مصرف بهینه انرژی ، رفع مشکل کم آبی ، ارتقاء و توسعه تولید ملی، افزایش صادرات ، ای رفع معظلات اجتماعی – برای باز کردن گره های سیاسی ، برای توسعه روابط متوازن بین المللی ، برای رشد و اعتلای اخلاق و فرهنگ ، برای همه این ها و بیشتر، دانشگاه می‌تواند راه حل ارائه دهد.ج.ب**1601**            "}