{"onTitr":" همزمان با روز جهانی کودک؛    ","titr":" برنامه های شهروندی با موضوع کودکان در اصفهان آغاز شد","describe":" اصفهان- ایرنا- رئیس اداره توسعه فرهنگ شهروندی شهرداری اصفهان از آغاز برنامه های فرهنگ شهروندی با موضوع آسیب اجتماعی کودکان همزمان با روز جهانی کودک خبر داد.", "text":"به گزارش ایرنا روابط عمومی اداره توسعه فرهنگ شهروندی شهرداری اصفهان روز دوشنبه از قول احمد رضایی دارافشانی  افزود : این برنامه ها به شکل مفهومی به موضوع های کودک آزاری، کودکان کار، کودکان بد سرپرست در قالب چیدمان، پوستر و پرفورمنس (هنر نمایشگون)  می پردازد.وی با اشاره به اینکه چیدمان ها و پوستر در ایستگاه مترو میدان امام حسین (ع) و ایوان شرقی ارگ جهان نما نصب می شود ادامه داد: شماری از هنرمندان، در ایوان شرقی جهان نما  واقع در میدان امام حسین (ع)،  سه آسیب اجتماعی کودکان را در قالب پرفورمنس (هنر نمایشگون) و به صورت مفهومی اجرا می کنند. رئیس اداره توسعه فرهنگ شهروندی شهرداری اصفهان همچنین از اهدای 30 هزارجلد کتاب با موضوع کودک و فرهنگ شهروندی در روز جهانی کودک در اصفهان  خبر داد و افزود: این کتاب ها  در ایستگاه های مترو و مناطق 15گانه شهرداری اصفهان اهدا می شود.وی گفت : برنامه های یاد شده با عنوان ' فرصت، کودک، شهر آینده ' به مدت یک هفته با هدف  توجه مردم و مسئولان به  آسیب ها اجتماعی برگزار می شود.رضایی تاکید کرد: آینده شهرها در دست کودکان امروز است و به هر نحوی که امروز با آنها رفتار کنیم، برآیند آن را درآینده خواهیم دید. در سال ۱۹۴۶ بعد از جنگ جهانی دوم در اروپا، مجمع عمومی سازمان ملل به‌ منظور حمایت از کودکان، سازمانی به نام یونیسف را ایجاد کرد که نخست 'انجمن بین‌المللی ویژهٔ کودکان سازمان ملل' نام گرفت.در سال ۱۹۵۳، یونیسف یکی از بخش‌های دائمی در سازمان ملل متحد شد و روز ۸ اکتبر مصادف با 16 مهرماه روز جهانی کودک نام‌ گذاری شد. 7135/ 6022            "}