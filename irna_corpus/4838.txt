{"onTitr":"","titr":" 500 برنامه در هفته کودک استان مرکزی پیش بینی شد","describe":" اراک - ایرنا - مدیرکل کانون پرورش فکری کودکان و نوجوانان استان مرکزی گفت: اجرای بیش از 500 ویژه برنامه فرهنگی در هفته ملی کودک در این استان پیش بینی شده است.", "text":"به گزارش ایرنا، «جهانبخش قنبری» روز دوشنبه در آیین زنگ روز جهانی کودک در مدرسه شهید پور مهدی اراک افزود: غبار روبی قبور شهدای کودک و نوجوان استان مرکزی توسط کودکان، حضور کودکان و نوجوانان در منازل شهدای کودک، برپایی نمایشگاه ها کودک در تمامی شهرستان های استان، عضو گیری رایگان در تمامی مراکز پرورش فکری در روز جهانی کودک و نواختن زنگ جهانی کودک در تمامی مدارس استان از جمله برنامه هایی است که در این هفته برگزار می شود.وی ادامه داد: بازدید کارکنان و نمایندگان دستگاه های عضو کارگروه کودکان از بخش کودک بیمارستان ها، اجرای برنامه برای کودکان در مراکز شبه خانواده، کانون اصلاح و تربیت و کودکان کار و اتباع خارجی و تقدیر از کودکان نخبه از دیگر برنامه های کانون پرورش فکری کودکان و نوجوانان استان مرکزی در این هفته است.مدیرکل کانون پرورش فکری کودکان و نوجوانان استان مرکزی خاطر نشان کرد: این برنامه ها با هدف افزایش نشاط و شادی با حفظ حرمت های دینی، شناسایی اهمیت دوران کودکی و نقش آن در شکل گیری بچه ها و آشنایی و حساسیت جامعه نسبت به موضوعات کودکان برگزار می شود.قنبری با یادآوری برگزاری آیین نواختن زنگ روز جهانی کودک در مدرسه شهید پور مهدی اراک افزود: نواختن زنگ روز جهانی کودک با همکاری آموزش و پرورش استان مرکزی به صورت همزمان در تمامی مدارس شهرستان های استان برگزار می شود.کانون پرورش فکری کودکان و نوجوانان استان مرکزی دارای 44 کانون ثابت، 2 کانون سیار و سه کانون پستی برای ارائه خدمات است. 8 اکتبر روز جهانی کودک نامگذاری شده است.227 هزار دانش آموز در 2269 مرکز آموزشی در استان مرکزی به تحصیل اشتغال دارند.1955/3075            "}