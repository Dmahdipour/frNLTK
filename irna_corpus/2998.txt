{"onTitr":" معاون فرماندار:    ","titr":" برخی از ویلاهای دماوند به کارگاه‌های مشروب‌سازی تبدیل شده است","describe":" تهران – ایرنا – معاون سیاسی و انتظامی فرمانداری شهرستان دماوند با اشاره به اینکه برخی از ویلاهای دماوند به کارگاه‌های مشروب‌سازی تبدیل شده است، گفت: مناطق حاشیه‌ای شهرستان دماوند، محلی امن برای تخلف است زیرا شاهد پایین بودن سطح فرهنگی در این مناطق هستیم.", "text":"شاهرخ جهانشاهی روز سه شنبه در نشست کارگروه تخصصی امور اجتماعی، فرهنگی و خانواده شهرستان دماوند که با حضور اعضای کارگروه در فرمانداری دماوند برگزار شد، با اشاره به آسیب های اجتماعی و موضوعاتی همچون فقر، اعتیاد، طلاق، فساد، فحشا و مواد مخدر، اظهار داشت: یکی از موضوعات مهم در کاهش آسیب های اجتماعی، فرهنگ سازی است و این مهم باید در اولویت قرار گیرد.وی به موضوع حرص و طمع احتکار کالا اشاره کرد و گفت: با توجه به شرایط اقتصادی و دغدغه های کنونی در کشور، همه وظیفه داریم در صحنه حاضر بوده و کمک کنیم.معاون سیاسی و انتظامی فرمانداری شهرستان دماوند ادامه داد: مسئولان فرهنگی در این زمینه‌ها ضعیف عمل کرده‌اند و برخی خودخواهی‌ها و تجمل گرایی‌ها به وجود آمده است.جهانشاهی با تاکید براینکه باید برای مردم یک الگوی مناسب تعریف شود، تصریح کرد: فرهنگ صرفه جویی، توجه به قوانین رانندگی و… از جمله موضوعاتی است که در آن به حقوق یکدیگر تجاوز می‌شود؛‌ عمده مشکلات ما ناشی از کمبود آموزش های لازم است.وی با اشاره به اینکه برای کاهش آسیب‌های اجتماعی باید برنامه‌ریزی مدونی داشته باشیم، گفت: حاشیه‌نشینی، ساخت و سازهای غیرمجاز، بافت های فرسوده، زنان سرپرست خانوار، فسادهای اخلاقی و ... تا مسائلی همچون فروش مشروبات الکی و مواد مخدر از جمله موضوعاتی است که باید بیش از پیش مورد توجه قرار داد.معاون سیاسی و انتظامی فرمانداردماوند با بیان اینکه عمده آسیب‌های بررسی شده متوجه مردم بومی نیست زیرا مردم دماوند از فرهنگ غنی برخوردار هستند، خاطرنشان داشت: ویلاها یکی از همین آسیب‌هاست؛ اتباع افغانی نیز به صورت غیرمجاز وارد شده و جرائمی را مرتکب می‌شوند.وی با تاکید براینکه نهادهای متولی همچون بهزیستی و کمیته امداد باید از زنان سرپرست خانوار حمایت بیشتری کرده و برای آنان شغل ایجاد کند، گفت: خانواده‌های زندانیان نیز جزو اقشار مورد توجه هستند و باید برای فرد زندانی نیز تمهیداتی اندیشید.این مقام مسئول به دیگر آسیب‌ها و تهدیدات امنیت اجتماعی همچون اختلالات روانی و خودکشی، آسیب‌های متوجه کودکان و نوجوانان اشاره کرد و گفت:‌ باید قدرت نه گفتن را به فرزندان آموزش دهیم.معاون سیاسی و انتظامی فرمانداری شهرستان به آسیب‌های اجتماعی دانش آموزان و دانشجویان اشاره کرد و افزود: دماوند دارای 8 دانشگاه و چندین هزار دانشجو است و این قشر بزرگ باید تحت پوشش باشند؛‌ بارها نسبت به قلیان‌سراهای اطراف دانشگاه هشدار داده‌ایم اما در حال رواج یافتن است که این یک نوع آسیب است.تهرام/7246/1348//1348            "}