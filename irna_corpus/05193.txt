{"onTitr":"","titr":" موردی از آنفلوآنزای پرندگان در کرمانشاه مشاهده نشده است","describe":" کرمانشاه - ایرنا- سرپرست اداره دامپزشکی شهرستان کرمانشاه با اشاره به پایش اکیپ گشت مشترک اداره دامپزشکی و محیط زیست از تالاب های این شهرستان، گفت: هیچ موردی از بیماری آنفلوآنزای فوق حاد پرندگان در تالاب های شهرستان مشاهده نشده است.", "text":"دکتر صیاد غلامی روز دوشنبه در گفت و گو با خبرنگار ایرنا افزود: وضعیت تالاب های سطح شهرستان کرمانشاه توسط اکیپ های دامپزشکی و محیط زیست از نظر شیوع بیماری مورد بررسی قرار گرفت.وی اظهار داشت: در بازدیدی که از تالاب های استان خصوصا سراب نیلوفر که محل زیست گونه های از پرندگان آبزی و به عنوان استراحتگاه آنها محسوب می شود به عمل آمد از نظر وضعیت بیماری فوق و به استناد بررسی های به عمل آمده تالاب در وضعیت مناسب بود و مورد خاصی از تلفات پرندگان موجود در تالاب مشاهده نشد.دکتر غلامی افزود: بیماری آنفولانزای فوق حاد پرندگان یکی از بیماری های خطرناک و مشترک بین انسان و طیور می باشد و در صورت ابتلا انسان به این بیماری متحمل هزینه های بسیار سنگین درمان و در بعضی موارد به مرگ ختم می شود.او توصیه های را در این مورد برای شهروندان و اهالی ساکن نزدیک تالاب ها داشت و گفت: افراد از نزدیک شدن و دست زدن به پرندگان تلف شده اهلی یا وحشی جدا خودداری کنند و همچنین از شکار پرندگان مهاجر خودداری کنند. وی از مردم خواست هر گونه تلفات و مشاهده پرندگان مریض را از طریق تلفن گویای 1512 و سامانه پیامکی 10005112 به اداره دامپزشکی گزارش کنند.در استان کرمانشاه چهار میلیون و 650 واحد دامی و بیش از یک هزار و 333 واحد دامپروری صنعتی شامل 700 واحد مرغداری گوشتی صنعتی، 176 واحد گاوداری شیری، 181 واحد پرواربندی گوساله و 219 واحد پرواربندی بره فعال است.در این استان همچنین 24 واحد مرغداری تخمگذار، 13 واحد پرورش بوقلمون صنعتی، 9 واحد مرغ مادر گوشتی، چهار واحد جوجه کشی، 2 واحد مرکز پرندگان زینتی، پنج واحد پرورش شتر مرغ و بیش از 309هزار کلنی زنبور عسل و سایر واحدهای بخش روستایی و عشایری وجود دارد.در استان کرمانشاه سالانه بیش از 451 هزار تن انواع محصولات دامی شامل 336 هزار تن شیر خام، 36 هزار و 300 تن گوشت قرمز، 63 هزار و 800 تن گوشت طیور، 11 هزار و 100 تن تخم مرغ و چهار هزار و 83 تن عسل تولید می شود.بیماری آنفلوانزای فوق حاد پرندگان&#39;H5N1&#39;، ویروسی مشترک بین انسان و طیور است.گزارش‌های رسمی مسئولان دولتی چند کشور در آغاز ماه ژوئیه سال 2005 میلادی در باره همه ‌گیری ویروس H5N1 در مرز برخی کشورها به سازمان بهداشت جهانی دام (OIE) اعلام شد و در پایان همان ماه، روسیه و قزاقستان گسترش آنفلوآنزای پرندگان را در کشورهای خود اعلام کردند و گفتند که عامل بیماری، ویروس H5N1 است.از زمان ارائه نخستین گزارش‌های شیوع این ویروس در طیور موجود در روسیه که دامنه آن تنها به صورت محدود در سیبری بود، این ویروس شروع به گسترش به سمت غرب کرد بطوری که در قزاقستان در چند روستای مجاور مناطق آبی، نخستین شیوع این ویروس رویت شد.انسان در ارتباط مستقیم با پرندگان بیمار یا لاشه‌های پرندگان کشته شده می تواند به این بیماری مبتلا شود.آنفلوانزای پرندگان با وجود اینکه شیوع آن به شدت شیوع آنفلوانزای انسانی در بین انسان ها نیست و خیلی سخت از پرنده به انسان منتقل می شود، اما در صورت انتقال درصد تلفات و کشندگی آن بالاست و به همین دلیل، مجامع بین المللی روی کنترل این بیماری خیلی تاکید دارند.در سال های اخیر، برای کنترل این ویروس خطرناک، توافق هایی میان سه سازمان خوار و بار کشاورزی ملل متحد (FAO)، سازمان بهداشت جهانی (WHO) و سازمان بهداشت جهانی دام (OIE) منعقد شده ‌است.چندی پیش در گزارش رسانه های خارجی اعلام شد، در یک مزرعه پرورش طیور در مکلنبورگ آلمان، بیماری آنفلوآنزای مرغی مشاهده و بلافاصله ستاد بحران تشکیل و بطور همزمان، این بیماری در چند کشور دیگر نیز مشاهده شد.به گفته برخی کارشناسان، در سال 2014 -2015 صنعت طیور آمریکا بابت بیماری آنفلوانزا 2.3 میلیارد دلار خسارت دید و اگر برای هر کشور دیگری چنین شرایطی پیش آید، از نظر اقتصادی و بهداشتی، دچار زیان های فراوانی خواهد شد.3033            "}