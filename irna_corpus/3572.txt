{"onTitr":" فرمانده انتظامی قم:    ","titr":" ایرنا دیده بانی آگاه برای پلیس است","describe":" قم - ایرنا - فرمانده انتظامی قم گفت: خبرگزاری جمهوری اسلامی مورد اعتماد پلیس و دیده بانی آگاهی برای اجرای ماموریت های موفق این نیرو است.", "text":"سردار عبدالرضا آقاخانی روز سه شنبه با حضور در خبرگزاری جمهوری اسلامی مرکز قم به مناسبت هفته ناجا در جمع خبرنگاران ایرنا، افزود: این رسانه دیده بانی دلسوز برای پلیس است که موضوع های مختلف را به سرعت رصد و آن را پیگیری می کند.وی با بیان این که خبرگزاری جمهوری اسلامی بهترین بستر برای تعامل میان مردم با پلیس است، گفت: بسیاری از موضوع های مطرح شده در این رسانه مورد توجه واحدهای تحقیقاتی پلیس قرار می گیرد و برای آن ماموریت های عملیاتی تعریف می شود.وی با اشاره به این که ایرنا برای نیروی انتظامی جایگاه ویژه ای دارد، ادامه داد: اعتماد پلیس به این خبرگزاری ، راهگشای حل بسیاری از مسائل و مشکل های اجتماعی است که مردم با آن مواجه هستند.آقاخانی گفت: بر اساس نظرسنجی های انجام شده توسط نهادهای پژوهشی خارج از ناجا، در سال های اخیر اعتماد مردم به مجموعه پلیس افزایش یافته که این مساله نشان دهنده تلاش گسترده ناجا برای حل مشکل های پیش روی مردم در تعاملات اجتماعی است.وی بیان کرد: یکی از مهمترین ماموریت های نیروی انتظامی انجام فعالیت های فرهنگی است که در این رابطه نیز ایرنا به عنوان پشتیبانی قابل اعتماد به ناجا کمک می کند.وی ادامه داد: تجزیه و تحلیل رویدادهای اجتماعی توسط خبرگزاری جمهوری اسلامی و ارائه آن به ناجا موجب عملکرد بهتر پلیس در انجام ماموریت های خود می شود که در این راستا همکاری های فرماندهی انتظامی استان با خبرگزاری جمهوری اسلامی مرکز قم تقویت خواهد شد.آقاخانی گفت: اگر درحوزه مسائل فرهنگی و اجتماعی اقدام های موثر و به هنگام انجام شود، حجم ماموریت های عملیاتی پلیس کاهش می یابد که این مساله در اولویت برنامه های فرماندهی انتظامی قم است.وی افزود: حجم بالایی از موفقیت های پلیس در سال های اخیر به دلیل ارتباط خوب ناجا با مراکز پژوهشی و فرهنگی است که این روند با قدرت ادامه می یابد.وی ادامه داد: در برخورد با ناهنجاری های اجتماعی نیز، انجام فعالیت های فرهنگی و ورود نهادهای متولی این امور قبل از حضور پلیس تاثیرگذاری بهتری دارد و در این زمینه آماده هرگونه همکاری با دستگاه های مختلف هستیم.سیزدهم تا نوزدهم مهرماه به عنوان هفته ناجا نامگذاری و «پلیس مقتدر، امین مردم» به عنوان شعار این هفته انتخاب شده است. بیش از 70 برنامه اجتماعی، فرهنگی، انتظامی، ترافیکی و غیره طی این هفته در استان قم اجرا می شود.7405/ 1175/            "}