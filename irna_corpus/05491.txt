{"onTitr":"","titr":" جشنواره «سفیران کوچک آب» در کرمانشاه برگزار شد","describe":" کرمانشاه - ایرنا - جشنواره «سفیران کوچک آب» به مناسبت هفته جهانی کودک با همکاری بهزیستی و شرکت آب و فاضلاب استان کرمانشاه برگزار شد.", "text":"به گزارش خبرنگار ایرنا، مدیرعامل شرکت آب و فاضلاب استان کرمانشاه روز یکشنبه در این همایش که با حضور کودکان مهدهای کودک در محل آمفی تئاتر شرکت آبفا برگزار شد، اظهار داشت: جای تاسف است که ما نهادهای اجرایی در بخش های مختلف جامعه کار فرهنگ سازی را فراموش کرده ایم و این در حالی است که تنها به انتقاد از روند کاهشی فرهنگ در استان پرداخته ایم.علیرضا تخت شاهی ادامه داد: در راستای ترویج فرهنگ مدیریت مصرف، پتانسیل های فراوانی در استان وجود دارد که با توجه به تجربیات اداره کل بهزیستی استان، تفاهم نامه ای برای برپایی جشنواره سفیران کوچک آب تهیه شد.وی تاکید کرد که فرهنگ سازی برای مصرف بهینه آب باید از سطوح پایین تر و مهدهای کودک آغاز شود که در این صورت می توانیم بگوییم که فرهنگ مصرف بهینه آب را از ریشه آغاز کرده ایم.تخت شاهی اضافه کرد، برای نخستین بار است که چنین کار با کیفیتی در بین کودکان با این گستردگی در راستای فرهنگ سازی مصرف بهینه آب صورت گرفته است.مدیرعامل شرکت آب و فاضلاب استان کرمانشاه با تاکید براینکه خواهان همکاری ادارات در راستای استمرار برای برگزاری این برنامه ها هستیم، گفت: خواهان تداوم همکاری با بهزیستی و ارگان های مربوطه برای تحقق این هدف هستیم و نمی خواهیم این برنامه ها تنها به برگزاری یک جشنواره منتهی شود.استان کرمانشاه با 2 میلیون نفر جمعیت 369 هزار مشترک آب دارد که از این تعداد 220 هزار مشترک مربوط به شهر کرمانشاه است.حدود 21 درصد از جمعیت استان کرمانشاه زیر 15 سال سن دارند.7460/8066            "}