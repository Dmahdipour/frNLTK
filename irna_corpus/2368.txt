{"onTitr":" رئیس بنیاد ملی علم ایران:    ","titr":" دیدگاه‌های حافظ باید به گفتمان رایج جامعه بدل شود","describe":" شیراز- ایرنا- رئیس بنیاد ملی علم ایران با تاکید بر اینکه دیدگاه‌های حافظ باید به گفتمان رایج جامعه بدل شود، ابراز داشت: افتخار می‌کنیم حافظ در شیراز متولد شد؛ اما متعلق به کل دنیاست و مردم دنیا حق دارند از کلام او بهره ببرند و برای تکامل خود از او بهره گیرند.", "text":"به گزارش ایرنا، نصرت الله ضرغام چهارشنبه در مراسم افتتاحیه سیزدهمین گردهمایی بین المللی انجمن ترویج زبان و ادب فارسی و نشست علمی یادروز حافظ  در شیراز، ماموریت این بنیاد را توسعه علم، معرفت و ایجاد جهانی پایدار متکی بر مبانی معرفت خواند. وی بیان داشت: بنیاد ملی علم ایران در سه محور از توسعه علم و فناوری حمایت می‌کند و مخاطبش مردم ایران در داخل و خارج،‌ از کودکان تا دانشمندان است. رئیس صندوق حمایت از پژوهشگران و فناوران نخستین محور کاری این بنیاد را مردمی‌سازی علم برای تقویت زیرساخت‌های علم و فناوری و نواوری و خلاقیت در ایران با حمایت‌های مالی برشمرد.  وی دیگر محور‌های این بنیاد را مدیریت خانواده، نقش سرمایه های اجتماعی و امید و اثر آن بر سرنوشت جامعه و کشور، نقش سرمایه‌های انسانی، اقتصاد خانواده، محیط زیست و خانواده، سبک زندگی با تاکید بر معرفت و ارزش‌های انسانی عنوان کرد. رئیس بنیاد ملی علم ایران اعلام کرد: نخستین کرسی پژوهشی این بنیاد در ادبیات فارسی به مرحوم دکتر شهیدی  و ‌دومین آن باعنوان کرسی حافظ‌ پژوهی و سعدی‌پژوهی به دکتر کاووس حسنلی و مرکز حافظ ‌شناسی ارائه شده است. ضرغام اعلام کرد این مرکز هم‌اکنون از 362 مرکز علمی حمایت می‌کند و 34هزار هیات علمی با عنوان داور، ناظر و عضو کارگروه با ما همکاری می‌کنند.در این مراسم تفاهمنامه‌ای بین انجمن ترویج زبان و ادب فارسی و بنیاد ملی علم ایران برای حمایت مالی از فعالیت‌های این انجمن امضا شد. این تفاهم‌نامه سومین تفاهم‌نامه همکاری این مرکز است. سیزدهمین همایش ملی انجمن ترویج زبان و ادب فارسی و نیز نشست علمی یادروز حافظ که از 18 مهر آغاز شده اند تا 20 همین ماه با حضور برجسته ‌ترین چهره‌های ادبی کشور و جهان در شیراز ادامه دارند.7375 /1876            "}