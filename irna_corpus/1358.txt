{"onTitr":"","titr":" 72 واحد تولیدی قزوین برای تسهیلات نوسازی درخواست دادند","describe":" قزوین - ایرنا - معاون هماهنگی امور اقتصادی استاندار قزوین گفت: تاکنون 72 واحد تولیدی استان برای دریافت تسهیلات نوسازی و بهسازی درخواست داده اند.", "text":"منوچهر حبیبی روز پنجشنبه در گفت و گو با خبرنگار ایرنا افزود: استان قزوین از حیث درخواست واحدهای تولیدی برای دریافت این نوع تسهیلات در رتبه دوم کشور قرار دارد. وی اظهار داشت: رتبه نخست درخواست ها به آذربایجان شرقی اختصاص داشته و استان های اصفهان و تهران نیز پس از قزوین در جایگاه سوم و چهارم قرار گرفته اند.معاون هماهنگی امور اقتصادی استاندار قزوین با بیان اینکه تزریق منابع مالی به واحدهای تولید فرسوده به نوسازی و ارتقای توان آنها برای تولید می انجامد، اظهار داشت: از درخواست های ثبت شده برای دریافت تسهیلات نوسازی و بهسازی صنایع، وام های مربوط به 12 تقاضا معادل 460 میلیارد ریال به متقاضیان پرداخت شده است.حبیبی همچنین گفت: در زمینه ارایه تسهیلات رونق تولید نیز قزوین در بین استان های برتر قرار دارد.3013            "}