{"onTitr":"","titr":" عطر حریم رضوی با نوای دلنشین قرآن در گنبدکاووس طنین انداز شد","describe":" گنبدکاووس - ایرنا - سومین کرسی ملی تلاوت قرآن کریم آستان قدس رضوی با حضور حامد شاکرنژاد قاری بین المللی جمهوری اسلامی و جمع زیادی از اقشار مختلف مردم شیعه و اهل سنت گنبدکاووس برگزار شد.", "text":"به گزارش خبرنگار ایرنا، در این مراسم معنوی که پنجشنبه شب در آستان مقدس امامزاده یحیی بن زید(ع) گنبدکاووس برگزار شد، عطر حریم رضوی با نوای دلنشین تلاوت قرآن کریم توسط قاریان کشوری، طنین انداز شد.مدیرکل اوقاف و امور خیریه گلستان دراین مراسم، قرآن، عترت و ولایت را از نعمات الهی به مسلمانان دانست و گفت: در سایه این نعمت ها، امروز وحدت و برادری بین اقوام و مذاهب اسلامی در جامعه وجود دارد.حجت الاسلام و المسلمین روح الله سلیمانی فر با تاکید برضرورت توجه بیشتر به ترویج و تعمیق معارف قرآنی درجامعه، افزود: اداره کل اوقاف و امور خیریه گلستان از ابتدای امسال تا الان 65 کرسی تلاوت قرآن کریم به مناسبت های مختلف برگزار کرده است.وی اضافه کرد: فعالان قرآنی استان گلستان درمسابقات سراسری قرآن کریم همواره حائز رتبه های برتر بوده اند.به گزارش ایرنا، حجت الاسلام والمسلمین محمود ترابی امام جمعه گنبدکاووس نیز دراین مراسم با تفسیر آیاتی از سوره حدید و شان نزول این سوره، گفت: امروز جامعه اسلامی ما به خانواده های قرآنی و عمل بیشتر به دستورات قرآن نیاز دارد.در این مراسم معنوی که با اجرای تواشیح و قرائت گروهی قرآن اعزامی از آستان مقدس رضوی و نیز قرائت قرآن توسط یکی از حافظان گنبدی و تجلیل از 6 فعال قرآنی این شهرستان همراه بود، ائمه جمعه، طلاب و روحانیون و جمع زیادی از اقشار مختلف مردم شیعه و اهل سنت گنبدکاووس حضور داشتند. شهرستان گنبدکاووس با 350 هزار نفر جمعیت درشرق استان گلستان واقع است./3039/1860            "}