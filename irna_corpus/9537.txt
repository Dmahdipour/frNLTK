{"onTitr":" سرپرست پرسپولیس:    ","titr":" بدون غرور کاذب به فینال آسیا فکر می کنیم","describe":" تهران – ایرنا- سرپرست تیم فوتبال پرسپولیس گفت: بدون غرور کاذب به دنبال حضور در فینال لیگ قهرمانان آسیا هستیم و دیگر نمی‌توانیم حتی یک لحظه هم عقب بکشیم.", "text":"مصطفی قنبرپور روز چهارشنبه در گفت‌وگو با خبرنگار ورزشی ایرنا در رابطه با برتری پرسپولیس برابر السد در دیدار رفت مرحله نیمه نهایی لیگ قهرمانان آسیا گفت: بازی خوبی را انجام دادیم. بازیکنان به خوبی توانستند وظایفی که کادر فنی بر عهده آنها گذاشته بود را انجام دهند و در نهایت با اضافه کردن چاشنی غیرت به برنامه های تاکتیکی، توانستیم از سد محکمی به نام السد به خوبی عبور کنیم.وی در رابطه با دیدار برگشت افزود: پیروزی در بازی رفت باعث شد تا با روحیه خوبی برابر السد قرار بگیریم و به حضور در فینال امید زیادی داشته باشیم.دیدار رفت مرحله نیمه نهایی لیگ قهرمانان آسیا سه شنبه شب بین تیم های السد قطر و پرسپولیس ایران در ورزشگاه جاسم بن حمد دوحه برگزار شد و سرخپوشان ایران با تک گل علی علیپور که از روی نقطه پنالتی به ثمر رسید، پیروز این میدان شدند. سرپرست تیم فوتبال پرسپولیس در مورد اینکه خیلی ها این تیم را در بازی برگشت از پیش برنده می‌دانند و ممکن است این موضوع به ضرر سرخپوشان شود، افزود: اصلا این گونه نیست که خودمان را از پیش برنده بدانیم. السد تیمی است که در ورزشگاه آزادی سه گل به استقلال زد و بازیکنان با تجربه خوبی دارد که با شرایط آشنایی کامل دارند. بازیکنان ما همکاملا به اوضاع واقف هستند و آماده هستیم تا در این بازی هم به برتری برسیم.قنبرپور با بیان اینکه بازیکنان ما در بازی رفت نشان دادند که شایسته بهترین ها هستند، افزود: السد بد بازی نکرد اما بازیکنان ما واقعا فوق‌العاده بودند و اجازه هیچ گونه نفوذی را به بازیکنان حریف نمی‌دادند. از طرفی بیرانوند هم فوق‌العاده بازی کرد و با مهارهای خوبش با غیرت از دروازه محافظت کرد.سرپرست تیم فوتبال پرسپولیس گفت: با وجود مشکلاتی که وجود داشت، همدلی و اتحاد میان بازیکنان یکی از عوامل اصلی موفقیت ما بود. با همین همدلی تا قهرمانی آسیا پیش می‌رویم. وی تاکید کرد: ما تا نیمه نهایی لیگ قهرمانان آسیا بالا آمده ایم و کار جدی است. حق نداریم که کوچکترین قدمی پس بکشیم تا جام قهرمانی را بگیریم. قنبرپور گفت: همان طور که گفتم اتحاد و همدلی موجود در تیم پرسپولیس باید تا بازی برگشت حفظ شود. السد تیمی حرفه‌ای است که مطمئنا برای جبران نتیجه برنامه ریزی خواهد کرد اما ما هم به هیچ وجه پا پس نخواهیم کشید و با حمایت هواداران که همیشه شامل حال ما شده تلاش می‌کنیم با کسب نتیجه دلخواه به فینال آسیا برسیم.سرپرست تیم فوتبال پرسپولیس با اشاره به درخشش بازیکنان جوان این تیم گفت: این بازیکنان جوان خیلی خوب توانستند از فرصتی که به آنها رسید استفاده کنند و خودشان را نشان دهند. ما هم به این بازیکنان امیدوار شدیم. باید از آنها تشکر ویژه ای داشته باشیم که ام را به آینده امیدوار کردند.دیدار برگشت تیم های پرسپولیس و السد قرار است روز اول آبان ماه در ورزشگاه آزادی تهران برگزار شود. ورزشی**ع.ک**9129            "}