{"onTitr":" استاندار:    ","titr":" خراسان شمالی توان تامین پروتئین چند استان را دارد","describe":" بجنورد- ایرنا- استاندار خراسان شمالی گفت: این استان توان و ظرفیت خوبی در حوزه دامداری دارد و می تواند پروتئین مورد نیاز چند استان را تامین کند.", "text":"به گزارش ایرنا محمدرضا خباز روز دوشنبه در همایش روز ملی دامپزشکی در بجنورد اظهار داشت: بر این اساس ضروری است  صیانت از سرمایه های دامی این استان بیش از پیش مورد توجه قرار گیرد.استان خراسان شمالی 78 هزار و 500 راس دام سنگین گاو و گوساله و 2 میلیون و 55 هزار راس دام سبک شامل بز، بزغاله، بره و گوسفند دارد.استاندار خراسان شمالی گفت: اسب اصیل ترکمن، از ظرفیت های این استان است که قابلیت های فراوانی برای اقتصادی کردن صنعت اسب بویژه در مناطق ترکمن نشین استان دارد.خباز، فعالیت دامپزشکی را همسو با اقتصاد مقاومتی عنوان کرد و گفت: جامعه هدف دامپزشکی، روستاییان و عشایرند که باید از سرمایه این افراد که بعضا تعداد معدودی دام است، صیانت شود.رئیس سازمان جهاد کشاورزی خراسان شمالی نیز با اشاره به  نزدیکی 19 مهرماه، سالروز سفر رهبری به این استان گفت: از محل منابع سفر رهبری چهار هزار و 310 میلیارد ریال اعتبار به توسعه زیربخش های کشاورزی استان اختصاص پیدا کرد. عبدالله یوسفی با تاکید بر نقش موثر دامپزشکان در جامعه اظهار داشت: خوشبختانه در این استان با اقدامات انجام شده، مشکل حادی در زمینه بیماری های دامی نداشته ایم. مدیرکل دامپزشکی خراسان شمالی هم با خطیر خواندن وظیفه دامپزشکی، شاهد این مدعا را مشترک بودن حدود نیمی از 1700بیماری شناخته شده عنوان کرد.محمدمهدی احمدی، کمبود اعتبار را از مشکلات حوزه دامپزشکی و نیازمند توجه بیشتر برشمرد و گفت: نمی شود سنتی فکر کرد و انتظار صنعتی شدن داشت. 7185/5132            "}