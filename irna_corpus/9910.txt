{"onTitr":" با هدف کاهش 6 درصدی مصرف گازوییل؛    ","titr":" 240 هزار خودروی دیزلی، گازسوز می ‎شود","describe":" تهران- ایرنا- مدیر طرح سی.‌ان‌.جی شرکت ملی پخش فرآورده‌های نفتی ایران از ارائه طرحی برای تبدیل سیستم سوخت 240 هزار خودروی دیزلی کشور به گاز مایع فشرده شده خبر داد.", "text":"به گزارش ایرنا به نقل از وزارت نفت، حمید قاسمی دهچشمه روز چهارشنبه گفت: با اجرای این طرح سهم سوخت سی.‌ان‌.جی در سبد سوخت خودروها 13 درصد افزایش می‌ یابد و از 20.5 میلیون مترمکعب کنونی به 23.1 میلیون مترمکعب می‎رسد.وی از جمله مزایای این طرح را کاهش مصرف گازوئیل در کشور، به‎صرفه ‌بودن سوخت سی.‌ان‌.جی و کاهش هزینه‌های کامیون‎داران و آثار زیست‎محیطی جایگزین سوخت پاک با فرآورده گازوئیل دانست.قاسمی با اشاره به مدت زمان 2 ساله اجرای این طرح گفت: مصرف سوخت خودروهای دیزلی براساس فناوری متفاوت است، اما میانگین صرفه‌جویی حاصل از این طرح در انواع خودروهای دیزلی 50 درصد خواهد بود.وی با یادآوری کاهش 6 درصدی مصرف گازوئیل کشور با جایگزینی سوخت پاک در این خودروها افزود: در صورت تصویب این طرح که با مشارکت و سرمایه‌گذاری بخش خصوصی انجام خواهد شد، از شیوه تبدیل سوخت خودروها به سی.‌ان‌.جی استفاده خواهیم کرد.قاسمی با اشاره به فعالیت حدود چهار شرکت داخلی در بحث تبدیل خودروهای دیزلی گفت: در صورت اجرای این طرح که مصوبه آن از دولت درخواست شده است، ابزارهای تشویقی و تسهیلاتی برای رانندگان این خودروها در نظر گرفته می‎شود.اکنون به صورت میانگین روزانه 20.5 میلیون مترمکعب گاز سی.‌ان‌.جی در کشور به مصرف می‌رسد که معادل 13 درصد از سبد سوخت کشور را تشکیل می‌دهد.اقتصام**2022**2025            "}