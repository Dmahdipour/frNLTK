{"onTitr":"","titr":" 19 کیلومتر شبکه آبرسانی فرسوده در رفسنجان بازسازی شد","describe":" کرمان - ایرنا - مدیرعامل شرکت آب و فاضلاب رفسنجان با اشاره به اینکه بازسازی شبکه های فرسوده آب از اولویتهای این شرکت است گفت: از ابتدای امسال تا کنون با تلاش کارشناسان و کارگران فنی این شرکت 19 کیلومتر از شبکه توزیع آب فرسوده این شهرستان شناسایی و بازسازی شد.", "text":"به گزارش ایرنا، حسین چرخ انداز روز پنجشنبه در جمع خبرنگاران افزود: این میزان بازسازی شبکه آب فرسوده در این شهرستان نسبت به مدت مشابه سال گذشته افزایش 300 درصدی و رشد سه برابری را نشان می دهد.وی تصریح کرد: یکی از اقداماتی که توسط شرکت آبفا به منظور جلوگیری از هدر رفت آب و رساندن آب سالم و بهداشتی به شهروندان انجام می شود، بازسازی شبکه فرسوده آبرسانی است.مدیرعامل شرکت آب فاضلاب شهر رفسنجان همچنین از توسعه شبکه آبرسانی این شهر طی مدت زمان مذکور به میزان هفت هزار و 690 متر خبر داد و افزود: اصلاح و توسعه شبکه توسعه آب شهری رفسنجان بر اساس برنامه مدون و اولویت ‌بندی در حال انجام است.چرخ انداز به یکی دیگر از اقدامات انجام شده در این شهرستان اشاره کرد و گفت: در نیمه نخست سال جاری به منظور کاهش هدر رفت آب و دقت در تعیین میزان دقیق آب مصرفی مشترکین یکهزار و 508  دستگاه کنتور خراب در این شهرستان تعویض شد.وی ادامه داد: از این تعداد یک هزار و 266 دستگاه در شهر رفسنجان و مابقی در شهرهای تابعه  شامل سرچشمه، کشکوئیه، بهرمان و صفائیه توسط واحد مشترکین تعویض شد.چرخ انداز خاطرنشان کرد: تعویض کنتور خراب مشترکین نیز در شهرستان رفسنجان از رشد بیش از 100 درصدی نسبت به مدت زمان مشابه سال قبل برخوردار بوده است.وی گفت: تهیه و استحصال آب آشامیدنی سالم و بهداشتی و در اختیار مردم قرار دادن آن از وظایف سازمانی شرکت آب و فاضلاب است و در این زمینه از هیچ کوششی فروگذار نمی کند.بیش از 75 هزار فقره اشتراک آب آشامیدنی در رفسنجان وجود دارد.رفسنجان با جمعیت بالای 311 هزار نفر در 110 کیلومتری کرمان قرار دارد.3029/7433            "}