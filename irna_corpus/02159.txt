{"onTitr":"","titr":" 60 درصد دانش آموختگان رشته جوشکاری جذب بازار کار شدند","describe":" شهرکرد- ایرنا- رئیس دانشگاه جامع علمی کاربردی چهارمحال و بختیاری گفت: 60 درصد از 150 دانش آموخته رشته جوشکاری این دانشگاه در استان جذب بازار کار شدند.", "text":"به گزارش ایرنا، جوشکاران چهارمحال و بختیاری از توانایی مهارتی بالایی در این رشته برخوردارند، بگونه ای که جوشکاران هفشجانی در برخی از طرحهای مهم صنعتی داخلی و بین المللی مهارت خود را در این رشته به اثبات رسانده اند.فرید براتی روز چهارشنبه در جمع خبرنگاران افزود: رشته جوشکاری در یک مرکز علمی کاربردی استان دایر است که استقبال خوبی از این رشته شده است.وی، به فارغ التحصیل شدن بیش از 20 هزار دانشجو در مقاطع کاردانی و کارشناسی در 134 کد رشته اشاره کرد و افزود: هم اکنون 75 کد رشته با توجه به نیاز استان دایر شده است.  وی از پذیرش دانشجو در 60 کدرشته محل در مقطع کاردانی و 253 کد رشته محل در مقطع کارشناسی مراکز علمی کاربردی استان در سال تحصیلی جاری خبر داد. وی از راه اندازی و فعالیت رشته های بازیگری، گریم، کارگردانی، طراحی صحنه های نمایش، نمایش های عروسکی و رشته های موسیقی برای نخستین بار در استان خبر داد و گفت: از این رشته استقبال خوبی شده است.   براتی، مهارت افزایی و راه اندازی رشته های مهارتی براساس نیاز استان را از سیاست های جدید دانشگاه علمی کاربردی خواند و افزود: رشته کنترل ترافیک، نساجی، رنگسازی و عکاسی در مقطع کاردانی و مدیریت ایستگاه های پلیس، پدافند غیرعامل و گرافیک از رشته های جدید کارشناسی این دانشگاه است. به گزارش ایرنا، هم اینک 3 هزار دانشجو در مقاطع کاردانی و کارشناسی  در 75 کدرشته در مراکز علمی کاربردی چهارمحال و بختیاری مشغول به تحصیل هستند. 2097/6199            "}