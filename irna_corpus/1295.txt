{"onTitr":"","titr":" حکم شهردار بوشهر صادر شد","describe":" بوشهر- ایرنا- عضو شورای اسلامی شهر بوشهر گفت: وزیر کشور درحکمی 'نورالدین امیری' منتخب این شورا را به عنوان شهردار این شهر صادر کرد.", "text":"مهرزاد آسایش روز پنجشنبه درگفت و گو با ایرنا افزود: با صدور این حکم پس از گذشت نزدیک به یکسال بوشهر دارای شهردار شد.وی بیان کرد: پیش بینی می شود شنبه پیش رو با حضور یکی از مسئولان وزارت کشور آیین تکریم و معارفه شهردار بوشهر برگزار شود.سید نورالدین امیری متولد سال 1347 در شهر شنبه شهرستان دشتی استان بوشهر دارای مدرک کارشناسی برنامه ریزی اجتماعی و کارشناسی ارشد شهرسازی از دانشگاه شیراز و دکترای جغرافیا و برنامه ریزی شهری از دانشکده علوم زمین دانشگاه شهید بهشتی است. امیری هم اکنون در دانشگاه خلیج فارس به عنوان عضو هیات علمی دانشکده معماری و شهرسازی مشغول به کار است. از جمله سوابق وی در سازمان نظام مهندسی ساختمان استان بوشهر می توان به عضویت در گروه تخصصی شهرسازی سازمان (سال 82_94)، عضویت در کمیته آموزش و پژوهش سازمان (سال 91_94) و نماینده سازمان در کمیسیون طرح های شهری استانداری، مدرس دوره های ارتقای پروانه اشتغال بکار مهندسی در رشته شهرسازی اشاره کرد. شورای اسلامی بوشهر براساس قانون ممنوعیت بکارگیری بازنشستگان در مسئولیت های دولتی و عمومی بیستم آبان ماه سال گذشته پایان کار غلامعلی میگلی نژاد شهردار بازنشسته این شهر را تصویب و پس از چند نشست عبدالامیر قاسمی یکی از معاونان شهردار سابق را به عنوان سرپرست شهرداری بوشهر معرفی کرد. پس از اتمام زمان سرپرستی قاسمی، فردین خورشیدیان سمت سرپرستی شهرداری بوشهر را عهده دار بود. در این مدت هر چند اعضای شورای اسلامی شهر بوشهر نبی دهقانی و یونس خسروانی را به عنوان شهردار بوشهر انتخاب کردند اما این افراد نتوانستند حکم خود را از وزارت کشور دریافت کنند.7212/6043            "}