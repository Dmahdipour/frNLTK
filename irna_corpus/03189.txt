{"onTitr":"","titr":" هدف دولت از اجرای پروژه سیماک شفاف سازی امور ملکی است","describe":" کرمان - ایرنا - مجری پروژه اولویت دار اقتصاد مقاومتی سیماک جنوب شرق کشور گفت: این پروژه در راستای هدف اصلی دولت در زمینه دولت الکترونیک و شفاف سازی امور ملکی ایجاد شده است.", "text":"به گزارش ایرنا، یدالله عرب نژاد روز سه شنبه در نشست خبری مدیرکل پست استان کرمان به مناسبت گرامیداشت روز جهانی پست افزود: پیش از اجرای این طرح امکان مدیریت و نظارت بر فرایندهای ملکی مقدور نبود، اکنون با اجرای پروژه سامانه سیماک دستگاه ها به خوبی بر فعالیت نظارت و مدیران ارشد دستگاه ها نیز می توانند زیرمجموعه های خود را رصد کنند.وی اظهار داشت: هدف راه اندازی این پروژه ایجاد بانک اطلاعاتی یکپارچه، اشتراک گذاری و الکترونیکی شدن فعالیت ها بین شهرداری، دهیاری و بخشداری ها برای صدور مجوزهای ساختمانی است.ایده پرداز پروژه سیماک گفت: همچنین عوارض نوسازی توسط بخشداری، شهرداری و دهیاری ها به راحتی توسط این سامانه محاسبه و پرداخت ها الکترونیکی انجام می شود.وی اضافه کرد: از دیگر اهداف اجرای سامانه سیماک کاهش مراجعه کنندگان به ادارات است و همچنین با اجرای این پروژه امکان ارزیابی و مقایسه عملکرد سازمان ها محقق شده است.عرب نژاد افزود: همچنین ارتقای سلامت اداری و حذف موازی کاری برای استعلامات میان دستگاهی با اجرای این پروژه محقق شده و چند کمیسیون مربوطه به ادارات در این سامانه به سادگی مدیریت می شود.وی ادامه داد: بروکراسی و کاغذ بازی اداری با اجرای این سامانه از بین رفته و با ارائه کد یکتا برای هر پرونده، تنها یکبار در دفتر پیشخوان پرونده برای هر ملک تشکیل می شود که در تمام ادارات متولی قابل پیگیری است.مجری پروژه اولویت دار اقتصاد مقاومتی سیماک جنوب شرق کشور با بیان اینکه 24 دستگاه تاکنون در استان کرمان به این سامانه پیوستند و مابقی ادارات نیز در حال اضافه شدن هستند گفت: ادارات و سازمان های جهاد کشاورزی، راه و شهرسازی، صنعت، معدن و تجارت، محیط زیست، آب منطقه ای، آب و فاضلاب روستایی، برق، گاز، اوقاف، تامین اجتماعی، شهرداری، دهیاری و بخشداری های استان کرمان تاکنون به این سامانه اضافه شده اند.وی با اشاره به اینکه پروژه سامانه سیماک از مردادماه امسال در شهرستان کرمان به عنوان پایلوت این استان کلید خورده است تصریح کرد: دستگاه های اجرایی اکنون موظف هستند استعلام های کاغذی را تولید نکنند و پاسخ ندهند و ادرات تاکنون همکاری مناسبی در این زمینه داشتند.عرب نژاد عنوان کرد: با اجرای این سامانه حضور مراجعه کنندگان و مدت زمان پاسخگویی به استعلامات به صورت چشمگیری کاهش یافته است.وی با بیان اینکه سامانه سیماک یک زیرساخت نرم افزاری برای مدیریت املاک و اماکن کشور است و اطلاعات در خصوص ملک توسط این سامانه بین 28 دستگاه استعلام و رد و بدل می شود افزود: این سامانه فرایندهای ملکی را به صورت یکپارچه در بانک اطلاعاتی جمع آوری می کند و بین دستگاه ها به اشتراک می گذارد.مجری پروژه اولویت دار اقتصاد مقاومتی سیماک جنوب شرق کشور به تکمیل بانک اطلاعاتی این سامانه با همکاری دستگاه های متولی اشاره و بیان کرد: تاکنون چنین بانک اطلاعاتی جامعی در کشور وجود نداشته است.وی گفت: امنیت سامانه سیماک برعهده شبکه ملی اطلاعات و بسیار امن است و مقدمات این پروژه اینک در شهرستان سیرجان به عنوان دومین شهرستان استان کرمان در حال اجرا است.عرب نژاد یادآور شد: این پروژه در سال 95 توسط وزارت ارتباطات و فناوری اطلاعات ابلاغ شد و در سال 96 جزو پروژه اولویت دار این وزارت خانه قرار گرفت.سیماک (سامانه یکپارچه مدیریت املاک کشور) به عنوان یک سامانه دانش بنیان توسط متخصصان ایرانی طراحی و اجرا شده و جزو پروژه های اولویت دار اقتصاد مقاومتی دولت است.شرکت ملی پست ایران برای پشتیبانی املاک و در راستای تعیین کدپستی مکان ها این سامانه را اجرایی می کند.3029/7420            "}