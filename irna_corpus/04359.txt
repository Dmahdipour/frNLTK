{"onTitr":"","titr":" کلاس مربیگری بسکتبال با حضور ترونیک در گیلان برگزار می شود","describe":" رشت - ایرنا - کلینیک مربیان پایه بسکتبال کشور با حضور نناد ترونیک مدرس رسمی فدراسیون جهانی بسکتبال و مدیر تیم های پایه ایران در گیلان برگزار می شود.", "text":"سرپرست هیات بسکتال استان گیلان روز دوشنبه در مصاحبه اختصاصی با خبرنگار ایرنا اظهار داشت: این کلینیک مربیگری بسکتبال ، از روز پنجشنبه هفته جاری 19 مهر ماه در رشت آغاز بکار خواهد کرد.   محمد رفیعی افزود: این کلینیک مربیگری با توجه به دستورالعمل فدراسیون بسکتبال ، برای مربیان تیم های پایه کشور در نظر گرفته شده تا سطح دانش فنی و ارتقای کیفی مربیان بسکتبال کشور همسان سازی شود.   وی بیان کرد: با توجه به اینکه از سوی فدراسیون بسکتبال برای ثبت نام مربیان در این دوره مبلغ سه میلیون ریال درنظر گرفته شده، اما این هیات برای مربیان استان گیلان یک میلیون ریال تخفیف درنظرگرفته و این رقم تخفیف توسط خود هیات پرداخت خواهد شد.   سرپرست هیات بسکتبال استان گیلان اضافه کرد: همچنین به دستور فدراسیون بسکتبال ، داشتن گواهی کلینیک مذکور برای شرکت در دوره های ارتقاء مربیگری برای مربیان بسکتبال سراسر کشور الزامی است، لذا از تمامی مربیان پایه بسکتبال درخواست می شود تا در این کلیینک حضور یابند.   رفیعی خاطرنشان کرد: کلینیک مربیان پایه بسکتبال کشور به مدرسی نناد ترونیک به مدت 2 روز در مجموعه ورزشی شش هزار نفره شهدای رشت برگزار خواهد شد.7285 /6030            "}