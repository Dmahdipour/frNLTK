{"onTitr":"","titr":" انسداد سه کیلومتر از مرز آستارا با جمهوری آذربایجان تقویت شد","describe":" آستارا - ایرنا - فرمانده هنگ مرزی آستارا گفت: امسال با صرف 400 میلیون ریال، 300 متر از مرز ایران و جمهوری آذربایجان در نوار مرزی این شهرستان مسدود و تجهیزات انسداد سه کیلومتر از مرز تقویت شد.", "text":"به گزارش خبرنگار ایرنا سرهنگ نوذر مرادی روز پنجشنبه در نشست خبری به مناسبت هفته نیروی انتظامی در هنگ مرزی آستارا افزود: طرح پایش الکترونیکی مرز آستارا مطالعه شده و با اجرای آن، ترددهای مرزی به صورت دقیق و آنلاین رصد خواهد شد و امنیت مرز ارتقا خواهد یافت.وی بیان کرد: در تابستان امسال تفاهم نامه همکاری مرزبانان آستارای ایران و جمهوری آذربایجان برای ساخت 600 متر دیواره بتنی رودخانه مرزی منعقد شد و امسال اجرای آن آغاز خواهد شد. وی ادامه داد: پیش از این یک هزار و 700متر از دیواره رودخانه ساخته شده بود و با ساخت 600 متر دیگر، از طغیان آن در ایام پربارش جلوگیری خواهد شد.مرادی صبحگاه مشترک نیروهای مسلح، ویزیت رایگان مرزنشینان، نشست مرزنشینان و بررسی مشکلات آنها و مسابقات ورزشی بومی محلی را از برنامه های مرزبانی آستارا در هفته نیروی انتظامی اعلام کرد.هفته گرامیداشت نیروی انتظامی از 13 مهر ماه آغاز می شود.شهرستان مرزی بندر آستارا با 91 هزار نفر جمعیت در منتهی الیه غرب استان گیلان واقع شده و با جمهوری آذربایجان، 38کیلومتر مرز خاکی و 15 کیلومتر مرز دریایی دارد.7105 / 7124/2007            "}