{"onTitr":"","titr":" معاون وزیر صنعت: 365 فعالیت فناورانه تحول آفرین داریم","describe":" تهران- ایرنا- معاون وزیر صنعت، معدن و تجارت گفت: 365 فعالیت فناورانه که می‌تواند منشا تحول در کشور باشد، شناسایی شده است.", "text":"به گزارش چهارشنبه تارنمای وزارت صنعت، معدن و تجارت، «صادق نجفی» در آیین امضای تفاهمنامه همکاری سازمان صنایع کوچک و شهرک های صنعتی ایران با سازمان پژوهش‌های علمی و صنعتی ایران درباره آموزش، مشاوره و انتقال فناوری‌های پیشرفته، افزود: باید 31 هزار و 500 واحد صنعتی را تا سه سال آینده نوسازی و بهسازی کنیم. مدیرعامل سازمان صنایع‌ کوچک و شهرک های صنعتی ایران ادامه داد: بیش از 84 هزار واحد صنعتی در کشور وجود دارد که 92 درصد آن کوچک و متوسط است.وی تاکید کرد جایی که بهره وری پایین، رقابت مشکل و هزینه تمام شده تولید بالاست، باید به سمت استفاده از فناوری های نوین رفت؛ زیرا 2.5 درصد از رشد اقتصادی باید در اثر بهره وری و فناوری ایجاد شود.نجفی پیشنهاد کرد: به عنوان نمونه قطعات ماشین آلات و تجهیزات واحدهای تولیدی غیرفعال و راکد را می‌توانیم به دیگر کشورها بفروشیم و ارزآوری داشته باشیم.به گفته وی، خسارت نقدینگی ایجاد شده در جامعه را تولیدکننده می دهد. ** استقرار 2 هزار کسب و کار نوپا (استارت آپ) در نواحی و شهرک‌های صنعتی نجفی به استقرار 2 هزار کسب و کار نوپا (استارت آپ) در نواحی و شهرک‌های صنعتی برای سه سال آینده اشاره و تصریح کرد: برای استقرار شرکت های دانش بنیان درون شهرک های صنعتی تسهیلات ویژه ای با 60 ماه تقسیط در نظر گرفته شده است.وی یادآوری کرد: حدود هشت هزار دانشجوی ارشد و دکترا به صورت عملی در واحدهای صنعتی در قالب طرح کارورزی مشغول به کارند.** امضای تفاهمنامه آموزش، مشاوره و انتقال فناوری ها به صنایع کوچک و متوسط به گزارش ایرنا، امروز (چهارشنبه) تفاهمنامه همکاری سازمان صنایع کوچک و شهرک های صنعتی ایران با سازمان پژوهش های علمی و صنعتی ایران با حضور رییسان 2 سازمان امضا شد.هدف این تفاهمنامه آموزش، مشاوره و انتقال فناوری های پیشرفته به صنایع کوچک و متوسط است.حمایت از شرکت های نوپا و دانش بنیان و ارتقای توان صنعتی از دیگر اهداف تفاهمنامه به شمار می رود.معاون وزیر صنعت، معدن و تجارت در این زمینه تصریح کرد: این گونه تفاهمنامه‌ها باید خروجی کاربردی داشته باشد که اهمیت این موضوع در شرایط خاص کنونی، دوچندان می شود.مدیرعامل سازمان صنایع‌ کوچک و شهرک های صنعتی ایران تاکید کرد باید برای عملیاتی کردن این تفاهمنامه کارگروهی تشکیل شود.نجفی افزود: در استان هایی مانند گلستان، مرکزی و آذربایجان شرقی واحدهایی را شناسایی کردیم که به عنوان نمونه می توانند در این تفاهمنامه مفید واقع شوند.اقتصام*3061*1961*            "}