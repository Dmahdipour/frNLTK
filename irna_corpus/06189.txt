{"onTitr":"","titr":" یادواره شهدای عشایری چهارمحال و بختیاری برگزار شد","describe":" شهرکرد- ایرنا- یادواره شهدای عشایری چهارمحال و بختیاری به مناسبت هفته دفاع مقدس و رزمایش سپاهیان محمد رسول الله (ص) روز یکشنبه در مجتمع فرهنگی لاله شهرکرد برگزار شد.", "text":"به گزارش ایرنا، سردار پاسدار محسن رضایی دبیر تشخیص مصلحت نظام و استاندار چهارمحال و بختیاری و جمعی از خانواده های شهدای عشایری استان در این یادواره حضور داشتند.یادواره شهدای عشایری، به مناسبت سالگرد سفر مقام معظم رهبری به چهارمحال و بختیاری برگزار شد.نماینده ولی فقیه در چهارمحال و بختیاری و امام جمعه شهرکرد در این یادواره با تاکید بر خدمات رسانی بیش از پیش به مردم روستایی و عشایر استان، اظهار داشت: باید خدمات رسانی به این مناطق به گونه ای باشد که تفاوت بین شهر و روستا در استان احساس نشود. حجت الاسلام محمدعلی نکونام عشایر را از وفادارترین مردمان کشور عنوان کرد و گفت: قلب عشایر کشور همواره مملوء از ایمان به خدا و خدمت به کشور بوده و به سبب وجود چنین سرمایه هایی باید افتخار کرد. وی خاطرنشان کرد: اوج بالندگی عشایر سربازی اسلام و انقلاب است و در این مسیر شهیدان بسیاری را تقدیم کرده اند. امام جمعه شهرکرد با اشاره به هجمه های دشمن طی 40 سال گذشته، اظهار داشت: مردم کشور در مسیر مقابله با استکبار همواره ثابت قدم بوده و به تحقق وعده الهی که همان پیروزی نهایی حق بر باطل است اطمینان دارند.فرمانده سپاه قمر بنی هاشم (ع) چهارمحال و بختیاری نیز در آیین آغاز به کار این یادواره تاکید کرد: عشایر این استان در طول 8 سال دفاع مقدس رشادت های بی نظیری، همپای دیگر رزمندگان از خود به یادگار گذاشتند.سردار علی محمد اکبری افزود: حضور گسترده مردم استان در تجمع 20هزار نفری بسیجیان استان در 12مهرماه ، برگ زرینی در تاریخ چهارمحال و بختیاری را به ثبت رساند.به گزارش ایرنا، در طول 8 سال دفاع مقدس عشایر چهارمحال و بختیاری 300 شهید گلگون کفن را تقدیم انقلاب اسلامی ایران کردند.در آیین گرامیداشت هفته دفاع مقدس 50 عنوان برنامه در مناطق عشایری چهارمحال و بختیاری برگزار شد.چهارمحال و بختیاری دومین جمعیت عشایری کشوری را با 124هزار نفر دارد و بخشی از شهرستان های این استان را جمعیت عشایری تشکیل می دهند.2097/7363            "}