{"onTitr":"","titr":" رییس لالیگا برای برگزاری بازی در آمریکا 10هزار دلار شرط بست","describe":" تهران - ایرنا - «خاویر تباس» رییس لالیگا اسپانیا با ابراز اطمینان از برگزاری بازی خیرونا و بارسلونا در خاک آمریکا اظهار داشت: 10 هزار دلار شرط می بندم که این بازی در آمریکا برگزار می شود.", "text":"به گزارش ایرنا، شبکه تلویزیونی «سی ان ان» روز شنبه با درج این خبر نوشت: اظهارات تباس با موضع فدراسیون فوتبال اسپانیا مبنی بر مخالفت با برگزاری دیدار مذکور کاملا در تناقض است؛ علاوه بر این دیوید آگانزو رییس اتحادیه بازیکنان اسپانیا نیز ضمن مخالفت با موضع تباس مدعی شده است که بازیکنان، چنین بازی را در آمریکا برگزار نخواهند کرد.به موجب قرارداد 15 ساله منعقد شده مابین سازمان لیگ اسپانیا با شرکت آمریکایی «امریکن رلونت»، هر ساله یکی از بازی‌های لالیگا در آمریکا برگزار می‌شود که تیم خیرونا نخستین تیمی است که به اصطلاح میزبان این بازی بوده و آغازکننده این قرارداد جنجال‌برانگیز لقب گرفته است.این در حالی است که تباس در مصاحبه با سی ان ان اظهار داشت: اسپانیا و ورزش جهان را به خوبی می شناسم، بنابراین می دانم متقاعد کردن مسوولان کار سختی است اما به نظر من بازیکنان هر 2 تیم تمایل دارند که در این بازی سهیم باشند علاوه بر این، اینکه بازیکنان نمی خاهند بازی رسمی لالیگا را در آمریکا برگزار کنند، کاملا بی معنی است.وی ادامه داد: تقریبا مطمئن هستیم که بازی را در میامی برگزار می کنیم، می دانیم که چه اتفاقاتی در راه است و از این رو غافلگیر نخواهیم شد. در واقع موضوع مخالفت با این تصمیم هم بخشی از استراتژی ما بود؛ ما برنامه ای داریم و مصرانه روی آن پافشاری می کنیم، هدف ما مشخص است؛ 26ژانویه راس ساعت 14:45 دقیقه در ورزشگاه هارد راک میامی خواهیم بود.لازم به یادآوری است «جیانی اینفانتینو» رئیس فدراسیون بین‌المللی فوتبال (فیفا) نیز پیش از این، ضمن مخالفت با تصمیم لالیگا برای برگزاری یک بازی در کشور آمریکا به ازای هر فصل، اظهار داشت: قانون کلی این است که بازی خانگی در خانه برگزار شود نه در کشوری خارجی.در سوی مقابل مقامات لالیگا متعهد شده اند تا در صورت دریافت چراغ سبز از نهادهای مربوطه، برای مسافرت هوایی هواداران به آمریکا تخفیف‌های ویژه‌ای فراهم کنند.ورزشی**3991**9129            "}