{"onTitr":"","titr":" امنیت، فلسفه ساخت شهرهای زیرزمینی است","describe":" همدان - ایرنا - رئیس پژوهشگاه میراث ‌فرهنگی، صنایع‌ دستی و گردشگری گفت: گذشتگان برای آینده نگری، حفظ امنیت، جلوگیری از خطرات احتمالی و بی قراری های خود، شهرهای زیرزمینی دستکند را ساختند.", "text":"به گزارش ایرنا، سیدمحمد بهشتی شیرازی روز سه شنبه در سومین همایش بین المللی معماری دستکند در دانشگاه بوعلی سینای همدان افزود: معماری دستکند بیشتر در مخروط افکن ها احداث شده است تا از خطراتی همچون جنگ و حوادث طبیعی که جان انسان را به خطر می اندازد، جلوگیری کنند.وی با بیان اینکه معماری ساخت این دستکندها به گونه ای است که در برابر بسیاری از حوادث استحکام دارد، اظهار داشت: تپه نوشیجان که قدمت آن به دوره مادها برمی گردد یکی از آثار باستانی ارزشمند همدان در این حوزه است.بهشتی اضافه کرد: در تاریخ ایران سازه های چادری بسیار زیادی برای اسکان موقت وجود داشته است که امیدواریم در همایشی به این سازه ها نیز پرداخته شود.دبیر علمی همایش بین المللی معماری دستکند نیز در این آیین گفت: دستکند های ارزانفود و سامن اوج خلاقیت گذشتگان ما را در ساخت محل زندگی نشان می دهد و معماری آنها خلاقیت انسان همراه با احترام به طبیعت است را بیان می کند.مهناز اشرفی افزود: در نخستین همایش بین المللی معماری دستکند81 مقاله و در همایش دوم 62 مقاله در دبیرخانه این همایش بررسی شد.وی با بیان اینکه امروزه مفهوم معماری دستکند برای محققین بسیار ارزشمند است، ادامه داد: در همایش سوم که در حال برگزاری است از 110 چکیده ارسال شده، 80 مقاله پذیرش شد که 57 مقاله به مرحله داوری راه یافت.اشرفی تاکید کرد: دبیر علمی همایش بین المللی معماری دستکند با بیان اینکه اجرای این همایش یکی از دغدغه های مرکز پژوهش ها بود که امروز سومین دوره آن برگزار می شود، عنوان کرد: در این همایش محققان کشور های فرانسه، ایتالیا، الجزایر و افغانستان حضور دارند.وی گفت: سمپزسون جهانی معماری دستکند در سال 2019 برگزار می شود که شهر مترا پایتخت فرهنگی اروپا میزبان آن است و از ایران نیز برای شرکت در این همایش دعوت شده است.سومین همایش بین المللی معماری دستکند از 17 تا 19 مهر در همدان برگزار می شود.9904*2090            "}