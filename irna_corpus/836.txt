{"onTitr":"","titr":" جام باشگاه های سنگ نوردی کشور راه اندازی می شود","describe":" مراغه - ایرنا - دبیر فدراسیون کوهنوردی از راه اندازی نخستین دوره جام باشگاه های سنگ نوردی در آبان ماه سالجاری خبر داد.", "text":"سیدمحمود میرنوری روز پنحشنبه در حاشیه چهارمین گردهمایی پیشکسوتان کوهنوردی کشور در مراغه در گفت و گو با ایرنا افزود: این رقابت ها با حضور باشگاه های سنگ نوردی کشور برگزار می شود.وی ادامه داد: برگزاری این مسابقات پایه و اساس مناسبی برای توسعه ورزش سنگ نوردی خواهد بود.وی همچنین از برگزاری المپیاد نخبگان سنگ نوردی کشور خبرداد و اضافه کرد: این همایش ورزشی در بخش پسران در زنجان و در بخش دختران در کرمان برگزار خواهد شد.وی با اشاره به برگزاری چهارمین گردهمایی سراسری پیشکسوتان کوهنوردی در مراغه گفت: این رویداد در راستای تجلیل از فعالیت های چندین ساله پیشکسوتان این رشته ورزشی در مراغه برگزار شد که دوره پیشین آن نیز به میزبانی استان مازندران برگزار شده است.میرنوری افزود: در ادامه این گردهمایی، 300 نفر از این پیشکسوتان به صورت همزمان در روز جمعه به قله جام کوه سهند صعود خواهند کرد.به گزارش ایرنا، در این گردهمایی از 30 نفر پیشکسوت کوهنوردی کشور با حضور مسئولان ورزش کشوری و شهرستانی تجلیل شد.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/9880            "}