{"onTitr":"","titr":" پست بانک برای 15 هزار طرح اشتغالزایی قرارداد منعقد کرد","describe":" گرگان - ایرنا - مدیر عامل پست بانک گفت: تاکنون برای 15 هزار طرح با ظرفیت اشتغال بیش از 50 هزار نفر در کشور قرارداد منعقد کرده ایم.", "text":"به گزارش خبرنگار ایرنا خسرو فرحی روز چهارشنبه در حاشیه بازدید از باجه های روستایی گرگان اظهار داشت: پست بانک تقریبا تمام منابعی که از محل صندوق توسعه ملی به منظور پرداخت تسهیلات طرح های اشتغالزا تخصیص داده شده را در اختیار متقاضیان برای طرح های خرد روستایی قرار داد.وی بیان کرد: در فاز اول اعتبارات تخصیصی از محل صندوق توسعه ملی 10 هزار میلیارد ریال به پست بانک پرداخت شد که همه آن تبدیل به قرارداد شده و بخش عمده ای را به متقاضیان پرداخت کردیم.وی یادآور شد: پست بانک استان گلستان نیز بیشتر از منابع اختصاصی از مرکز تسهیلات طرح های خرد و اشتغالزای روستایی پرداخت و بقیه را از منابع دیگر تامین کرد.مدیر عامل پست بانک با یادآوری وظیفه اصلی دستگاهش برای حضور در روستاهای کشور و ایجاد دسترسی آسان به خدمات بانکی اضافه کرد: تامین مالی طرح ها و مشاغل خرد اشتغالزای روستایی یکی از رسالت های اصلی بانک است.فرحی یادآور شد: بر اساس قانون تامین مالی طرح های خرد روستایی در زمینه ایجاد و توسعه اشتغال بر عهده پست بانک و چند بانک و موسسه اعتباری دیگر است.وی با بیان اینکه پست بانک در هفت هزار روستای اصلی و کانونی کشور باجه دارد، گفت: روستائیان می توانند از طریق تفاهم با پست بانک در زمینه طرح های توسعه ای و آبادانی روستای خود مشارکت کنند.3014/2729            "}