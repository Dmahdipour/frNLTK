{"onTitr":"","titr":" بافت قدیم کرمان صاحب شهرداری می شود","describe":" کرمان - ایرنا - نایب رئیس شورای اسلامی شهر کرمان گفت: پیشنهاد مدیرکل میراث فرهنگی، صنایع دستی و گردشگری استان در خصوص ایجاد شهرداری در بافت قدیم این شهر در دستور کمیسیون گردشگری شورا قرار خواهد گرفت .", "text":"به گزارش ایرنا، علی بهرامی روز سه شنبه در دیدار اعضای شورای اسلامی شهر با مدیرکل میراث فرهنگی، صنایع دستی و گردشگری استان کرمان ضمن تبریک هفته گردشگری افزود: برای توسعه فعالیت های گردشگری در کرمان باید بدانیم که ما با مراکز اصلی جمعیتی کشور فاصله زیادی داریم و این مسافت طولانی کار جذب گردشگر را دشوار می کند.وی اظهار داشت: برخی از استان های مرزی در راستای جذب گردشگران نسبت به ما ظرفیت مناطق آزاد و دریا را دارند.نایب رئیس شورای اسلامی شهر کرمان عنوان کرد: اداره کل میراث فرهنگی، صنایع دستی و گردشگری استان باید مانع اجرای اشتباه پروژه های شهری شود و نمایندگان مردم کرمان در این شورا نیز در این زمینه از متخصصان حوزه فرهنگی دفاع می کنند.وی ادامه داد: همچنین این اداره کل از تخریب خانه شهر جلوگیری می کند که برای مردم بسیار قابل تقدیر است تا اینکه بخواهد مجوز ساخت پروژه ای را صادر کند.**بافت قدیم کرمان دارای شهردار شودمدیرکل میراث فرهنگی، صنایع دستی و گردشگری استان کرمان نیز در این نشست پیشنهاد داد: بمنظور صیانت بیشتر از بافت قدیمی شهر راه اندازی شهرداری و تعیین شهردار بافت قدیم را در دستور کار خود قرار دهد. غلامرضا فرخی افزود: برای حفاظت از میراث فرهنگی تمامی مردم و نهادهای استان کرمان باید همکاری و هم افزایی داشته باشند.وی اضافه کرد: با همکاری شهرداری کرمان باید در کنار بناهای تاریخی جشنواره های شاد برگزار شود.**خانه شهر کرمان مرمت می شوددر پایان این نشست حمید روحی معاون اداره کل میراث فرهنگی، صنایع دستی و گردشگری استان کرمان بیان کرد: هیچگاه شورا به این شکل رویکردی هویتی و فرهنگی نداشته است که طرحهای مرمتی و سیمای منظر شهری را به صورت تخصصی و جدی دنبال کند.روحی افزود: با پیگیری شورای اسلامی شهر کرمان و اداره کل میراث فرهنگی، صنایع دستی و گردشگری استان کرمان خانه شهر حفظ شد و با این همکاری به زودی مرمت این بنای تاریخی آغاز می شود./ 5054/7420            "}