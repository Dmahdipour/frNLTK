{"onTitr":"","titr":" توزیع غذای گرم در مهدهای نقاط محروم خراسان رضوی آغاز شد","describe":" مشهد- ایرنا- طرح توزیع یک وعده غذای گرم در مهدهای روستایی و حاشیه شهرهای خراسان رضوی با هدف رفع مشکلات تغذیه ای و افزایش حمایت از کودکان همزمان با هفته کودک در سطح این استان آغاز شد.", "text":"مدیرکل بهزیستی خراسان رضوی روز یکشنبه در حاشیه مراسمی به همین منظور به خبرنگار ایرنا افزود: در این چارچوب 28 هزار کودک مهدهای روستایی و 12 هزار کودک مهدهای حاشیه شهر در سطح خراسان رضوی از یک وعده غذای گرم در هر روز بهره مند می شوند.حمیدرضا پوریوسف افزود: این طرح با هدف ترویج تغذیه مطلوب در بین کودکان مناطق محروم و نیز رفع مشکلات جسمی ناشی از سوء تغذیه احتمالی در این قشر اجرا می شود. هزار و 400 مهدکودک شهری، روستایی و حاشیه شهر در سطح خراسان رضوی فعالیت دارد که از این تعداد 590 مهد با 28 هزار کودک در روستاها استقرار دارند. وی ادامه داد: 120 مهد با 12 هزار کودک نیز در مناطق حاشیه شهرهای استان فعالیت دارند. 100 مهد از این تعداد در مناطق حاشیه شهر مشهد قرار دارد.90 هزار کودک زیر شش سال در قالب هزار و 400 مهد کودک در سطح خراسان رضوی در حال آموزش هستند. این تعداد 20 درصد کودکان نیازمند آموزش در مهدهای کودک استان را تشکیل می دهند. 7496/1858            "}