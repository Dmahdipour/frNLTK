{"onTitr":"","titr":" همکاری شستا با منطقه آزاد کیش توسعه می یابد","describe":" تهران- ایرنا- شرکت سرمایه گذاری تامین اجتماعی (شستا) و سازمان منطقه آزاد تجاری کیش به منظور سرمایه گذاری های مشترک و توسعه مناسبات دوجانبه تفاهم نامه همکاری منعقد کردند.", "text":"به گزارش ایرنا از روابط عمومی شرکت سرمایه گذاری تامین اجتماعی، این تفاهم نامه توسط مرتضی لطفی مدیرعامل شستا و محمد ابراهیم انصاری لاری رئیس منطقه آزاد کیش در تهران امضا شد.لطفی در آغاز این مراسم با اشاره به ظرفیت های مهم منطقه آزاد کیش و گروه شستا تصریح کرد: این تفاهم نامه در راستای بهره مندی از پتانسیل مجموعه تامین اجتماعی، بانک رفاه، مقوله دارو و درمان و گردشگری به نمایندگی شستا و منطقه آزاد کیش منعقد می شود.وی به سفر اخیر هیات عالی شستا به کیش و حسن همکاری ها با مدیران منطقه آزاد کیش اشاره کرد و افزود: در شرایط خطیر کنونی به خصوص تحریم های یک جانبه آمریکا، شستا مصمم به تعمیق روابط و اجرایی کردن مفاد این تفاهم نامه با تشکیل کمیته های اجرایی و راهبردی در اسرع وقت است.انصاری لاری مدیرعامل منطقه آزاد کیش نیز در این مراسم با معرفی ظرفیت ها و فرصت های سرمایه گذاری کیش و مجموعه تامین اجتماعی به ویژه شستا تصریح کرد: با امضای این تفاهم نامه دوطرف در مسیری قرار گرفتند تا از همه توان و پتانسیل خود برای گسترش همکاری های همه جانبه استفاده کنند.  وی با تبیین برنامه و راهبردهای پیش رو در کیش افزود: منطقه آزاد کیش با همه توان آماده تسهیل امور برای ارتقای همکاری ها و تبدیل کیش به مرکز مهم فعالیت های تامین اجتماعی به ویژه شستا به عنوان یکی از بزرگترین مجموعه های تجاری، اقتصادی و مالی کشور در ابعاد داخلی و بین المللی است. محمد حسین مهدوی عادلی رئیس هیات مدیره سازمان تامین اجتماعی نیز با اشاره به مطالبات 180 هزار میلیارد تومانی سازمان تامین اجتماعی از دولت تصریح کرد: به روش های مختلف در پی کاهش این مطالبات ازجمله دریافت میدان گازی کیش به عنوان بخشی از مطالبات خود از دولت هستیم.وی آمادگی تامین اجتماعی را برای تبدیل کیش به مرکز توریسم درمانی با مشارکت مجموعه های تابعه از جمله شستا و هلدینگ گردشگری تامین را اعلام کرد.قرارداد همکاری شستا و کیش با هدف تدوین چارچوب واحد و جامعی برای بهره‌ گیری از تسهیلات مقرراتی، شرایط مساعد و توانمندی ‌های ویژه و صلاحیت ‌های قانونی طرفین به منظور فراهم سازی زمینه های لازم برای توسعه مناسبات امضا شد. به اشتراک گذاری دانش فنی، ارتباطاتی، تجارت و به طور کلی مزایای نسبی و رقابتی هر یک از طرفین به ویژه درعرصه داخلی و بین المللی با هدف توسعه سرمایه گذاری در جزیره کیش، شرکت سرمایه گذاری تامین اجتماعی (شستا) دفاتر شرکت‌های فعال خود ازجمله دفاتر شرکت های بازرگانی، گردشگری، کشتیرانی ، دریانوردی و صنعتی به ویژه در حوزه نفت و گاز و پتروشیمی را به منظور بهبود مراودات و بهره‌مندی از مزایای جزیره کیش در این جزیره مستقر و فعال می نماید،انتقال و توسعه فناوری در حوزه های گوناگون شامل صنایع با فناوری پیشرفته (High tech) ، گردشگری، بازرگانی و تجارت و حوزه‌های صنعتی به ویژه نفت و گاز و پتروشیمی و حوزه کشتیرانی و دریانوردی ازجمله مهمترین مفاد این تفاهم نامه است.برگزاری کنفرانس ها، نشست ها، جلسات کسب و کار و مذاکره و به طور کلی هرگونه رویداد داخلی و بین المللی شستا در جزیره کیش به انجام خواهد رسید. مشارکت و سرمایه گذاری شرکت سرمایه گذاری تامین اجتماعی (شستا) در پروژه های زیرساختی و سرمایه‌ گذاری جزیره کیش، عرضه محصولات و کالاهای تولیدی شرکت سرمایه گذاری تامین اجتماعی (شستا) در بورس کالای کیش، بازگشایی دفتر کارگزاری شستا در جزیره کیش و همکاری های لازم مقامات کیش در خصوص واردات کالاهای مورد نیاز کشور برای مقابله با تحریم ها ازطریق این منطقه آزاد از دیگر مفاد این تفاهم نامه است.اجتمام* 7268*1834            "}