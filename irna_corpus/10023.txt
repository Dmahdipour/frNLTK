{"onTitr":" به همت دانشگاه علوم و تحقیقات:    ","titr":" استفاده بهینه از ضایعات روغن خوراکی ممکن شد","describe":" تهران - ایرنا - دانشجوی واحد علوم و تحقیقات دانشگاه آزاد اسلامی در تحقیقی با شناسایی اسیدهای چرب حاصل از ضایعات روغن خوراکی، شیوه ای برای استفاده بهینه از ضایعات کارخانجات تولید روغن نباتی ارائه داد.", "text":"به گزارش روز چهارشنبه ایرنا، فاطمه کنعانی دانشجوی واحد علوم و تحقیقات دانشگاه آزاد با توجه به اهمیت استحصال مواد قابل استفاده ضایعات حاصل از روغنگیری در کارخانجات تولید روغن، در پایان‌ نامه خود به شناسایی و بررسی ترکیبات موجود در ضایعات روغن پرداخت.این محقق واحد علوم و تحقیقات با بیان اینکه تاکنون در ایران راه‌کارهایی برای استحصال ضایعات روغن کارخانجات تولید روغن نباتی ارائه نشده است، گفت: یکی از راه‌ های کاهش هزینه کارخانجات تولید روغن نباتی، بازیافت ضایعات تولیدی در این کارخانجات جهت فروش به دیگر بخش ‌های صنعت است. در صورت بازیافت مناسب می‌ توان از ضایعات روغن نباتی در صنایع آرایشی و بهداشتی، صنایع غذایی، تولید کنجاله دام و طیور و... بهره برد.کنعانی با اشاره به عدم موفقیت آزمایش‌ ها و اقدامات صورت گرفته در کشور برای بازیافت ضایعات کارخانجات تولیدی روغن، افزود: از آنجایی که نمونه مورد آزمایش در این تحقیق نامشخص بود در ابتدای امر جهت شناسایی اسیدهای چرب و تعیین کمیت آن‌ها، پس از آماده‌سازی نمونه اقدام به شناسایی نوع ضایعات شد که نتایج حاصل نشان داد این ضایعات حاصل از دانه ‌های تخم پنبه است.کنعانی ادامه داد: پس از شناسایی نوع ضایعات با روش‌هایی ضایعات سه مرحله قبل، بعد از رنگبری و همچنین بعد از هیدروژنه کردن اندازه‌ گیری شد.وی خاطرنشان کرد: در پایان پس از مراحل مختلف آزمایش و رنگبری و هیدروژناسیون، توانستیم ضایعات حاصل از روغن تخم پنبه را برای استفاده در صنایع مختلف قابل استفاده کنیم.به گزارش روابط عمومی واحد علوم و تحقیقات دانشگاه آزاد، از جمله معضلاتی که کارخانجات تولید روغن خوراکی با آن روبرو هستند، ضایعات حاصل از روغن‌ کشی و تصفیه روغن است. این درحالی است که در صورت بازیافت این ضایعات، علاوه بر صرفه اقتصادی، امکان استفاده آن در بخش‌های دیگر صنعت وجود دارد.استفاده بهینه از ضایعات حاصل از دانه‌ های حاوی روغن نباتی نظیر کلزا، سویا، آفتاب‌گردان، تخم پنبه و غیره مسئله‌ای است که امروزه در بسیاری از کشورهای پیشرفته به ویژه نزد محققان حائز اهمیت قرار گرفته است.**9283** 1200            "}