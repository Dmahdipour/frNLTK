{"onTitr":"","titr":" یک مهندس هندی به اتهام جاسوسی برای پاکستان بازداشت شد","describe":" دهلی نو- ایرنا - نیروهای امنیتی هند یک مهندس که در شرکت موشک سازی براهموس کار می کرد را به اتهام انتقال اطلاعات حساس و طبقه بندی شده به سازمان اطلاعات پاکستان (ISI)  بازداشت کردند.", "text":"به گزارش ایرنا به نقل از روزنامه 'تایمز او ایندیا'، این فرد در کارخانه سازنده این موشک در شهر ناگپور واقع در ایالت ماهاراشترا مسئولیت بخش سیستم های هیدرولیکی و کلاهک جنگی موشک های براهموس را بر عهده داشته است.مقامات اطلاعاتی هند اعلام کردند که 'اگروال' با استفاده از نام مستعار و پیام های کد گذاری شده در یک بازی فضای مجازی، اطلاعات حساس را به سازمان اطلاعات پاکستان منتقل می کرد. این فرد مسئولیت یک تیم 40 نفره را در شرکت براهموس بر عهده داشت. این تیم بر روی تولید بخش های مختلفی از موشک براهموس فعالیت می کنند. وی همچنین مسئولیت نظارت بر تولیدات جدید شرکت براهموس را بر عهده داشت.این درحالی است که دادگاه عالی هند در ماه مه (اردیبهشت) سال جاری یک دیپلمات این کشور را به جرم جاسوسی برای پاکستان محکوم کرده بود.همچنین در سال جاری پلیس هند یک مقام در نیروی هوایی این کشور را نیز به اتهام انتقال اطلاعات حساس نظامی به پاکستان بازداشت کرد.سال گذشته نیز پلیس هند یک باند جاسوسی سازمان اطلاعات پاکستان را در ایالت پنجاب این کشور بازداشت کرد.موشک براهموس که محصول مشترک هند و روسیه می باشد دارای توانایی نابود کردن اهداف دشمن در سطح زمین و پرواز در سطح پایین را دارد.موشک براهموس نخستین بار در سال 2007 به خدمت ارتش هند درآمد.شرکت 'براهموس' دارای بودجه ای معادل 250 میلیون دلار است. هند 50.5 درصد و روسیه 49.5 درصد از سهام این شرکت را در اختیار دارند.آساق**267**1424 **1600            "}