{"onTitr":" بازیهای پاراآسیایی جاکارتا؛    ","titr":" سرمربی تیم بسکتبال با ویلچر:سخت ترین دیدار ما برابر چین است","describe":" جاکارتا- ایرنا- سرمربی تیم ملی بسکتبال با ویلچر پس از پیروزی شاگردانش در اولین مسابقه خود در بازیهای پاراآسیایی 2018 گفت: سخت ترین دیدار ما برابر تیم چین است و باید برای این مسابقه آماده شویم.", "text":"به گزارش خبرنگار اعزامی ایرنا، محمدرضا دستیار سرمربی تیم ملی بسکتبال با ویلچر امروز (یکشنبه) پس از برد تیمش برابر اندونزی بیان کرد: همان طور که پیش بینی می کردیم بازی چندان سختی در پیش نداشتیم و این بازی برای ما اهمیت زیادی نداشت و دیدار برابر چین برای ما مهم است.او ادامه داد: سخت ترین دیدار ما برابر تیم چین است و برای این مسابقه باید آماده شویم و به همین دلیل به بازیکنانی که در رقابت های جهانی آلمان حضور نداشتند، در بیست دقیقه اول فرصت بازی دادم تا آماده شوند.دستیار افزود: با تمام قدرت برابر همه تیم ها حاضر می شویم تا از عنوان چهارمی بسکتبال ایران در جهان دفاع کنیم و بهترین نتیجه را در بازی های پاراآسیایی کسب کنیم.سرمربی تیم ملی عنوان کرد: سطح داوری در آسیا همیشه پایین است و در دیدار امروز به دلیل اینکه تیم مقابل ما ضعیف بود، اشتباهات داوری به چشم نخورد.تیم ملی بسکتبال با ویلچر مردان ایران در نخستین دیدار خود در بازی های پاراآسیایی 2018 جاکارتا با نتیجه 117 بر 17مقابل اندونزی میزبان مسابقات به پیروزی رسید.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی برگزار می شود. ورزشی ** 2052**9118**1584            "}