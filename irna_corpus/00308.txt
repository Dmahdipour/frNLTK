{"onTitr":" عضو هیات دانشگاه هرمزگان:    ","titr":" دست یافتن به هنر متعهد و قرآنی راز ماندگاری حافظ است","describe":" بندرعباس - ایرنا- عضو هیات دانشگاه هرمزگان راز مانایی و ماندگاری حافظ شاعر ایرانی را دست یافتن به هنر متعهد و قرآنی و دمیدن معانی عمیق اعتقادی در روح وجان کلمات شعر دانست.", "text":"به گزارش ایرنا، اسدالله نوروزی روز جمعه در آخرین روز از هفته ملی کودک در ویژه برنامه ای به مناسبت بزرگداشت روز حافظ که در کانون پرورش فکری کودکان و نوجوانان هرمزگان برگزار شد، افزود: لسان الغیب حافظ شیرازی خود را حافظ قرآن با 14 روایت می‌داند و به این دلیل آموزه ‌های اصیل اسلامی در جان و روح واندیشه او ریشه ‌ای عمیق ‌تر از تصور ما داشته است.وی، بزرگترین اختراع بشر را خط عنوان کرد و افزود: از زمانی که بشر توانست اطلاعات را مکتوب کند گام بزرگی در انتقال اندیشه و تفکرات دانشمندان و فیلسوفان برداشته شد.عضو هیات دانشگاه هرمزگان ادامه داد: اگر در حال حاضر غزلیات حافظ شیرین سخن در بین ایرانی ‌ها محبوبیت دارد حاصل مکتوب بودن این نوشته ها است.نوروزی اظهار داشت: غزلیات حافظ نه تنها بین فارسی زبانان بلکه در جای جای جهان در بین اهل ادب وهنر شناخته شده است، چرا که معانی بلند عرفانی ، اخلاقی و احساسی را به زیباترین شکل ممکن در غزلیات فاخر برای آیندگاه به یادگار گذاشته است.این استاد زبان و ادبیان فارسی دانشگاه هرمزگان افزود: حافظ علاوه بر بهره‌ گیری از معانی بلند آیات قرآنی، حتی سعی کرده ساختار غزل‌ های خود را نیز از این کتاب آسمانی وام بگیرد، به همین خاطر بیشتر غزل‌ هایش درون مایه‌ های پیوسته دارند. وی در ادامه با اشاره به این بیت از غزل حافظ که؛ &#39;درخت دوستی بنشان که کام دل به بار آید ، نهال دشمنی برکن که که رنج بی شمار آمد&#39;، گفت: حافظ آنقدر به دوستی و محبت ارزش می ‌دهد که در این بیت از غزل خود پایه ‌های دوستی را به درخت و دشمنی را به نهال تعبیر کرده، زیرا از نظر حافظ نهال هم برای دشمنی تحمل ناپذیر است. عضو هیات علمی دانشگاه هرمزگان ابزار داشت: برداشت‌ هایی که هر فرد نسبت به غزلیات حافظ دارد متفاوت است و هر شخص بنا به فراخور ذهن خود از این غزلیات برداشت‌ های متفاوتی می‌ کند.**هفته ملی کودک بهانه ‌ای برای احقاق حق کودکان به گزارش ایرنا، هفته ملی کودک در استان هرمزگان از روز شنبه 14 مهرماه با شعار &#39;آینده را باید ساخت&#39; در هرمزگان با 500 فعالیت فرهنگی هنری و ادبی و 30 ویژه برنامه آغاز شد. مدیرکل کانون پرروش فکری کودکان و نوجوانان هرمزگان افزود: به مناسبت گرامیداشت هفته ملی کودک ویژه برنامه های مختلفی در طول این هفته با هدف مهارت آموزی و پرورش خلاقیت های کودکان و نوجوانان برگزار شد.ناهید سلیمانی احمدی در گفت و گو با خبرنگار ایرنا بیان داشت: کانون پرورش فکری کودکان و نوجوانان در این استان در این هفته تلاش کرد فرصتی شاد توام با آموزش و آگاهی به کودکان و خانواده ها را رقم بزند. دبیرهفته ملی کودک در استان هرمزگان شادی در کودکان را مهم ‌ترین نیاز آن ‌ها دانست و بیان داشت: کودکان هم چون بزرگسالان حقوقی دارند که باید مورد توجه همگان قرار گیرد و هفته ملی کودک بهانه ‌ای برای احقاق حق کودکان است.**کتابخانه &#39;چیسکو&#39; ویژه کودکان قشم راه اندازی شدوی در ادامه تصریح کرد: در طول این هفته در سطح شهرستان های هرمزگان شاهد برنامه های خوبی در حوزه کودکان بودیم که می توان به رونمایی از کتاب ادبیات شفاهی کودکان بستک نوشته سلیمان بنی ‌هاشمی اشاره کرد. سلیمانی گفت: این کتاب به متل ها، داستان ها و قصه های محلی، شعرها و روایات شفاهی کودکانه شهرستان بستک اشاره دارد. به گفته مدیرکل کانون پرورش فکری کودکان و نوجوانان هرمزگان، این اثر در یکهزار نسخه و توسط انتشارات جنوب به چاپ رسیده که یک تحقیق میان رشته ای در ادبیات کودکان شهرستان بستک در بستر تاریخ محسوب می شود.وی هم چنین به افتتاح کتابخانه کودک و نوجوان رمچاه قشم اشاره و بیان داشت: این کتابخانه با نام &#39;چیسکو&#39; نیز با همکاری کانون پرورش فکری هرمزگان و موسسه فرهنگی نگاه نو رضوانی در روستای رمچاه قشم افتتاح شد.سلیمانی گفت: کتابخانه کودک و نوجوان &#39;چیسکو&#39; مجهز به کتاب ‌های انتشارات کانون پرورش فکری کودکان و نوجوانان است و همچنین در بین کتاب‌ ها انتشارات مدرسه، بنفشه و پرتقال نیز موجود استاین مسوول در حوزه کودکان افزود: با توجه به نیازهای فرهنگی کودکان روستایی و با هماهنگی قبلی با اداره کل کانون در خصوص تامین کتاب، برای کتابخانه‌ی این روستا با مدیر موسسه فرهنگی نگاه نو هماهنگی‌های لازم صورت گرفت.با آغاز هفته ملی کودک از روز 14 مهرماه ویژه برنامه های مختلفی هر روز در سطح مرکزهای کانون های پرورش فکری کودکان و نوجوانان استان هرمزگان برگزار شد که می توان به اختصار به عیادت از کودکان بیمار بیمارستان خاتم الانبیاء(ص) جاسک، برگزاری کارگاه فرزند پروری به مناسبت هفته ملی کودک در مرکز ابوموسی و کارگاه مادر و کودک با موضوع خلاقیت در نوشتن در مرکز فراگیر بندرعباس اشاره کرد. بازدید 20 نفر از اعضای کودک پسر و دختر مرکز تخصصی علوم و مرکز فراگیر بندرعباس از موزه مردم شناسی و معبد هندوها، برپایی نمایشگاه دفاع مقدس با هدف معرفی شهدای نوجوان، گردش علمی دانش آموزان قشمی از دفتر خبرگزاری جمهوری اسلامی(ایرنا) در قشم از دیگر برنامه های هفته ملی کودک در استان هرمزگان بود. 9887 /6048            "}