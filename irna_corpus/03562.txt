{"onTitr":" معاون استاندارالبرز:    ","titr":" تحقق 30 درصدی مناصب مدیریتی  زنان ضروری است","describe":" کرج-ایرنا- معاون هماهنگی اموراقتصادی و توسعه منابع انسانی استاندارالبرز گفت:  با توجه به  برنامه ششم توسعه، باید تحقق 30 درصدی مناصب مدیریتی زنان دراین استان اولویت قرار گیرد.", "text":"به گزارش ایرنا، عبادالله کامکار روز سه شنبه در نشست دولت زنان البرز افزود: این موضوع مهم مورد تاکید دولت تدبیرو امید قرار دارد.وی ادامه داد: زنان توانمندی های قابل توجهی دارند که با برگزاری دوره های آموزشی باید زمینه را برای مناصب مدیریتی هرچه بیشتر آنان فراهم کرد.کامکار گفت: توان اجرایی زنان در برخی از حوزه ها غیر قابل انکار است و مناصب مدیریتی باید برمبنای شایسته سالاری باشد.وی اضافه کرد: تبعیض جنسیتی در مناصب مدیریتی کنار گذاشته شده و زنان باید امروز با باور هرچه بیشتر توانمندی های خود زمینه همراهی هرچه بیشتر را برای توسعه کشور فراهم کنند.مدیرکل امور بانوان و خانواده استانداری البرز نیز در ادامه گفت: مباحث مطروحه دراین نشست در شورای برنامه ریزی و توسعه استان البرز مورد بررسی قرار می گیرد.مریم اسماعیلی فرد افزود: درارزیابی انتصاب مدیران و فرمانداران توانمندی های بانوان نیز در نظر گرفته می شود.وی خاطرنشان کرد: انتصاب بانوان البرز در پست های مدیریتی از اولویت های کاری اداره کل امور بانوان و خانواده استانداری البرز است  و امروز کمیته توان افزایی اقتصاد  زنان یکی از گام های موثر برای  بررسی فرصت های کارآفرینی زنان این استان برداشته شده است.اسماعیلی فرد گفت: برآن هستیم تا هرچه بیشتر زمینه حضور فعال زنان را در جامعه برای مشارکت اجتماعی ارتقاء دهیم و این امر منوط به به بهره مند شدن هرچه بیشتر آنان از دوره های آموزشی مختلف است.  دراین نشست مهمترین چالش های زنان در محل کار، انتظارات این قشر از دولت به ویژه نهادهای مرتبط ، نیازهای اموزشی زنان در مسیر توان افزایی با توزیع پرسشنامه های در بین شرکت کنندگان مورد بررسی قرار گرفت.طبق آخرین سرشماری جمعیت استان البرز 2 میلیون و 712 هزار نفر است که 48 درصد آنها را زنان تشکیل می دهند.8029/ 6155            "}