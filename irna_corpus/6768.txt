{"onTitr":" با وجود محدودیت های مرزی،    ","titr":" مبادلات تجاری میان پاکستان و افغانستان ادامه دارد","describe":" اسلام آباد - ایرنا - بسته بودن طولانی مدت گذرگاه های مرزی و اعمال محدودیت برای ورود کالا از خاک پاکستان به افغانستان از سوی کابل و اسلام آباد، تاثیر منفی بر رونق اقتصادی و تبادلات تجاری بین دو کشور نداشته است.", "text":"به گزارش عصر شنبه ایرنا، هر چند تنش سیاسی بین پاکستان و افغانستان طی سال های اخیر باعث شد تا گذرگاه های مرزی دوکشور به مدت طولانی بسته بماند اما با این حال با وجود موانع ایجاد شده از سوی دولت پاکستان و افغانستان تبادلات تجاری بین دو کشور رشد قابل توجهی داشته است.تاجران پاکستانی در ایالت خیبرپختونخواه از دولت مرکزی این کشور خواسته اند تا مشکلات خود را با دولت افغانستان حل و فصل کند.آنها مخالف تاثیر سردی روابط دوجانبه بر مبادلات تجاری بین پاکستان و افغانستان هستند.بر اساس آمار اتاق بازرگانی و صنعت ایالت خیبرپختونخواه، میزان مبادلات تجاری سالانه پاکستان و افغانستان از سال 2011 تا 2012 میلادی، دو میلیارد و 500 میلیون دلار بوده است.هر چند دولت محلی در ایالت خیبرپختونخواه و تاجران در این ایالت در تلاش برای افزایش مبادلات تجاری با افغانستان تا سطح پنج میلیارد دلار بودند، اقدامات متقابل افغانستان در واکنش به جلوگیری دولت پاکستان از ورود کالاهای هندی از خاک این کشور به افغانستان باعث شده تا صادرات پاکستان به افغانستان کاهش یابد .بر اساس آخرین آمارها، میزان مبادلات تجاری بین پاکستان و افغانستان در سال 2017 میلادی به کمتر از یک میلیون دلار کاهش یافت ولی سطح تبادلات پس از عادی شدن روابط بین کابل و اسلام آباد در حال افزایش است.بسیاری از کالاهای اساسی مردم افغانستان از طریق شهر بندری کراچی در جنوب پاکستان و انتقال آنها از طریق کانتینر و کامیون از طریق مسیرهای جاده ای به خاک این کشور صورت می گیرد.آساق**6125**1337            "}