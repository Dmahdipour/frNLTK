{"onTitr":" ادعای جدید آمریکا علیه روسیه :    ","titr":" ورزش هم مشابه انتخابات 2016، هدف حملات سایبری مسکو بوده است","describe":" تهران- ایرنا- کیفرخواست جدید صادر شده توسط آمریکا مدعی است؛ هکرهای سازمان اطلاعات روسیه (جی آر یو)، کمیته بین المللی المپیک و سازمان جهانی مبارزه با دوپینگ را با شیوه ای مشابه آنچه در انتخابات ریاست جمهوری سال 2016 آمریکا رخ داد، مورد حملات سایبری قرار داده اند.", "text":"به گزارش ایرنا، خبرگزاری فرانسه روز جمعه نوشت: درست همزمان با روزی که سازمان جهانی مبارزه با دوپینگ (وادا) گزارش ویرانگر خود را مبنی بر فساد گسترده در جامعه ورزشی روسیه که توسط دولت این کشور نیز پشتیبانی می شده است، منتشر کرد، ارتش سایبری منتسب به مسکو دست به کار شد.براساس کیفرخواستی که روز گذشته (سوم اکتبر) توسط آمریکا ارائه شده است، اداره اصلی اطلاعات روسیه (GRU)، تحقیق و بررسی در مورد نقاط آسیب پذیر سازمان وادا را که در مونترئال آمریکا واقع شده و گزارش منتشره توسط همین نهاد ورزشکاران روس را از حضور در المپیک تابستانی ریو منع کرده بود، آغاز کردند.نتیجه این تفحص و حمله سایبری چیزی مشابه رسوایی به بار آمده در جریان انتخابات ریاست جمهوری سال 2016 آمریکا بود، حمله ای که به نشت اطلاعاتی در مورد نمونه های آزمایش و دوپینگ صدها ورزشکار مطرح جهان از جمله سرنا و ونوس ویلیامز تنیس بازهای آمریکایی، سایمون بیلز ژیمناست و کریس فروم قهرمان دوچرخه سواری منجر شد.کیفرخواست مذکور که توسط وزارت دادگستری آمریکا در مورد 7 هکر سازمان اطلاعات روسیه منتشر شده، جزئیاتی دارد که نشان می دهد مسکو برای انتقام از تحریم هایی که توسط جامعه جهانی ورزش علیه آنها وضع شده، تا کجا پیشروی کرده است.هیات اجرایی کمیته بین المللی المپیک 26 جولای به فدراسیون های ورزشی اعلام کرد که در مورد مسائل مرتبط با دوپینگ به صورت مجزا وارد عمل شده و اقدامات لازم را انجام دهند؛ در نتیجه آن، 111 ورزشکار روس از حضور در بازی های ریو محروم شدند.مطابق ادعای مطرح شده در این کیفرخواست، هکرهای سازمان اطلاعات روسیه یک روز بعد از اعلام این محرومیت، وب سایت وادا را با حمله «منع سرویس» زمین گیر کردند، حمله ای که منجر شد تا نهادهای جهانی ورزش به مدت یک سال با آن دست و پنجه نرم کنند.آنها با تزریق بدافزار به سیستم های رایانه ای هدف و همچنین نفوذ به شبکه های وای فای عمومی سعی داشتند تا نه تنها اطلاعات کاربری و رمز ورود به ایمیل مقامات کمیته بین المللی المپیک (IOC) و سازمان جهانی مبارزه با دوپینگ (WADA) را به سرقت ببرند، بلکه با حملات فیشینگ و اسپوفینگ اطلاعات کاربری مقامات فیفا، سازمان بین المللی فدراسیون های دو میدانی (IAAF)، سازمان مبارزه با دوپینگ آمریکا (USADA)، کمیته اخلاق ورزش کانادا (CCES) و دادگاه حکمیت ورزش (CAS) را هدف گرفته بودند.بر طبق این ادعا، دو هفته پس از اعلام محرومیت مذکور توسط کمیته بین المللی المپیک، جاسوسان سازمان اطلاعات روسیه، با نیرنگ اطلاعات کاربری کارکنان وادا را به منظور ارتباط داخلی و دسترسی به سیستم های رایانه ای این نهاد به سرقت بردند و فریب کارانه ترین اقدام این هکرها ارسال ایمیلی به نام رییس بخش فناوری وادا به کارمندان بود که در آن از این افراد خواسته شده بود تا روی لینکی جعلی کلیک کنند.در این کیفرخواست آمده است: در جریان رقابت های ریو، دو نفر از ماموران GRU، سیستم وای فای هتل های محل اقامت مقامات کمیته بین المللی المپیک، وادا، کاس و سازمان مبارزه با دوپینگ آمریکا را هک کردند.این حمله، اطلاعات کاربری مقامات کمیته بین المللی المپیک را برای دسترسی به پایگاه داده های امنیتی وادا و به دست آوردن اطلاعات پزشکی و نمونه های دوپینگ ورزشکاران مطرح جهان، در اختیار هکرها قرار داد.در رقابت های پاراالمپیک ریو که چند هفته بعد برگزار شد، حمله ای مشابه تدارک دیده و انجام شد اما این هکرها برای افشای اطلاعات به دست آمده، بردباری زیادی از خود به خرج ندادند؛ در واقع در سپتامبر 2016، دو وب سایت تازه به ثبت رسیده به نام های (fancybear.org) و (fancybear.net) اطلاعات مربوط به دوپینگ 2 تن از سرشناس ترین تنسیورهای جهان یعنی سرنا و ونوس ویلیامز، سایمون بلیز ژیمناست و النا دل دون بسکتبالیست معروف آمریکایی را منتشر کردند.بر این اساس، ونوس ویلیامز مجبور شد تا در مورد استفاده از داروهای غیرمجازی که مصرف کرده از خود دفاع کند؛ داروهایی که بعدها مشخص شد که ویلیامز برای استفاده از آنها معافیت رسمی داشته و با مجوز پزشک معتمد از آنها استفاده کرده است.اطلاعات منتشر شده موجب شد تا بیلز به استفاده از دارو برای معالجه اختلالات کم توجهی- بیش فعالی خود که از دوران طفولیت با آن گلاویز بوده، اقرار کند.یک هفته بعد نوبت به ورزشکاران بریتانیایی رسید؛ کریس فروم، بردلی ویگینز، چارلی هال و سام تانسند قهرمان روئینگ، همگی مجبور به ارائه توضیحات در مورد داروهای مصرفی خود شدند.در مدت یک سال فعالیت وبسایت فنسی بیر، مجموعا اطلاعات محرمانه نزدیک به 250 ورزشکار از 30 کشور جهان منتشر شد. گفته می شود این هکرها برخی از اسناد را به منظور بدنام کردن تعدادی از ورزشکاران و تهمت استفاده از داروهای اعتیاد آور، دست کاری کرده و با شیوه ای مشابه مداخله در انتخابات ریاست جمهوری سال 2016 آمریکا، اطلاعات و اسناد را از طریق شبکه های اجتماعی و پیشنهاداتی انحصاری به روزنامه نگاران، منتشر کردند.ورزشی**3991** 1055            "}