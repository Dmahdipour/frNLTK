{"onTitr":"","titr":" صدور روادید اربعین در بوشهر 72 ساعته شد","describe":" بوشهر- ایرنا- مدیر حج و زیارت استان بوشهر گفت: با راه اندازی دفتر موقت کنسولی عراق در بوشهر صدور روادید اربعین در این استان 72 ساعته شد.", "text":"به گزارش ایرنا، عبدالرسول رنجبر روز چهارشنبه در جمع خبرنگاران افزود: نام نویسی از متقاضیان پیاده روی اربعین از پنج مهرآغاز و تا 48 ساعت قبل از روز اربعین ادامه دارد.وی بیان کرد: متقاضیان با مراجعه به سامانه سماح به نشانی samah.haj.ir  می ‌توانند به دو صورت یا اینکه شخص با مراجعه به سامانه ثبت نام مقدماتی خود را انجام ‌دهد و با ارائه مدارک به دفتر زیارتی ثبت نام خود را تکمیل و یا می‌ تواند همه مراحل ثبت نام را در دفتر خدمات زیارتی انجام دهد.رنجبر با بیان اینکه گذرنامه زائران باید 6 ماه اعتبار داشته باشد گفت: مسئولان دفترهای زیارتی حق دریافت وجه از زائران را ندارند و متقاضیان هزینه سفر را باید به صورت اینترنتی پرداخت کنند.وی ادامه داد: هزینه ثبت نام بر اساس مصوبه ستاد اربعین 41 دلار معادل سه میلیون و 720 هزار ریال است.مدیرحج و زیارت استان بوشهر گفت: 24 دفتر زیارتی در این استان فعالیت دارند که از مردم انتظار می رود برای اعزام به عتبات عالیات فقط به دفاتر زیارتی مجاز مراجعه کنند.رنجبر یادآور شد: در شهرهایی که دفتر خدمات زیارتی ندارند12 دفتر زیارتی ایجاد شده تا مردم برای نام نویسی مشکلی نداشته باشند.6047/6043            "}