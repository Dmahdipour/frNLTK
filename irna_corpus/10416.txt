{"onTitr":"","titr":" 420 شیء تاریخی کهگیلویه و بویراحمد مرمت شد","describe":" گچساران - ایرنا - معاون میراث فرهنگی اداره کل میراث فرهنگی، صنایع دستی و گردشگری کهگیلویه و بویراحمد گفت: از ابتدای سال 1391 تاکنون 420 قلم از اشیای تاریخی این استان مرمت و ساماندهی شده است که ترمیم 70 شیء از این تعداد امسال انجام شد.", "text":"مسعود شفیعی روز چهارشنبه در گفت و گو با خبرنگار ایرنا افزود: 2 هزار و 453 قلم شی‌ء تاریخی این استان در فهرست جام (سیستم جامع یکپارچه سازی اموال منقول فرهنگی و تاریخی) ثبت شده است.شفیعی ابراز داشت: امسال کار مطالعاتی 66 شی‌ء تاریخی در کهگیلویه و بویراحمد انجام شده و برای ثبت در سامانه جامع جام آماده شده است.3 هزار و 709 شیء تاریخی در کهگیلویه و بویراحمد وجود دارد.قدیمی‌ترین شیء تاریخی ثبت شده در کهگیلویه و بویراحمد ابزارهایی مربوط به تپه روستای بی بی زلیخا در شهرستان کهگیلویه و دوران نوسنگی است.یکی از شاخص‌ترین آثار تاریخی این استان تابوت سفالی مربوط به هزاره اول قبل از میلاد بوده که در کشور منحصر به فرد است.سکه‌ها، ظروف سفالی و فلزی مربوط به دوره‌های ایلامی، هخامنشی، اشکانی و ساسانی از جمله اشیای تاریخی کهگیلویه و بویراحمد است.وی با اشاره به اهمیت افتتاح موزه برای نگهداری و در معرض نمایش عموم قرار دادن اشیاء تاریخی ابراز داشت: طرح احداث موزه اشیای تاریخی این استان بیش از 90 درصد پیشرفت فیزیکی دارد  و تا پایان آذر بهره برداری خواهد شد.شفیعی گفت: کار احداث ساختمان موزه یاسوج در مراحل پایانی است و 20 میلیارد ریال نیز برای تأمین تجهیزات این مرکز فرهنگی مانند سیستم‌های رایانه، دوربین‌های مداربسته و دیگر وسایل مورد نیاز باید تأمین اعتبار شود.عملیات اجرایی احداث موزه باستان شناسی یاسوج از سال 1386 آغاز شد.وی بیان کرد: مساحت این موزه با احتساب محوطه سازی 9 هزار مترمربع و زیربنای آن نیز 2 هزار و 700 مترمربع است.شفیعی ابراز داشت: موزه باستان شناسی یاسوج کنار بیمارستان امام سجاد (ع) این شهر و پشت هتل آزادی قرار دارد.این استان بخشی از تمدن عیلام بوده و در دوره بعد از اسلام و همچنین بعد از ورود آریایی‌ها جزئی از خاک تمامی حکومت‌های ایران بود.استان کهگیلویه و بویراحمد با 713 هزار نفر جمعیت در جنوب غربی ایران قرار دارد.8143/6110            "}