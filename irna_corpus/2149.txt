{"onTitr":" نماینده مجلس :    ","titr":" بحران اقتصادی را با همدلی پشت سربگذاریم","describe":" کرج-ایرنا- نماینده مردم کرج، فردیس و آسارا در مجلس شورای اسلامی با بیان اینکه جنگ اقتصادی به مراتب دشوار تر از جنگ نظامی است ، گفت: بحران اقتصادی را باید با همدلی و همراهی همه قشرها ، پشت سربگذاریم.", "text":"به گزارش ایرنا، عزیز اکبریان روز چهارشنبه در همایش پلیس، امنیت و اصناف در تالار میلاد شهر کرج افزود: برخی می گویند دولت کار نمی کند و کشور را رها کرده ، این در حالی است که همه مقصریم و باید با کمک هم از این بحران عبور کنیم.وی با بیان اینکه مهم ترین سرمایه امروز کشور،امنیت است ، گفت: اگر به این امنیت خدشه ای وارد شود همه آسیب می بینیم.اکبریان ادامه داد: امنیت اگر آسیب ببیند  حتی کسانی که نظام را نیز قبول ندارند متضرر می شوند.این نماینده مجلس افزود: دشمنان  با به راه انداختن تحریم  اقتصادی و ایجاد فضای روانی به دنبال این هستند که امنیت را از ما بگیرند.وی اضافه کرد: حادثه تروریستی اهواز نشان داد که دشمن حتی به کودکان و مردم عادی هم ترحم نمی کند.اکبریان گفت: همگی درون یک کشتی نشسته ایم، باید قدر یکدیگر را دانسته و بدانیم که با تمام مشکلاتی که امروز با آن مواجه هستیم امنیت بزرگترین سرمایه  کشور است.وی در ادامه اظهار داشت: امروز نیروی انتظامی سمبل امنیت و سپر امنیتی جامعه است لیکن  امنیت پایدار بدون مردم امکان پذیر نیست.همایش پلیس، امنیت و اصناف با هدف همکاری تعامل بیشتر بین اصناف و نیروی انتظامی  برگزار شد.برگزاری چنین نشست هایی در سال های گذشته آثار و نتایج خوبی در ارتقای امنیت اجتماعی استان البرز داشته است.7414/ 6155            "}