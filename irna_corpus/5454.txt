{"onTitr":"","titr":" دبیران بخش های مختلف جشنواره تئاتر اکبر رادی منصوب شدند","describe":" تهران- ایرنا- دبیران بخش های اجرایی، مسابقات مونولوگ و مسابقات رادی شناسی نخستین دوره جشنواره تئاتر اکبر رادی منصوب شدند.", "text":"به گزارش گروه فرهنگی ایرنا از اعلام روز یکشنبه روابط عمومی نخستین دوره جشنواره تئاتر اکبر رادی، بهزاد صدیقی دبیر این جشنواره در احکام جداگانه سینا آزاد دبیر بخش اجرایی، یوسف باپیری دبیر بخش مسابقه مونولوگ و روح الله جعفری دبیر بخش مسابقه مقالات رادی شناسی منصوب شدند.در احکام جداگانه ای خطاب به آزاد، پاییزی و جعفری آمده است: «نظر به تجربیات ارزنده ی جناب ‌عالی در عرصه ی های فرهنگی و هنری و کوشش های مجدانه یتان برای اعتلای تئاتر، بدین وسیله جناب عالی به عنوان دبیر اجرایی نخستین دوره ی جشنواره ی تئاتر اکبر رادی منصوب می شوید.»در این احکام ابراز امیدواری شده است: «در نخستین دوره ی جشنواره ی تئاتر اکبر رادی همه ی تجربیات و توانایی های خود را به کار گرفته تا شاهد جشنواره ای تأثیرگذار، پویا و شایسته باشیم. قدردان پذیرش مسئولیت تان در این رویداد ملی فرهنگی خواهم بود. برای جنابعالی آرزوی سربلندی و توفیق دارم.»نخستین دوره جشنواره تئاتر اکبر رادی در شش بخش مونولوگ، نمایش نامه نویسی، نمایش نامه خوانی، مقالات رادی شناسی، نمایشگاه اسناد تصویری آثار اکبر رادی، پلاس: نمایشگاه کاریکاتور با عنوان لبخند باشکوه آقای رادی به دبیری بهزاد صدیقی از 18 تا 22 دی ماه 1397 در تهران برگزار می شود.فراهنگ ** 7561 ** 1418            "}