{"onTitr":"","titr":" اکران فیلم های دفاع مقدس در دانشگاههای آزاد 10 استان آغاز شد","describe":" کاشان- ایرنا- طرح اکران همزمان فیلم‌هایی با مفاهیم انقلاب و دوران دفاع مقدس همزمان با آغاز سال تحصیلی جدید در دانشگاه های آزاد اسلامی، در 10 استان کشور به صورت ویدئوکنفرانس آغاز شد.", "text":"به گزارش ایرنا، طرح اکران مردمی اثرهای سینمایی انقلاب و مقاومت در دانشگاه‌های آزاد اسلامی روز پنجشنبه در آیینی با نمایش فیلم &#39;تنگه ابوقریب&#39; به کارگردانی و نویسندگی بهرام توکلی در دانشگاه آزاد اسلامی کاشان آغاز شده است.  سرپرست دانشگاه آزاد اسلامی در آیین آغاز این طرح گفت: این اکران ها بزودی با نزدیک شدن به دهه فجر انقلاب اسلامی در 100 واحد دانشگاهی افزایش یافته و حتی در شهرهای مرزی و محروم نیز انجام می شود. محمدمهدی طهرانچی افزود: اکران این فیلم ها در استمرار حرکت معرفتی و فرهنگی است که تابستان امسال در نقاط مختلف کشور با حضور جمعی از دانشجویان نخبه فرهنگی برگزار شد.وی بیان کرد: اکران ها فرصتی برای نمایش آثار ارزشی کارگردانانی مانند ابراهیم حاتمی کیا، شهید مرتضی آوینی و فرج الله سلحشور در حوزه فرهنگی انقلاب اسلامی و فیلم های دفاع مقدس می باشد.سرپرست دانشگاه آزاد اسلامی اضافه کرد: فرهنگ در کنار دانش و اقتصاد مقاوم موجب تامین اقتدار این ملت و کشور می شود و این مجموعه دانشگاهی پرچمدار جریان فرهنگی در حوزه آموزش عالی شده و فضاهای خود را در خدمت جریان فرهنگی انقلاب اسلامی قرار داده است.وی با اشاره به نخبه پروری فرهنگی و هنری برای خدمت به جامعه اسلامی بعنوان اولویت معاونت فرهنگی دانشگاه آزاد اسلامی یادآور شد: جشنواره فیلم کوتاه دانشجویی با محور دستاوردهای انقلاب اسلامی نیز از سوی این دانشگاه برگزار می شود.به گزارش ایرنا، طرح اکران مردمی فیلم‌های سینمایی انقلاب و دفاع مقدس در دانشگاه‌های آزاد اسلامی با 10 اکران در کرمان، بوشهر، اصفهان، آذربایجان غربی، یزد، زاهدان، سیستان و بلوچستان، زنجان، شهرکرد و فارس در جریان است.6136/8123            "}