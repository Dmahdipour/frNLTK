{"onTitr":"","titr":" عبدالمهدی: دولت جدید به کمک و مشورت العبادی نیاز خواهد داشت","describe":" بغداد - ایرنا - 'عادل عبدالمهدی' نخست وزیر جدید عراق گفت که دولت جدید به حمایت و مشورت های 'حیدر العبادی' نخست وزیر کنونی برای تقویت و ارتقای امنیت کشور نیاز خواهد داشت.", "text":"به گزارش ایرنا، عبدالمهدی با انتشار یک پست در صفحه فیسبوک خود خطاب به العبادی ضمن تشکر از پیام تبریک وی، تاکید کرد: حجم و مسئولیت سنگین این پست و مقام را درک می کنم و از خدای متعال می خواهم مرا در ادامه راه سخت مسوولیت چهار ساله شما با همه سختی ها و موفقیت هایش، یاری کند.وی همچنین افزود: من یقینا به پشتیبانی و مشورت شما برای انجام اموری همچون تقویت امنیت کشور، خدمت رسانی و ایجاد زندگی مناسب برای هموطنان شجاعمان نیاز خواهم داشت.گفتنی است که حیدر العبادی سه شنبه شب مسئولیت تشکیل دولت جدید را به عبدالمهدی تبریک گفت.العبادی که تا چند ماه پیش گزینه تقریبا قطعی نخست وزیری دوره جدید به شمار می رفت، بدلایل برخی موضعگیری ها پشتیبانی احزاب را از دست داد اما توصیه مرجعیت مبنی بر این که چهره های قدیمی نخست وزیر نشوند و اعلام رسمی انصراف او، این پرونده را بست.'برهم صالح' رئیس جمهوری جدید عراق سه شنبه بلافاصله پس از انتخاب شدنش در پارلمان عراق، 'عادل عبدالمهدی' را مامور تشکیل کابینه جدید این کشور کرد.    عبدالمهدی طبق قانون 30 روز فرصت خواهد داشت تا ترکیب کابینه خود را اعلام کند. برهم صالح نامزد اتحادیه میهنی کردستان عراق در جلسه عصر سه شنبه پارلمان عراق با اکثریت قاطع در دور دوم رقیب خود فواد حسین نامزد حزب دموکرات کردستان عراق به رهبری مسعود بارزانی را شکست داد و از سوی نمایندگان بعنوان سومین رئیس جمهوری عراق در چهارمین دوره ریاست جمهوری این کشور پس از سقوط دیکتاتوری صدام معرفی شد.  خاورم*17*380**            "}