{"onTitr":" مدیر کمیته امداد:    ","titr":" 130 میلیارد ریال امسال به نیازمندان خاش کمک شد","describe":" زاهدان - ایرنا - مدیر کمیته امداد امام خمینی (ره) شهرستان خاش سیستان و بلوچستان گفت: افزون بر 130 میلیارد ریال در 6 ماهه نخست امسال از سوی این نهاد به خانواده های مددجو و اقشار محروم و نیازمند در این شهرستان کمک شده است.", "text":"به گزارش ایرنا منصور ایرندگانی شنبه شب در نشست با اعضای شورای شهر خاش افزود: 4 هزار و 559 خانوار با جمعیت 10 هزار و 53 نفر از خدمات کمیته امداد در خاش بهره می برند که بخشی دیگر نیز زیر پوشش کمیته امداد نوک آباد قرار دارند.وی اظهار داشت: 2 هزار و 746 زن سرپرست خانوار، 2 هزار و 500 دانش آموز و 300 دانشجو، 47 خانواده زندانی و افزون بر 3 هزار و 300 خانوار نیازمند دیگر از خدمات این نهاد استفاده می کنند.ایرندگانی ادامه داد: افزون بر هزار و 400 یتیم زیر پوشش کمیته امداد خاش هستند که افزون بر هزار نفر آنان حامی دارند.مدیر کمیته امداد با اشاره به اینکه در سالهای اخیر 2 هزار و 659 طرح اشتغالزایی از سوی این نهاد در شهرستان خاش اجرا شده است، بیان کرد: امسال 55 میلیارد ریال تسهیلات اشتغالزایی ویژه کمیته امداد خاش اختصاص یافته است.وی افزود: برای جذب 70 میلیارد ریال تسهیلات و ایجاد اشتغال 170 نفر ثبت نام کرده ایم و 165 طرح دیگر نیز از قبل در نوبت پرداخت تسهیلات قرار دارد.ایرندگانی افتتاح دهها طرح مسکن محرومان با اعتبار 12 میلیارد ریال در 6 ماهه امسال و در دستور کار بودن دهها طرح دیگر، خدمات رسانی بیمه ای به 366 زن سرپرست خانوار، حمایت مجدد کمیته امداد از 500 فرد حذف شده از چتر حمایتی، حمایت از کودکان زیر پنج سال و آسیب دیدگان اجتماعی در کنار دهها مورد خدمات دیگر را از اقدامات مهم این نهاد در خاش عنوان کرد.محسن قلندرزهی رئیس شورای شهر خاش نیز با اشاره به اینکه نهاد شورا تنها متعلق به شهرداری نیست گفت: شورا در جهت ارائه خدمات شایسته به مردم از دستگاههای اجرایی حمایت می کند.ایوب کرد نائب رئیس شورای اسلامی شهر خاش هم با بیان اینکه افزون بر 95 درصد شهروندان ساکن در این شهرستان در فقر مطلق و شمار زیادی یتیم نیز در این شهر فاقد سرپرست هستند، گفت: هفت عضو شورای شهر خاش از محل هزینه ها و درآمد شخصی خود و بر حسب توانشان حمایت از هفت نفر یتیم را بر عهده خواهند گرفت و پیگیری می کنیم در شهرداری و سطح شهر نیز افرادی دیگر حامی ایتام شوند.وی اظهار داشت: وظیفه اسلامی، انسانی، اخلاقی و وجدانی هر فرد و شهروند و مسئول است که در این شرایط بد اقتصادی کشور برای حل مشکلات مردم تلاش کند.بهزاد بهادری، امان الله کردی و نصرالله کرد از اعضای دیگر شورای اسلامی شهر خاش هم بر اهمیت مشارکت اقشار مردم و خیران و پیگیری مسئولان برای شناسایی و زیرپوشش قرار دادن افراد مستمند و محروم در جامعه تاکید کردند.خاش در 185 کیلومتری جنوب زاهدان مرکز سیستان و بلوچستان واقع شده است.7310 **6081            "}