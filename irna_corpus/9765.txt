{"onTitr":"","titr":" نمایشگاه عکس و ایمنی در مشهد گشایش یافت","describe":" مشهد-ایرنا- نمایشگاه عکس و ایمنی روز چهارشنبه با حضور جمعی از مدیران شهری و اعضای شورای شهر مشهد گشایش یافت.", "text":"مدیرعامل سازمان آتش ‌نشانی و خدمات ایمنی شهرداری مشهد در این خصوص گفت: اقدام عکاسان خبری مشهد در انعکاس بخشی از تلاشها و فداکاریهای آتش‌نشانان در جامعه قابل تقدیر است.آتشپاد حسن جعفری افزود: نمایشگاه عکس و ایمنی بیانگر تنها 10 درصد فعالیتها و اقدامات سازمان آتش‌ نشانی مشهد در حوزه ایمنی، پیشگیری، اطفا و امداد و نجات است. این نمایشگاه می‌تواند اثر خوبی در جلب توجه بیشتر شهروندان به موضوع ایمنی و پیشگیری از حوادث ایفا کند.مدیر روابط عمومی شهرداری مشهد نیز گفت: در این چارچوب و در قالب نمایش 49 عکس، تلاش و فداکاری آتش ‌نشانان در عملیات‌ اطفا و امداد و نجات در قالب عکس در معرض دید عموم است.محمدرضا فرهادی نیا افزود: نمایشگاه عکس و ایمنی از 11 تا 14 مهر ماه در نگارخانه شهر واقع در عرصه میدان شهدای مشهد آماده بازدید شهروندان است.نیمه نخست سال جاری 9 هزار و 517 مورد عملیات آتش نشانی در مشهد رخ داد که نسبت به مدت مشابه پارسال 6.5 درصد رشد داشته است. سه هزار و 866 مورد از این تعداد عملیات مربوط به آتش سوزی و بقیه امداد و نجات بوده است. 7505/1858            "}