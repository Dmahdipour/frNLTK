{"onTitr":"","titr":" 10 میلیارد ریال برای اجرای چهار خطه سامن بروجرد جذب شد","describe":" همدان-ایرنا- سرپرست اداره‌ کل راه و شهرسازی همدان گفت: 10 میلیارد ریال اعتبار برای اجرای  مرحله دوم چهار خطه سامن به بروجرد جذب شده است.", "text":"به گزارش روابط عمومی اداره کل راه و شهرسازی همدان، مصطفی ربانی ‌ارشد روز یکشنبه در بازدید از طرح های راه سازی شهرستان ملایر افزود: برای اتمام چهارخطه سامن - بروجرد 15 میلیارد ریال اعتبار دیگر نیاز است.وی با بیان اینکه طول این قطعه 9 کیلومتر است افزود: هدف از اجرای این طرح افزایش ایمنی، آسان‌سازی فرآیند عبور و مرور در این مسیر و افزایش رضایت‌مندی مردم است.سرپرست اداره‌ کل راه و شهرسازی همدان اظهار داشت: این طرح پس از تکمیل محدوده شهری سامن در مسیر خود با روستاهای ضربعلی، امیرالامرا، کمربنه، یونس، کهکدان و واشان تقاطع دارد و محور در انتها در تقاطع ملایر- نهاوند - بروجرد در مرز استان همدان و لرستان به اتمام می‌رسد.وی در بازدید از محور ملایر- توره  نیز گفت:  چهارخطه ملایر- توره به طول 6.5 کیلومتر است که هم‌اکنون از پیشرفت 80 درصدی برخوردار است.ربانی‌ارشد با اشاره به اینکه مطالعات محور آورزمان در حال انجام است گفت: این محور به طول 20 کیلومتر است که برای انجام این طرح 500 میلیارد ریال اعتبار مورد نیاز است.وی  در ادامه از پنج راه روستایی بالای 20 خانوار نیز بازدید کرد و افزود: در صورت تخصیص به موقع اعتبارات عملیات اجرایی آسفالت راه روستایی روستاهای پریان، پیر‌خداوردی، گولوند، چشمه‌ پهن ننج، هریرز و نهندر امسال آغاز می‌شود و در مجموع برای آسفالت این تعداد روستا مبلغ 35 میلیارد ریال نیاز است.گفتنی است پنج هزار و 300 کیلومتر راه در استان همدان وجود دارد.7523/2087            "}