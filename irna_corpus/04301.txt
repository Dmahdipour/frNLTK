{"onTitr":" بازی های پارا آسیایی 2018؛    ","titr":" نجیمی: در 2 رشته دیگر نیز شانس مدال دارم","describe":" جاکارتا- ایرنا- «وحیدعلی نجیمی» دارنده مدال طلای رقابت های دو و میدانی سرعت کم بینا و نابینایان بازی های آسیایی در دو 200 متر اطمینان داد در 2 رشته دیگر نیز شانس کسب مدال داشته و افتخارآفرینی خواهد کرد.", "text":"به گزارش خبرنگار اعزامی ایرنا؛ وحیدعلی نجیمی دونده دو 200 متر سرعت کم بینا و نابینایان پس از کسب مدال طلا در دو 200 متر، افزود: کسب مدال طلا در این بازی ها کاردشواری است اما اطمینان می دهم در 2 ماده دیگر که نماینده دو و میدانی ایران هستم نیز طلا خواهم گرفت. وی افزود: این اولین رشته ای بود که در آن شرکت می کردم و باید بگویم رقابت سخت و دشواری با دیگر قهرمانان این ماده که فاصله کمی با یکدیگر دارند، داشتم.وی با اشاره به اینکه به منظور کسب مدال طلا تمام تلاش خود را به کار گرفته است،ادامه داد: در نظر داشتم با شکستن رکورد مدال طلا را کسب کنم که متاسفانه این گونه نشد. البته رکورد خوبی را از خود به جا گذاشتم.نجیمی درباره ارزیابی اش از سطح فنی بازی های پارا آسیایی نیز اظهار داشت: سطح فنی مسابقات دو و میدانی که در آن شرکت دارم  بالاست. یکی از رقبای من در این ماده عنوان چهارم المپیک را در اختیار دارد و این کار را برای تمامی ورزشکاران شرکت کننده در این ماده سخت کرده بود.وحیدعلی نجیمی در رقابت های دو و میدانی 200 متر موفق به کسب مدال طلا بازی های پارا آسیایی 2018 آسیا شد.ورزشی **9144 **2052**9129            "}