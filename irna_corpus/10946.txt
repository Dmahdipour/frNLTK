{"onTitr":"","titr":" سالمندان سرمایه های ارزشمند جامعه هستند","describe":" کرمانشاه - ایرنا - فرماندار شهرستان روانسر گفت: سالمندان گنجینه های گرانبها و سرمایه های ارزشمند جامعه هستند که باید قدردان آنها باشیم.", "text":"به گزارش خبرنگار ایرنا، حسین ویسمرادی روز سه شنبه در دیدار با سالمندان تحت حمایت کمیته امداد حضرت امام (ره) شهرستان روانسر افزود : در فرهنگ اسلامی و دینی ما بر حفظ کرامت و تکریم پیران و سالمندان تاکید بسیار شده و بر همین اساس باید به آنها احترام گذاشت و از هیچ تلاش و کوششی برای رفاه آنها دریغ نکرد.وی تصریح کرد: دوره سالمندی، دوران  بسیار حساس و مهمی است که باید با ارج گذاری و حمایت از سالمندان، بتوانیم از تجربیات آنان به نحو شایسته‌ای استفاده کنیم.فرماندار روانسر ادامه داد: سالمندان، جوانان دیروز هستند و باید قدردان لحظه لحظه وجود پر از خیر و برکتشان باشیم.مدیر کمیته امداد حضرت امام خمینی (ره) شهرستان روانسر نیز گفت: 847 سالمند تحت حمایت های این نهاد هستند که 498 نفر آنها زن و 349 نیز مرد می باشند. ناصر مرادی پویانی اظهار داشت: حقوق ماهیانه سالمندان به طور منظم پرداخت می شود و سالمندانی هم که در بستر بیماری قرار دارند علاوه بر پرداخت حق نگهداری ، 80 درصد هزینه های درمانی آنان نیز پرداخت می شود.شهرستان روانسر با 47 هزار نفر جمعیت در 60 کلومتری شمال غربی کرمانشاه قرار دارد. 7455/3033            "}