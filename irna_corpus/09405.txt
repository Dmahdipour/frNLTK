{"onTitr":" مربی تیم ریکرو نوجوانان:    ","titr":" برای رسیدن به سکوهای جهانی باید با همین روند تمرین کنیم","describe":" تهران- ایرنا- مربی تیم ریکرو نوجوانان ایران گفت: تمرینات ما از حدود یکسال پیش و پس از کسب سهمیه المپیک توسط نوجوانان آغاز شده و با توجه به مستعد بودن بازیکنان، در صورت ادامه روند موجود، کمانداران ایران به سکوهای جهانی نزدیک می شوند.", "text":"زهرا شعبانی در حاشیه آخرین مرحله اردوی آماده سازی کمانداران نوجوان اعزامی به سومین دوره بازی های المپیک جوانان 2018 آرژانتین در گفت و گو با خبرنگار ایرنا افزود: امید رضا صفایی پور و سوگند رحمانی 2 سهمیه تیراندازی با کمان را به ترتیب در جریان مسابقات جهانی آرژانتین  و قهرمانی آسیا بنگلادش برای ایران کسب کردند اما برای مشخص شدن نفرات اعزامی به المپیک بارها طی یکسال گذشته در اردو رکورد گیری شد.این مربی ادامه داد: در هر بار رکورد گیری سوگند رحمانی در بخش دختران مقتدرانه بهترین رکوردها را حتی با فاصله بدست آورد اما در بخش پسران امید رضا صفایی پور نتوانست رکوردهای حد نصاب را کسب کند و به جای وی رضا شبانی رکوردهای خوبی زد و براساس این رکوردها او مسافر آرژانتین شده است.شعبانی با بیان اینکه بیش 2 سال است که هدایت تیم ریکرو دختران و پسران نوجوان را به عهده دارد، گفت: طی یکسال گذشته بیش از هفت مرحله اردوی 20 تا 25 روزه برگزار کرده ایم و خوشبختانه کمانداران در وضعیت خوبی از نظر آمادگی قرار دارند اما با این همه، قول دادن در مورد نتایج این رقابت ها تقریبا غیر ممکن است.وی اضافه کرد: مبنای حد نصاب تعیین شده برای رکورد کمانداران اعزامی مسابقات جهانی بود و اگر چه رکورد کمانداران ما با این رکورد فاصله دارد اما در ورزش هیچ چیز قابل پیش بینی نیست و در صورت تلاش بیشتر کمانداران کسب نتایج خوب نیز دور از ذهن نیست.این مربی 31 ساله رشته ریکرو در مورد کاهش اختلاف امتیاز کمانداران ایران با برترین کمانداران جهان گفت: در تمام مدت همکاریم با تیم ملی هرچه از فدراسیون خواستیم برای ما مهیا شد اما برای قرار گرفتن در جمع برترین های جهان باید اردوهای تیم ملی به طور مستمر و منظم پیگیری شود و ورزشکاران برای تکمیل پروسه آماده سازی در رویدادهای آسیایی و جهانی شرکت کنند. به گفته شعبانی، در بازی ها المپیک نوجوانان 32 دختر و 32 پسر کماندار حضور دارند.براساس این گزارش امروز غلامرضا شعبانی بهار رئیس فدراسیون تیراندازی با کمان و جمعی از مسئولان این فدراسیون از تمرینات تیم ملی بازدید کردند.سومین دوره بازی های المپیک نوجوانان از 15 تا 26 مهرماه در شهر بوینس آیرس آرژانتین برگزار می شود. در دومین دوره بازی‌های المپیک نوجوانان که به میزبانی نانجینگ چین برگزار شد، ایران با حضور 16 ورزشکار توانست 6 مدال شامل سه طلا و سه برنز کسب کند.ایران در این دوره از رقابت ها با 49 ورزشکار در 17 رشته ورزشی به مصاف حریفان می رود.تیم تیراندازی با کمان ایران متشکل از سوگند رحمانی و رضا شبانی با هدایت زهرا شعبانی جمعه (13 مهرماه ) تهران را به مقصد آرژانتین ترک خواهن کرد. ورزشی **1828**9129            "}