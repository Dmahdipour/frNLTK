{"onTitr":"","titr":" بیش از 18 هزار کارت سوخت مهاجر در ایرانشهر باطل شد","describe":" زاهدان - ایرنا - معاون برنامه ریزی فرماندار ایرانشهر در جنوب سیستان و بلوچستان گفت: 18 هزار و 500 کارت سوخت در یک ماه اخیر در راستای شناسایی کارت های مهاجر و مبارزه با قاچاق سوخت در این شهرستان شناسایی و باطل شده است.", "text":"عبدالخالد آهوپا روز یکشنبه در گفت و گو با خبرنگار ایرنا اظهار داشت: با برنامه ریزی صورت گرفته و طی چندین مرحله بازدید کارشناسان از جایگاه های سوخت، تلاش اعضای شورای تامین، پیگیری رفع نواقص و جمع کردن کارت های مهاجر و برخورد با قاچاقچیان سوخت هم اینک تمام مراکز عرضه فرآورده های نفتی مشکل سوخت رسانی ندارند.وی سهمیه بنزین ایرانشهر را 11 میلیون و940 هزار لیتر در ماه اعلام کرد و گفت: این مقدار بنزین در هشت جایگاه این شهرستان عرضه می‌ شود.معاون برنامه ریزی فرماندار ایرانشهر گفت: هم اینک به لحاظ تامین سوخت در این شهرستان هیچ مشکلی وجود ندارد و سوخت کافی به جایگاه‌های عرضه تحویل شده است.به گزارش ایرنا ورود کارت های سوخت از سایر استانها به سیستان و بلوچستان نه تنها مشکلات زیادی برای شهروندان این استان ایجاد کرده بلکه سبب افزایش قاچاق سوخت و هدررفتن سرمایه های ملی شده است به همین سبب بر اساس تصمیم دستگاههای دست اندرکار به ویژه استانداری، فرمانداریها، شرکت نفت، نیروی انتظامی و دستگاه قضایی این قبیل کارتها جمع آوری و با دارندگان آنها برخورد قاطع می شود.ورود این کارت ها سبب سوء استفاده سودجویان و قاچاقچیان سوخت و تشکیل صف های طولانی در مقابل جایگاههای سوخت شهرستانهای مختلف سیستان و بلوچستان شده بود که با اقدام قاطع دستگاههای یادشده و جلوگیری از سوختگیری خودروهای متعلق به قاچاقچیان سوخت هم اینک وضعیت به حالت عادی بازگشته است.ایرانشهر از توابع استان سیستان و بلوچستان در 337 کیلومتری جنوب زاهدان مرکز این استان واقع شده است.7314**3213            "}