{"onTitr":"","titr":" وزیر خارجه هلند: از موضع اروپا درباره برجام حمایت می کنیم","describe":" نیویورک- ایرنا- وزیر خارجه هلند، با بیان مهم بودن توافق هسته ای ایران برای کشورش گفت 'از موضع اروپا درباره برجام پشتیبانی می کنیم.'", "text":"«استف بلاک» وزیر خارجه هلند در گفت وگوی اختصاصی با ایرنا به دیدار با همتای ایرانی خود در حاشیه مجمع عمومی سازمان ملل متحد اشاره کرد و افزود: ما با تاکید بر اهمیت تقویت روابط دو جانبه قوی میان دو کشور و اشتراکات موجود، همچنین درباره نقاط مورد اختلاف صحبت کردیم.وزیر خارجه هلند که کشورش نقش تسهیلگر قطعنامه 2231 را در سال جاری میلادی بر عهده دارد، اضافه کرد: ما درباره موضوعات مختلفی گفت وگو کردیم، از جمله برجام که برای هلند توافقی با اهمیت است. بلاک با بیان اینکه «از موضع اتحادیه اروپا درباره برجام پشتیبانی می کنیم»، اظهار کرد: البته نگرانی های خود را درباره برنامه موشک بالستیک ایران هم مطرح و درباره نقش ایران در سوریه و یمن هم بحث کردیم.وی به اختلاف نظر آمریکا با اروپا درباره برجام اشاره کرد و گفت: به باور من اعمال برخی تغییرات در سیاست های منطقه ای و  محدودیت های موشکی ایران می تواند به گسترش و تقویت روابط دو جانبه کمک کند. وزیر خارجه هلند  تاکید کرد: وجود جنگ افزارهای اتمی در خاورمیانه تهدیدی برای تمام جهان و بی ثباتی در آن نیز تهدیدی برای اروپا می تواند باشد. نشست عالی رتبه هفتاد و سومین مجمع عمومی سازمان ملل متحد از 25 سپتامبر(سوم مهرماه) آغاز شد.اروپام* م.ع*1429**1485            "}