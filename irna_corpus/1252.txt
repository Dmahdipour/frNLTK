{"onTitr":"","titr":" بانک کشاورزی مرکزی 3800 میلیارد ریال تسهیلات پرداخت کرد","describe":" اراک - ایرنا - مدیریت شعب بانک کشاورزی استان مرکزی گفت: سه هزار و 800 میلیارد ریال تسهیلات در نیمه نخست امسال توسط بانک کشاورزی به تولیدکنندگان بخش کشاورزی این استان پرداخت شد.", "text":"«مسعود رضایی» روز پنجشنبه در گفت و گو با ایرنا افزود: این منابع مالی در قالب 17 هزار فقره تسهیلات توسعه ملی، بنگاه های کوچک و متوسط، سرمازدگی باغات انار، مکانیزاسیون، ازدواج، اشتغال روستایی، گلخانه و سرمایه در گردش به متقاضیان پرداخت شده است.وی یادآور شد: 512 میلیارد ریال بهمن ماه سال گذشته از محل اعتبارات اشتغال پایدار روستایی و عشایری به بانک کشاورزی مدیریت استان مرکزی اختصاص یافته که تاکنون 451 میلیارد ریال تسهیلات ارزان قیمت شامل 88 درصد این اعتبارات در قالب 274 فقره طرح جذب و در اختیاز متقاضیان قرار گرفته است.مدیریت شعب بانک کشاورزی استان مرکزی پیش بینی کرد: 100 درصد اعتبارات طرح ملی توسعه اشتغال روستایی و عشایری تا پایان مهرماه امسال از طریق شعب بانک کشاورزی استان جذب و در اختیار متقاضیان قرار گیرد.رضایی گفت: 319 هزار تن گندم مازاد بر نیاز کشاورزان استان مرکزی به ارزش چهار هزار و 188 میلیارد ریال امسال از کشاورزان استان مرکزی خریداری شده است.وی ادامه داد: 2 هزار و 918 میلیارد ریال معادل 70 درصد مطالبات گندمکاران استان مرکزی در شعب بانک کشاورزی به حساب آنان واریز شده است.مدیریت شعب بانک کشاورزی استان مرکزی خاطر نشان کرد: با پرداخت این رقم تمامی مطالبات کشاورزانی تا پایان هفتم مرداد اقدام به تحویل گندم کرده اند پرداخت شده است و بقیه گندمکاران استان نیز نیمی از طلبشان را گرفته اند.بانک کشاورزی با 57 شعبه، 80 دستگاه خودپرداز و 9 هزار و 180 دستگاه کارتخوان با هدف حفظ منابع پایه، تولید ارزش افزوده و اشتغالزایی در راستای رونق تولید در سطح شهرها و روستاهای استان مرکزی به شهروندان خدمت رسانی می کند.1955/6013            "}