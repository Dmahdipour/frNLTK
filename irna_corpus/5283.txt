{"onTitr":"","titr":" جان تری کفش‌هایش را آویخت","describe":" تهران – ایرنا - «جان تری» کاپیتان پیشین چلسی و تیم ملی انگلیس روز یکشنبه از فوتبال حرفه‌ای خداحافظی کرد.", "text":"به گزارش ایرنا به نقل از ایندیپندنت، تری با انتشار پستی در صفحه اینستاگرام خود و تشکر از هوادارانش نوشت: پس از 23 سال فوق‌العاده، تصمیم گرفته‌ام که اکنون بهترین زمان برای بازنشستگی است.وی آخرین بار در استون ویلا پا به توپ شد و خرداد ماه پس از شکست این تیم در برابر فولام و بازماندن از راهیابی به لیگ برتر، تصمیم به جدایی گرفت.تری در سن 14 سالگی به باشگاه چلسی پیوست و چهار سال بعد برای اولین بار برای این تیم توپ زد.وی پس از یک سال بازی در «ناتینگهام فارست» به عنوان بازیکن قرضی، سرانجام جایگاه خود را در چلسی تثبیت کرد و در تابستان 2004 پس از اعلام بازنشستگی «مارسل دسایی»، «خوزه مورینیو» او را به عنوان کاپیتان جدید تیم برگزید.چلسی در زمان حضور وی 18 جام مهم کسب کرد که از جمله آن‌ها می‌توان به پنج دوره قهرمانی لیگ برتر انگلیس و قهرمانی در جام باشگاه‌های اروپا در سال 2012 اشاره کرد.تری که به عنوان یکی از برترین مدافعان نسل خود شناخته می‌شود، 78 بار برای تیم ملی انگلیس به میدان رفت و دو مرتبه به عنوان کاپیتان این تیم برگزیده و هر بار به دلیلی خلع شد. او در سال 2012 پس از اتهام توهین نژادپرستانه به «آنتون فردیناند» هم‌تیمی خود و ارجاع پرونده به دادگاه، تصمیم به خداحافظی از بازی‌های ملی گرفت.خبر بازنشستگی تری در شرایطی اعلام می‌شود که در روزهای گذشته، شایعاتی درخصوص احتمال بازگشت وی به استون ویلا در مقام دستیار «تیری آنری» به عنوان گزینه احتمالی مربی‌گری این تیم منتشر شده بود.شبس ** 9386 **1859            "}