{"onTitr":"","titr":" قاینات مقام نخست تولید زرشک را در کشور دارد","describe":" بیرجند - ایرنا - مدیر جهاد کشاورزی قاینات از آغاز برداشت زرشک از چهار هزار و 658 هکتار باغات این شهرستان خبر داد و گفت: قاینات مقام نخست تولید زرشک را در کشور دارد.", "text":"عبدالحسین سجادی روز چهارشنبه در گفت و گو با خبرنگار ایرنا افزود: پیش بینی می شود امسال 20 هزار تن زرشک تر از باغ های شهرستان برداشت شود که نسبت به سال گذشته افزایش دارد.وی بیان کرد: برداشت زرشک از اواسط مهر آغاز می شود که تا اواسط آبان ماه ادامه دارد و 12 هزار و 800 خانوار در زمینه تولید زرشک در شهرستان فعالیت دارند.مدیر جهاد کشاورزی قاینات گفت: این شهرستان مقام نخست تولید زرشک را در کشور دارد و به دلیل شرایط خاص آب و هوایی منطقه و اختلاف زیاد دمای شب و روز در اوایل پاییز، محصول زرشک منطقه قاینات از کیفیت عالی و رنگ خوبی برخوردار است.وی اظهار داشت: در سال های اخیر محصول زرشک علاوه بر عرضه به صورت خشک به صورت تازه خوری نیز برای تهیه شربت، مربا و چاشنی انواع غذاها استفاده و در مجموع 30 درصد زرشک شهرستان به صورت تازه خوری به بازار عرضه می شود.سجادی افزود: در راستای مدیریت مصرف آب با توجه به خشکسالی های اخیر، در چند سال گذشته حدود 300 هکتار از باغ های زرشک منطقه زیر پوشش شبکه های آبیاری تحت فشار قرار گرفت.وی گفت: 11 واحد فرآوری زرشک شامل کارخانه تولید کنسانتره زرشک، کارخانه تولید شربت زرشک، واحدهای خشک کن زرشک، بسته بندی و صادرات زرشک در زمینه صنایع تبدیلی و تکمیلی این محصول فعال هستند.وی اظهار داشت: سرمای شدید در فروردین ماه امسال و توفان و گرمای شدید در تیرماه، 326 میلیارد ریال خسارت به زرشکاران منطقه وارد کرد.مدیر جهاد کشاورزی قاینات پرداخت 70 میلیارد ریال تسهیلات به زرشکاران، برگزاری پنج کارگاه آموزشی برای زرشکاران منطقه، توزیع یکهزار و 500 کیلوگرم انواع ریزمغذی بین زرشکاران و انجام آنالیز خاک را از جمله خدمات جهاد کشاورزی به زرشکاران قاینات ذکر کرد.شهرستان قاینات در شرق ایران قرار دارد و از شرق به شهرستان زیرکوه و از شمال به خراسان رضوی، از غرب به شهرستان سرایان و از جنوب به شهرستان های درمیان و بیرجند محدود است. شهر قاین مرکز شهرستان قاینات در 110 کیلومتری بیرجند قرار دارد.7556* 6054            "}