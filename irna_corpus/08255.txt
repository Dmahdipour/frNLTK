{"onTitr":"","titr":" رهبر انصارالله: خواهان صلح بدون تجاوزگری و اشغالگری هستیم","describe":" تهران - ایرنا - «عبدالملک الحوثی» رهبر جنبش انصارالله پنجشنبه شب گفت: تسلیم نمی شویم اما در عین حال خواستار صلحی هستیم که در آن دشمن تجاوزی گری و اشغالگری خاک یمن را پایان دهد.", "text":"به گزارش ایرنا به نقل از شبکه تلویزیونی المسیره یمن، الحوثی که به مناسبت سالگرد شهادت «امام زید بن علی (ع)» سخنرانی می کرد، افزود: ما اهل تسلیم نیستیم، دین، شرف و هویت ما اجازه تسلیم شدن را نمی دهد.الحوثی گفت: همزمان با آن که دشمنان درصدد اشغال کشورمان هستند، سکوت و تن دادن به خواسته آنان، شانه خالی کردن از زیر بار مسئولیت است و به این کار سازش می گویند.رهبر جنبش انصارالله به کارشکنی عربستان و هیات دولت مستعفی و فراری در به شکست کشاندن راه حل سیاسی و روند مذاکرات صلح یمن تاکید کرد و افزود: دشمن با تمام تلاش ها برای برقراری صلح مخالفت کرد در حالی که هیات مذاکره کننده صنعا، امتیازهایی را پیشنهاد کرده بود.مذاکرات صلح یمن که قرار بود ششم سپتامبر (15شهریور) در ژنو سوئیس برگزار شود با کارشکنی طرف سعودی برگزار نشد.انصارالله یمن در این باره اعلام کردند که ائتلاف سعودی مجوز فرود هواپیمای عمانی برای انتقال هیات انصارالله را صادر نکرده است. رهبر انصارالله بار دیگر بر لزوم تحرک در برابر تجاوز آشکار دشمنان به یمن پرداخت و تصریح کرد: دست روی دست گذاشتن و سکوت در برابر دشمن قاتل و اشغالگر در حکم تسلیم، خواری، ذلت و خیانت است.الحوثی به محاصره اقتصادی تحمیلی ائتلاف متجاوز بر مردم یمن اشاره کرد و افزود: دشمن دست به محاصره اقتصادی کشورمان زده است، به گونه ای که حتی اجازه ورود گندم را  نمی دهد.وی گفت: دشمن ما را در تمامی ابعاد نظامی، اقتصادی، سیاسی و رسانه ای هدف قرار داده است، اما ما باید در همه زمینه ها با آنان مقابله کنیم.رهبر جنبش انصارالله به دست داشتن و توطئه دشمنان به ویژه آمریکا در بحرانی کردن اوضاع اقتصادی یمن و کاهش ارزش پولی کشورش اشاره و تصریح کرد: سفیر آمریکا در مذاکرات صلح در کویت تهدید کرده بود که ارزش اسکناس هزار ریالی یمن کمتر از ارزش جوهر چاپ آن خواهد شد. وی در پایان از مردم صنعا خواست، در راهپیمایی بزرگ فردا جمعه که به مناسبت سالگرد شهادت امام زید بن علی در صنعا برگزار خواهد شد، مشارکت باشکوهی داشته باشند.«محمد علی الحوثی» رئیس شورای عالی سیاسی یمن نیز پیش از این در خصوص کاهش ارزش پولی ریال گفته بود: باید همه درآمد های ارزی کشور از جمله درآمد حاصل از فروش نفت به بانک مرکزی تحویل داده شود و واردات کالاهای اساسی از منابع ارزی به صورت برنامه ریزی شده صورت بگیرد.وی تاکید کرد: واردات کالا به بندر عدن (جنوب یمن) باید به صورت نقدی و بیطرفانه انجام شود و با اعتماد سازی بانک ها بتوانند از ذخایر خود نزد بانک مرکزی استفاده کنند.پس از سقوط ارزش ریال یمن، در روزهای اخیر خشم و انزجار عمومی بی سابقه ای شهرهای یمن از جمله شهرهای جنوبی آن را فراگرفته است و معترضان خواستار پایان تجاوزگری و محاصره اقتصادی یمن از سوی کشورهای متجاوز عربستان و امارات هستند.ریال یمن در مقایسه با دیگر ارزهای خارجی روند نزولی یافت، به گونه ای هر دلار‌ آمریکا در برابر 750 ریال یمنی داد و ستد شد.ائتلاف متجاوز سعودی بیش از سه سال است که تمامی گذرگاه های دریایی و زمینی یمن را مسدود کرده است و مانع از پرواز هواپیماهای امداد رسانی به این کشور فقیر می شود.شبس**9363*1859            "}