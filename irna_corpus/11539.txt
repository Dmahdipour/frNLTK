{"onTitr":" لیگ دسته سوم کشور    ","titr":" تیم فوتبال شهرداری آستارا بر سفیر نوین قزوین غلبه کرد","describe":" آستارا - ایرنا - تیم فوتبال شهرداری آستارا در نخستین بازی خانگی خود در هفته دوم لیگ دسته سوم کشور، با نتیجه سه بر صفر برابر سفیر نوین آبیک قزوین به پیروزی رسید.", "text":"به گزارش خبرنگار ایرنا،  این مسابقه عصر دوشنبه در زمین ورزشی شهدای سیبلی آستارا برگزار شد و نیمه اول بازی با  یک گل و نیمه دوم با 2 گل تیم شهرداری آستارا به دروازه حریف پایان یافت.گل های شهرداری آستارا را پژمان ثباتی در دقایق 12 و 61 و امین حقده در دقیقه 81 به ثمر رساندند و قضاوت دیدار بر عهده سیاوش خالقی، فرهاد فیاضی و محسن نوری بود. باشگاه فوتبال شهرداری آستارا برای حضور موفق در لیگ دسته سوم کشور، با حسن اشجاری بازیکن سابق تیم ملی به عنوان سرمربی قرارداد همکاری بسته است.این تیم از دو بازی، دو برد کسب کرده و در بازی بعدی خود میهمان تیم شهدای ماکران استان مازندران خواهد بود.در مرحله نخست لیگ دسته سوم کشور 65 تیم در پنج گروه رقابت می کنند و تیم شهرداری آستارا به عنوان نماینده گیلان در این دور از مسابقات، پس از تیم داماش تهران در جایگاه دوم گروه دوم مسابقات قرار دارد.شهرستان بندر آستارا با 91 هزار نفر جمعیت در غرب استان گیلان واقع و سه هزار و 500 ورزشکار در آن ساماندهی شده است.7105 / 7124 /6030            "}