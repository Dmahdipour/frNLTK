{"onTitr":"","titr":" هزار هکتار اراضی مستعد آبیاری نوین در شیروان نقشه برداری شد","describe":" بجنورد- ایرنا-  امور آب و خاک و فنی و مهندسی سازمان جهاد کشاورزی خراسان شمالی گفت: امسال هزار هکتار از اراضی مستعد آبیاری نوین در شیروان مطالعه و نقشه برداری شد.", "text":"بهروز عربی روز سه شنبه در گفت و گو با خبرنگار ایرنا اظهار داشت: بیشترین عملیات اجرای این طرح مطالعاتی در اراضی پایاب سد بارزو اجرا می شود.وی با اشاره به اینکه برای اجرای این طرح 100 میلیارد ریال اعتبار پیش بینی شده است گفت: اراضی مستعد اجرای آن در شهرستان شیروان،  هشت هزار هکتار است.عربی با بیان اینکه تاکنون 6 هزار و 513 هکتار از اراضی این شهرستان به سیستم آبیاری نوین شده است افزود: در سال 99-95، 700 هکتار از اراضی شیروان مجهز به این سیستم شد که برای آن20 میلیارد ریال از محل اعتبارات صندوق توسعه ملی هزینه شد.مدیر امور آب و خاک و فنی و مهندسی سازمان جهاد کشاورزی گفت: برای اجرای آبیاری نوین در اراضی کشاورزی با توجه به نوع سیستم به ازای هر هکتار از 45 میلیون تا 100 میلیون ریال کمک بلاعوض دولت پرداخت می شود.عربی با تاکید بر لزوم اجرای سیستم های آبیاری تحت فشار در اراضی زراعی و باغی به عنوان یکی از راهکارهای مقابله با کم آبی افزود: حمایت ها و تسهیلات دولتی مناسبی برای متقاضیان این گونه سیستم ها در نظر گرفته شده است.شیروان با 157 هزار نفر جمعیت به عنوان دومین شهرستان پرجمعیت خراسان شمالی در 60 کیلومتری شرق بجنورد واقع است که 105 هزار هکتار عرصه کشاورزی و باغی دارد. 7186/ 6042            "}