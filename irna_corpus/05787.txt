{"onTitr":"","titr":" سردار اشتری: پیشگیری اجتماعی مبنای کار پلیس است","describe":" قم - ایرنا - فرمانده ناجا گفت: پلیس، پیشگیری اجتماعی را مبنای کار خود قرار داده و با انجام کارهای پیشگیرانه و اشراف به فضای کشور به خصوص در حوزه جرایم اقتصادی و فرهنگی تلاش می کند با ناهنجاری ها، مقابله به هنگام داشته باشد.", "text":"به گزارش ایرنا، سردار حسین اشتری روز یکشنبه در دیدار با آیت الله محمد تقی مصباح یزدی، رئیس موسسه آموزشی و پژوهشی امام خمینی(ره) افزود: نیروی انتظامی تمام سعی و توان خود را به کار گرفته تا از ارزش های اسلامی دفاع کند و در مقابل ناهنجاری ها بایستد و در این راه حتی اگر تنها هم بماند به وظایف خود عمل خواهد کرد.وی همچنین با اشاره به این که ناجا به طور مستمر با مردم ارتباط دارد و محل پناه ایشان در رویدادهای مختلف است، گفت: پلیس امین مردم است و با کسانی که به حقوق آنان تجاوز می کنند با شدت برخورد می نماید، به همین دلیل شعار امسال هفته نیروی انتظامی « پلیس مقتدر، امین مردم » انتخاب شده است.اشتری در ادامه افزود: بر اساس مصوبه شورای عالی انقلاب فرهنگی، 26 دستگاه در بحث عفاف و حجاب مسئول هستند، اما هیچ کدام به طور جد وارد صحنه نشدند و تنها نیروی انتظامی است که به ماموریت های خود در این حوزه عمل می کند؛ در حالی که برای ساماندهی این موضوع، نیاز به همکاری سایر دستگاه های متولی است. وی بیان کرد: ارتقای فضای دینی و انقلابی در مجموعه نیروی انتظامی در اولویت قرار دارد و تلاش می کنیم با گزینش کارکنان شایسته برای این نهاد به وظایف خود در پیروی از فرامین رهبرمعظم انقلاب و پاسداری از ارزش های انقلاب اسلامی، به خوبی عمل کنیم.** فضای مجازی بلای جان خانواده هااشتری همچنین در دیدار با آیت الله ناصر مکارم شیرازی از مراجع تقلید گفت: امروز فضای مجازی به بلای جان خانواده ها تبدیل شده که در این زمینه پلیس اقدام های پیشگیرانه و کنترلی خود را تشدید کرده است.وی افزود: اگر دستگاه های مختلف در حوزه های فرهنگی و اجتماعی به کمک پلیس بیایند، نیروی انتظامی می تواند خدمت بهتری در عرصه های مختلف از جمله فضای مجازی به مردم ارائه دهد.** رضایتمندی بالای مردم از پلیس همچنین فرمانده نیروی انتظامی در دیدار با آیت الله جعفر سبحانی از مراجع تقلید، گفت: رضایتمندی مردم نسبت به این نیرو افزایش یافته و نتایج بررسی چهار مرکز افکار سنجی خارج از ناجا نشان می دهد، اعتماد مردم نسبت به پلیس تقویت شده است.اشتری بیان کرد: نیروی انتظامی در ماه های گذشته برغم فشار کاری بالا در حوزه های مختلف فرهنگی، اجتماعی و اقتصادی به نتایج رضایت بخشی دست یافته است.وی ادامه داد: در زمینه دفاع از مرزهای کشور و مبارزه با اشکال مختلف فساد نیز نیروی انتظامی به توفیقات قابل توجهی دست یافته است.وی همچنین بیان کرد: در استان قم نیز برنامه های ویژه ای در زمینه پیشگیری و برخورد جدی با جرایم در حال انجام می باشد که رضایت مردم را در پی داشته است.سردار اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید دیدار و گفت و گو کرد.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 1175            "}