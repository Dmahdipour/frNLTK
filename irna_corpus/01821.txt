{"onTitr":" رئیس بنیاد شهید:    ","titr":" افزایش تسهیلات مسکن ایثارگران اجرایی می شود","describe":" تهران- ایرنا- رئیس بنیاد شهید و امور ایثارگران با اشاره به تصویب افزایش سقف تسهیلات مسکن ایثارگران در هیات دولت گفت: این افزایش پس از تصویب در شورای پول و اعتبار اجرایی می‌ شود.", "text":"به گزارش ایرنا از بنیاد شهید، حجت‌الاسلام‌ و المسلمین سید محمدعلی شهیدی روز چهارشنبه در جلسه شورای معاونان بنیاد شهید و امور ایثارگران با بیان اینکه تسهیلات مسکن ایثارگران در سال 97 پس از طرح و بررسی در کمیسیون‌ های تخصصی دولت در جلسه هیات دولت مطرح و به تصویب رسیده است، افزود: بر اساس این مصوبه سقف تسهیلات مسکن ایثارگران به ازای هر واحد مسکونی در شهرهایی با جمعیت بیش از یک میلیون نفر 100 میلیون تومان، در مراکز استان‌ ها 77 میلیون تومان، سایر شهرها 66 میلیون تومان و در روستاها 38 میلیون تومان مشخص شده است.وی اظهار داشت: این رقم در شهرهای جدید معادل سقف تسهیلات مرکز همان استان و با نرخ 4 درصد با مدت بازپرداخت 20 ساله بدون رعایت الگوی مصرف و نوساز بودن مسکن تعیین شده است. این مصوبه پس از ابلاغ به بانک مرکزی باید به تصویب شورای پول و اعتبار برسد.نماینده ولی فقیه در بنیاد شهید افزود: از سال 1392 تا 1396 در مجموع 200 هزار فقره تسهیلات مسکن به ایثارگران پرداخت شده است. در یک سال گذشته نیز 49 هزار و 559 درخواست از سوی ایثارگران برای دریافت وام ثبت شده است که تاکنون 36 هزار و 109 فقره وام مربوط به این درخواست ها جذب شده و مابقی متقاضیان نیز به بانک های عامل معرفی شده اند و امیدواریم که  با طی مراحل قانونی به زودی بتوانند تسهیلات مذکور را دریافت کنند.معاون رئیس جمهوری در خصوص شرایط واجدین دریافت این تسهیلات گفت: خانواده شهدا شامل والدین، همسر و فرزندان شهدا، تمام آزادگان و جانبازان با اولویت درصد ازکارافتادگی، فرزندان جانبازان 70 درصد و همسران جانبازان متوفی با توجه به مفاد قانون جامع خدمات‌رسانی به ایثارگران مشمول دریافت این تسهیلات هستند.رئیس بنیاد شهید و امور ایثارگران با اشاره به تصویب آئین‌نامه اجرایی دیگری با موضوع برقراری کمک معیشت به جانبازان و آزادگان در هیئت دولت گفت: بر اساس این آیین‌نامه بنیاد شهید و امور ایثارگران نسبت به برقراری کمک‌ معیشت به جانباز و آزاده غیر حالت اشتغال که فاقد درآمد و شغل باشد و هیچ ‌گونه خدمات و تسهیلاتی بابت اشتغال از دستگاه‌ها و نهادهای دولتی و عمومی غیردولتی دریافت نکرده باشد، اقدام می ‌کند و این مبلغ معادل حداقل حقوق کارکنان شاغل دولت موضوع ماده (76) قانون مدیریت خدمات کشوری خواهد بود.وی با تبریک هفته نیروی انتظامی و گرامیداشت یاد و خاطره شهدای نیروی انتظامی افزود: نیروی انتظامی به ‌عنوان یکی از ارکان مهم استقرار و حفظ نظم و امنیت داخلی و دفاع از ارزش‌های اسلامی و انقلابی، نقش بزرگی در خدمت به مردم و کشور به عهده دارد و همواره ضمن مجاهدت‌های مستمر در ایفای این وظیفه بزرگ شهدای زیادی را تقدیم انقلاب و کشور کرده است.رییس بنیاد شهید و امور ایثارگران ادامه داد: آرامش و آسایش جامعه و مردم کشورمان در حوزه برقراری نظم و امنیت مدیون مجاهدت و فداکاری عزیزان نیروی انتظامی است که همواره روحیه ایثار و فداکاری را در جامعه زنده نگه داشته‌ اند.اجتمام* 7268*1834            "}