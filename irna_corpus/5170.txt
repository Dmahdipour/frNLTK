{"onTitr":"","titr":" طرح مراقبت از سلامت در خلخال اجرا شد","describe":" اردبیل - ایرنا - معاون دانشکده علوم پزشکی و رییس مرکز بهداشت خلخال گفت: تمام گروه های جمعیتی این شهرستان از بدو تولد تا سالمندی در اجرای طرح تحول سلامت زیرپوشش خدمات مراقبت از سلامت قرار گرفته اند.", "text":"به گزارش ایرنا ، ایرج اعتبار روز دوشنبه در همایش تجلیل از سالمندان روستای شال از توابع بخش شاهرود افزود: در 18 ماه گذشته 13 هزار خدمت به گروه سنی سالمند در مراکز بهداشتی و خانه های بهداشت این شهرستان ارائه شد.وی با اشاره به وضعیت هرم سنی جمعیت کشوری اظهار داشت: میانگین جمعیت سالمند کشور 7 درصد و این شاخص در خلخال بیش از 2 برابر شاخص کشوری بوده و در حال حاضر 15 درصد جمعیت این شهرستان سالمند هستند.او با بیان اینکه جمعیت سالمند این شهرستان 2.5 درصد در مقایسه با سال قبل افزایش یافته ، افزود: در اثر کاهش باروری و افزایش امید به زندگی ، جمعیت نوجوان و جوان کاهش یافته و به جمعیت میانسال و سالخورده افزوده شده است.اعتبار افزود: برغم تلاش های انجام شده در افزایش امید به زندگی و دستاوردهای مثبتی که در نتیجه توسعه اقتصادی، اجتماعی و نظام سلامت حاصل شده جمعیت سالمند افزایش یافته و این برای آینده شهرستان نگران کننده است.وی با تاکید بر اینکه مراقبت های بهداشتی در حوزه سالمندی هزینه بر است، گفت: باید تلاش شود تا فاصله بین امید به زندگی و امید به زندگی سالم را کاهش دهیم.خلخال در جنوب اردبیل قرار دارد.7119/6018            "}