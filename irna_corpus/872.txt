{"onTitr":" همزمان با هفته ناجا    ","titr":" 376 گلزار شهدای استان یزد گلباران شد","describe":" یزد - ایرنا - همزمان با بزرگداشت هفته نیروی انتظامی (13 الی 19 مهر)، عصر پنجشنبه 376  گلزار شهدای انقلاب اسلامی در استان یزد غبارروبی، عطرافشانی و گلباران شد.", "text":"به گزارش خبرنگار ایرنا، این مراسم به نحو باشکوهی با حضور جمعی از خانواده معزز شهدا، ایثارگران، مدیران اجرایی و اقشار مختلف مردم در یزد و 9 شهرستان تابعه استان برگزار شد. این مراسم معنوی در شهرستان یزد با حضور نیروهای نظامی و انتظامی و مردم در گلزار شهدای والامقام در خلد برین (آرامستان) برگزار شد و شرکت‌کنندگان به مقام شامخ شهیدان سرفراز ادای احترام کردند و مزار اسوه‌های ایثار و فداکار انقلاب اسلامی گلباران و عطرافشانی شد. همچنین مشابه این مراسم معنوی و حماسی در 9 شهرستان استان یزد با شرکت قشرهای مختلف مردم ولایی و انقلابی این مناطق برگزار شد. به مناسبت هفته نیروی انتظامی(ناجا) افزون بر 200 برنامه در استان یزد اجرا شد. استان یزد با یک‌میلیون و 138 هزار نفر جمعیت، سه هزار و 850 شهید تقدیم انقلاب اسلامی کرده است . 7536/ 2047            "}