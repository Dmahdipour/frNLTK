{"onTitr":" تارنمای 'ووکس':    ","titr":" سناتور جمهوریخواه طرح مخالفت با جنگ علیه ایران را امضا کرد","describe":" تهران – ایرنا – تارنمای «ووکس» گزارش داد، «رند پال» سناتور جمهوریخواه از طرح دموکرات ها در مورد منع استفاده از بودجه فدرال برای حمله بدون مجوز علیه ایران حمایت و آن را امضا کرد.", "text":"به گزارش پنجشنبه شب ایرنا، ووکس نوشت، این طرح 26 سپتامبر (چهارم مهر) معرفی شده است و امضای پال، آن را به یک تلاش دوحزبی برای محدود کردن مداخله آمریکا در درگیری احتمالی با ایران تبدیل می کند.اما این طرح اقدام نظامی آمریکا بدون مجوز کنگره «در پاسخ به تهدید قریب الوقوع علیه آمریکا» یا «نجات یا انتقال شهروندان و پرسنل آمریکایی» را مجاز می شمارد.«تام اودال» سناتور دموکرات از ایالت نیومکزیکو «قانون منع جنگ مغایر قانون اساسی با ایران 2018» را تهیه کرده و پال نهمین سناتور و اولین سناتور جمهوریخواهی است که آن را امضا کرده است.این طرح ماه گذشته و ساعاتی پس از آن ارائه شده که دونالد ترامپ رئیس جمهوری آمریکا ریاست جلسه ای را در شورای امنیت سازمان ملل بر عهده داشت. این جلسه عمدتا بر ایران و عدم اشاعه هسته ای متمرکز بود. به گزارش ایرنا، اعضای شورای امنیت در این جلسه با خروج ترامپ از برجام به شدت مخالفت کردند.اودال هنگام ارائه طرح خود در بیانیه ای اظهار داشت: کنگره باید اختیارات خود را طبق قانون اساسی اعمال کرده و مانع از حرکت به سوی جنگ شود.وی افزود که ترامپ و متحدانش «ما را به مناقشه نزدیک تر و نزدیک تر کرده، امنیت ملی و منافع دیپلماتیک ما را در مخاطره قرار داده و زنگ خطر را برای متحدان به صدا درآورده اند.»این طرح تازه ترین تلاش کنگره برای محدود کردن اختیارات رئیس جمهوری آمریکا برای آغاز یکجانبه جنگ است.طبق قانون اساسی، کنگره تنها نهادی است که می تواند اعلان جنگ کند. اما برخی روسای جمهوری آمریکا مدعی شده اند که به عنوان فرمانده کل قوا اختیار نامحدودی برای اجرای عملیات های نظامی دارند.سناتور اودال به ووکس گفت: زندگی نیروهای مسلح و سیاست خارجی آمریکا نباید متکی به هوس های رئیس جمهوری باشد، خواه یک رئیس جمهوری دموکرات باشد، خواه جمهوریخواه.شبک**9423**3404            "}