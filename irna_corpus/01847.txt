{"onTitr":"","titr":" رادیو اربعین افتتاح شد","describe":" تهران- ایرنا- «رادیو اربعین» امروز چهارشنبه با حضور جمعی از مسئولان فرهنگی کشور در ساختمان شهدای صدا و سیمای جمهوری اسلامی ایران راه اندازی شد.", "text":"به گزارش خبرنگار اجتماعی ایرنا زائران حسینی می توانند از این پس صدای رادیو اربعین را در کربلای معلی روی موج اف ام ردیف 9/90 مگاهرتز دریافت کنند.زائران اربعین در شهر نجف اشرف نیز می توانند برنامه های این رادیو را روی موج اف ام ردیف 9/91 و 5/95 مگاهرتز دریافت کنند. زائران همچنین می توانند از طریق پیامک 30000955 یا تلفن 02122652776 با این رادیو ارتباط برقرار کنند.در مراسم افتتاح رادیو اربعین پیام آیت الله حسین نوری همدانی درباره اهمیت و جایگاه آئین ملکوتی اربعین قرائت شد.حجت الاسلام سیدعلی قاضی عسکر نماینده ولی فقیه در امور حج، حمید محمدی رئیس سازمان حج و زیارت، حمید احمدی رئیس کمیته فرهنگی ستاد مرکزی اربعین حسینی و مسئول آموزشی بعثه مقام معظم رهبری و برخی از مسئولان صدا و سیما، سازمان حج و زیارت و بعثه مقام معظم رهبری نیز در این مراسم حضور داشتند.* اربعین نمادی از قیام حسینی است  حمید شاه آبادی معاون صدای رسانه ملی گفت: رادیو اربعین برگرفته از نیازهای زائران حسینی از امروز تا دو روز پس از پایان اربعین به پخش برنامه های خود می پردازد.وی افزود: آئین ملکوتی اربعین نمادی از قیام امام حسین (ع) و نقطه عطفی برای رساندن پیام عاشورا است که در این ارتباط تعامل، همراهی و همدلی دو ملت ایران و عراق چشمگیر و قابل توجه است. شاه آبادی خاطر نشان کرد: با توجه به اهمیت و جایگاه حساس آئین معنوی اربعین دشمنان به دنبال ایجاد تفرقه هستند، در حالی که مراسم اربعین اسباب مودت دو کشور است. دشمنان دو کشور ایران و عراق در حالی به دنبال ایجاد تفرقه هستند که آغوش مردم دو کشور برای یکدیگر باز است. وی افزود: رویکرد فرهنگ سازی از دیگر ویژگی های رادیو اربعین است از این رو در برنامه های این رادیو از زبان عربی، اردو و پاکستانی نیز استفاده خواهد شد. اجتمام*1933*1193            "}