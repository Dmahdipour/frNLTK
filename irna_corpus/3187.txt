{"onTitr":"","titr":" تولید آهن اسفنجی در کشور 19 درصد افزایش یافت","describe":" اصفهان-ایرنا- معاون وزیر صنعت، معدن و تجارت و رئیس هیأت عامل ایمیدرو گفت: تولید آهن اسفنجی کشور در 6 ماهه اول امسال 19 درصد افزایش یافته است.", "text":"به گزارش ایرنا، مهدی کرباسیان روز سه شنبه در مراسم معارفه مدیرعامل فولاد مبارکه افزود: افزایش 14 درصدی تولید شمش فولادی، 38 درصدی تولید گُندله و 17 درصدی کنستانتره هم در 6 ماهه نخست سالجاری محقق شده است.وی با بیان این که فولاد یکی از شاخصه های توسعه کشورها محسوب می شود، گفت: 43 درصد از مجموع 2 هزار میلیارد دلاری تجارت جهانی در حوزه صنایع معدنی به فولاد اختصاص دارد.معاون وزیر صنعت، معدن و تجارت اظهار داشت: مدیریت، فرماندهی و راهبری در شرکت های بزرگ نقش اساسی دارد و یک مدیر زمانی موفق می شود که همکاران خوبی داشته باشد.کرباسیان با اشاره به این که فولاد مبارکه باعث اعتبار و آبروی مبارکه، بخش فولاد، ایمیدرو و دولت شده است، افزود: فولاد مبارکه در حوزه زنجیره فولاد، تولید، صادرات، بهره وری و مسئولیت های اجتماعی، اقدامات خوبی انجام داده است.رئیس هیأت عامل ایمیدرو با اشاره به این که فولاد مبارکه نقش حساسی در ایران دارد ، گفت: کشور تا سال 95 وارد کننده گُندله و مواد اولیه بود اما با تلاش مجموعه فولاد مبارکه و برغم تحریم ها و مشکلات اقتصادی و ارزی، صادرات کشور در 6 ماهه اول سالجاری در حوزه فولاد تغییر نکرده است.وی اظهار داشت: یک مدیر زمانی می‌تواند حرکت کند که معاونان و مدیران زیرمجموعه با او همراه باشند و وجود دعواهای درونی در شرکت‌ها، فعالیت‌های آن شرکت‌ها را بسیار کند خواهد کرد.کرباسیان خاطرنشان کرد: مدیرعامل جدید شرکت فولاد مبارکه سال‌ها در حوزه‌های صنعتی فعالیت داشته اما سابقه درخشان او در شهرداری اصفهان بوده است و امیدوارم مدیرعامل جدید در مسیر جدید فولاد مبارکه اقدامات خوبی انجام دهد.وی گفت: از مسؤولان محلی شهرستان مبارکه، استان اصفهان، هیأت مدیره، مدیران، کارکنان و کارگران تقاضامندم که در شرایط تحریم و فشار خارجی با همدلی، وحدت و کمک به مدیرعامل جدید، کماکان الگوی سایر صنایع کشور بویژه فولاد باشند.معاون وزیر صنعت، معدن و تجارت بااشاره به تصویب قانون منع به کارگیری بازنشستگان در مجلس شورای اسلامی یادآور شد: مجلسی‌ها می‌خواهند ما را بیکار کنند و امیدوارم عاقبت ‌بخیر شویم.فولاد مبارکه از شرکت های مشمول اصل 44 قانون اساسی است که تاکنون حدود 70 درصد از سهام آن خصوصی سازی شده است و بدلیل سهم 20 درصدی ایمیدرو در این شرکت، انتخاب مدیر امل باید توسط هیات مدیره آن صورت گیرد. آیین تودیع و معارفه مدیرعامل فولاد مبارکه اصفهان با حضور معاون وزیر صنعت، معدن و تجارت و هیأت عامل ایمیدرو و رئیس و اعضای هیات مدیر فولاد مبارکه و کارگران و پرسنل این شرکت برگزارشد.در این مراسم از زحمات بهرام سبحانی مدیرعامل پیشین فولاد مبارکه قدردانی و حمیدرضا عظیمیان به عنوان مدیرعامل فولاد مبارکه اصفهان معرفی شد.فولاد مبارکه، بزرگترین مجتمع صنعتی کشور و بزرگترین تولیدکننده فولاد تخت در خاورمیانه است.این مجتمع فولادی با سهم بیش از 50 درصدی در تولید فولاد کشور دارای ارزش فعلی 200 هزار میلیارد ریال است. شرکت فولاد مبارکه با داشتن حدود 12 میلیون تُن ظرفیت آهن اسفنجی بزرگترین تولیدکننده آهن اسفنجی در جهان محسوب می شود. مجتمع فولاد مبارکه واقع در 75 کیلومتری جنوب غرب اصفهان دارای 35 کیلومتر مربع وسعت و 17 کیلومتر مربع سالن تولید است.7150 /6027            "}