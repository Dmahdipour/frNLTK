{"onTitr":"","titr":" چهار متخلف زیست محیطی در لرستان دستگیر شدند","describe":" خرم آباد - ایرنا - مدیرکل حفاظت محیط زیست لرستان گفت: 2 گروه 2 نفره متخلف زنده گیری پرندگان شکاری در منطقه کوخه شهرستان دلفان دستگیر شدند.", "text":"مهرداد فتحی بیرانوند روز پنجشنبه در گفت و گو با خبرنگار ایرنا بیان کرد: با هوشیاری نیروهای یگان حفاظت محیط زیست شهرستان دلفان درحین کنترل و جلوگیری از تخلفات زیست محیطی در منطقه بایرخاوه و سنجابی، 2 گروه متخلف که مشغول زنده گیری پرندگان شکاری بودند، دستگیر شدند.وی افزود: یک بهله دلیجه، چهار قطعه کبوتر، چند تور مخصوص زنده گیری پرندگان شکاری و چند تله پرنده گیری از این متخلفان کشف و ضبط شد.مدیرکل حفاظت محیط زیست لرستان اظهار داشت: پرونده این متخلفان پس از تکمیل صورتجلسه اولیه جهت رسیدگی بیشتر به دادگستری شهرستان ارجاع شده است.وی از دوست داران محیط زیست در خواست نمود در صورت مشاهده هرگونه تخلف زیست محیطی مراتب را با سامانه 1540 اطلاع دهند.7273/7274            "}