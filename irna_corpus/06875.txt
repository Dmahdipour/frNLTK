{"onTitr":"","titr":" از فردا کودکان در مهد کودکهای مازندران غذای گرم می خورند","describe":" ساری - ایرنا - مدیرکل بهزیستی مازندران اعلام کرد: از فردا (16 مهر) در تمامی مهدکودک های حاشیه  شهرها و روستاهای سراسر استان طرح یک وعده غذای گرم آغاز می شود.", "text":"سعید آرام روز شنبه در گفت و گو با ایرنا افزود: در این طرح همه روزه برای بیش از 10 هزار کودک یک وعده غذای گرم در مهدهای کودک تامین می شود. وی گفت که طرح یک وعده غذای گرم به مدت 120 روز کاری تا آخر زمستان انجام می گیرد و برای هر کودک 25 هزار ریال سرانه برای هر وعده تخصیص داده شده است. آرام با اشاره به اینکه این طرح برای چهارمین سال است که در مازندران اجرا می شود، افزود: طرح یک وعده غذای گرم بر اساس نیاز سنجی و گزارش وجود سوء تغذیه در مازندران انجام می شود که  ابتدا در مدارس کم برخوردارتر و در برخی از مهدهای حاشیه شهر ها انجام می شود. وی همچنین از افزایش بیش از 12 برابری اعتبار سلامت وعده غذای گرم در این استان خبر داد و اظهار کرد: در دولت تدبیر و امید این اعتبار از 200میلیون تومان در سال به 2 و نیم میلیارد تومان رسیده است .**توانمند سازی پرورشی برنامه امسال بهزیستی در مهدهای کودک مازندرانمدیرکل بهزیستی مازندران گفت: برنامه هایی که امسال برای محتوای مهدهای کودک تدوین کردیم با رویکرد پرورشی بوده و بعد تربیتی دارد و در 900 مهد کودک استان با 30 هزار کودک اجرا می شود.آرام مسئولیت پذیری و توانمندسازی کودکان، توسعه فضای نشاط در جامعه و ایجاد فرصت برای کودکان با نیازهای خاص از جمله اوتیسم اولویت برنامه ریزی های امسال پرورشی و تربیتی برای کودکان اعلام کرد.وی افزود: یکی از برنامه های پایلوت در استان را که در یک منطقه مستعد آسیب و حاشیه در ساری اجرا خواهد شد، 'با من کتاب بخوان' است که در ترویج فرهنگ کتاب و کتابخوانی است.آرام به توزیع کتاب به صورت رایگان در مناطق آسیب پذیراشاره کرد و گفت: 26 مهد حاشیه شهر در منطقه آسیب در استان با 950 دانش آموز داریم که خدمات رایگان دریافت می کنند.مازندران حدود سه میلیون و 300 هزار نفر جمعیت دارد که از این تعداد بیش از 300 هزار نفر تحت پوشش بهزیستی هستند.7335/1899            "}