{"onTitr":"","titr":" بیش از 12 هزار تن آرد بین روستاییان توزیع شد","describe":" همدان-ایرنا- مدیر سازمان تعاون روستایی همدان گفت: از ابتدای سال جاری تاکنون 12 هزار و 330 تن آرد در بین روستاییان این استان توزیع شده است.", "text":"به گزارش روز سه شنبه روابط عمومی سازمان تعاون روستایی استان همدان رضا عباسی افزود: از این میزان 2 هزار و 790 تن آرد خانه ‌پزی روستایی و 9 هزار و 542 آرد خبازی در بین نانوایان توزیع شده است. وی بیان کرد: در راستای خدمات ‌رسانی به روستاییان و کشاورزان و همچنین براساس وظایف محوله سازمان تعاون روستایی، شبکه تعاون در سطح شهر و روستاها اقدام به توزیع آرد و کالاهای اساسی می‌کند. عباسی با بیان اینکه عمده شرکت‌های تعاونی روستایی عامل توزیع آرد روستاییان هستند اعلام کرد: خدمات‌ رسانی به کشاورزان و روستاییان از مهمترین فعالیت‌های شبکه تعاونی روستایی استان همدان محسوب می‌شود. مدیر سازمان تعاون روستایی استان همدان بیان کرد: شبکه تعاون روستایی همدان بیش از 72 واحد فروشگاه مصرف روستایی را در روستاهای استان به ‌صورت فعال دارد. وی هدف از توزیع آرد بین روستاییان را ارایه خدمات بهتر و در راستای حمایت از روستاییان دانست و گفت: از مهمترین مزایای این اقدام تعاونی‌های روستایی، کاهش رفت و آمد روستاییان، صرفه‌جویی در وقت و هزینه است.استان همدان بیش از یک هزار و 30 روستای بالای 20 خانوار دارد.7523/2087            "}