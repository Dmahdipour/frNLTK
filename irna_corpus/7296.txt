{"onTitr":"","titr":" بارش باران در آستانه اشرفیه به 60 میلیمتر رسید","describe":" رشت - ایرنا - رئیس ایستگاه هواشناسی بندرکیاشهر گفت: از زمان آغاز بارندگی ها طی روز گذشته تا ظهر امروز (شنبه) 60 میلیمتر باران در آستانه اشرفیه باریده است.", "text":"علی محجوب در گفتگو با خبرنگار ایرنا میزان بارش باران طی این مدت در بخش بندرکیاشهر را افزون بر 14 میلیمتر ذکر کرد و گفت: سرعت باد در سواحل این شهرستان نیز بین 50 تا 60 کیلومتر در ساعت است.وی ارتفاع موج دریا در سواحل بندرکیاشهر را بین پنج تا شش متر عنوان و اضافه کرد: طبق پیش بینی های هواشناسی ایستگاه بندرکیاشهر ، طی روزهای شنبه و یکشنبه بارش باران بصورت پراکنده در این شهرستان ادامه خواهد داشت.محجوب وضعیت هوای روز دوشنبه در این شهرستان را نیمه ابری تا صاف اعلام کرد و گفت: صبح فردا نیز دمای هوا بین 13 تا 15 درجه سانتیگراد خواهد بود.شهرستان آستانه اشرفیه با دو بخش مرکزی و بندرکیاشهر در 35 کیلومتری شرق مرکز استان گیلان قرار دارد.7287/2007            "}