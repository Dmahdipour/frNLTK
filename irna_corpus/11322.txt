{"onTitr":"","titr":" طرح جنگل کاری 25 هزار هکتار اراضی کشور اجرا می شود","describe":" اردبیل-ایرنا- معاون وزیر جهاد کشاورزی و رئیس سازمان جنگل ها، مراتع و آبخیزداری گفت:تا پایان امسال طرح جنگل کاری 25 هزار هکتار از اراضی کشور از محل اعتبارات صندوق توسعه ملی اجرا می شود.", "text":"به گزارش ایرنا، خلیل آقایی روز سه شنبه در سیزدهمین همایش ملی علوم و مهندسی آبخیزداری و سومین همایش ملی صیانت از منابع طبیعی و محیط زیست در اردبیل افزود: این طرح با هدف کاهش و جلوگیری از انتشار گازهای گلخانه ای در نقاط مختلف کشور عملیاتی شده است.وی صیانت و حفاظت از جنگل های کشور  را ضروری دانست و بیان کرد: با مشارکت همگانی می توان جلوی تخریب جنگل ها و مراتع را گرفت.آقایی با اشاره به توسعه زراعت چوب در کشور گفت: یک سال است بهره برداری از جنگل ها متوقف شده و بحث زراعت چوب در دستور کار قرار گرفته و بر اساس برآورد کارشناسان ارزش اقتصادی زراعت چوب چندبرابر زراعت شالی است.رییس سازمان جنگل ها، مراتع و آبخیزداری کشور از فعالیت 2 هزار کارگاه آبخیزداری در کشور خبر داد افزود: طرح های آبخیزداری با هدف جلوگیری از سیل و هدر رفت آب، گسترش پوشش گیاهی، بهبود شرایط اکولوژیکی، ارتقای وضعیت معیشت آبخیزنشینان و تغذیه سفره های آب زیرزمینی  در 330 شهرستان  و 630 حوزه آبخیز در دست اجراست.  وی ادامه داد: در زمینه مانیتورینگ، متدولوژی و ریسک بحران در حوزه های آبخیزداری تفاهم نامه ای با سازمان خواربار جهانی (فائو) منعقد شده و  از هفته آینده کارشناسان فائو به ایران سفر کرده و امکان همکاری در این زمینه ها فراهم خواهد شد.معاون وزیر جهاد کشاورزی بیان کرد: یکی از خواسته های وزارت جهادکشاورزی از فائو جلوگیری از ریزگردهای کشورهای مجاور ایران است چرا که بیش از 70 تا 80 درصد ریزگردها در ایران منشا خارجی دارند و  از سازمان فائو خواستیم تا  به نقش بین المللی خود در این باره عمل کند.7110/ 1257            "}