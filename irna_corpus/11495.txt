{"onTitr":"","titr":" بخشی از هزینه های ورزشکاران آسیایی خراسان پرداخت شد","describe":" مشهد- ایرنا- معاون توسعه امور ورزش اداره کل ورزش و جوانان خراسان رضوی گفت: این اداره کل پیش از اعزام ورزشکاران آسیایی و پاراآسیایی از این استان به اندونزی مبالغی به آنان پرداخت کرده است.", "text":"امیر زارعی روز سه شنبه در گفت و گو با خبرنگار ایرنا افزود: در این چارچوب مبالغی بین 30 میلیون تا 35 میلیون ریال به همه ورزشکاران، مربیان، کادر فنی و همراهان کاروان خراسان در مسابقات آسیایی و پاراآسیایی پرداخت شد.وی گفت: این مبالغ به واسطه جبران زحمات و برخی هزینه هایی است که ورزشکاران در طول تمرینات برای مسابقات آسیایی متحمل شده اند. در مجموع اعضا این دو کاروان شامل 24 ورزشکار مسابقات آسیایی و 21 ورزشکار پاراآسیایی این مبالغ را دریافت کرده اند.هجدهمین دوره بازیهای آسیایی از 27 مرداد تا 11 شهریور امسال در شهر جاکارتا پایتخت اندونزی برگزار شد. 24 ورزشکار و کادر فنی از خراسان رضوی با شش مدال رنگارنگ از این رقابتها به خانه بازگشتند.سومین دوره بازیهای پاراآسیایی اندونزی نیز در روزهای 14 تا 21 مهر جاری برگزار می شود. 21 ورزشکار و مربی از خراسان رضوی در جمع 209 ورزشکار کاروان آسیایی ایران حضور دارند. 3221/1858            "}