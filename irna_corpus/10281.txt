{"onTitr":" استاد اقتصاد دانشگاه آمریکا:    ","titr":" سیاست دولت و توافق با اروپا دلیل کاهش قیمت ارز است","describe":" نیویورک – ایرنا – استاد اقتصاد دانشگاه سنت ادواردز تگزاس توافق با اروپا و تسهیل روابط بانک مرکزی را دلیل مهم کاهش قیمت ارز دانست و گفت: تصمیم دولت در برداشته شدن محدودیت های ورود ارز به کشور نیز به این مساله کمک کرده است.", "text":"«علی دادپی» روز چهارشنبه در گفت وگوی اختصاصی با ایرنا درباره ترکیدن حباب بازار ارز و سقوط ارزش دلار در برابر ریال افزود: این یک بازار کم عمق است. پیش از این هم گفته ام که 100 درصد مبادلات ارزی مورد نیاز ایران در این بازار صورت نمی گیرد. زیرا بخش عمده ای از منابع ارزی توسط بانک مرکزی و صادرکنندگان قفل شده، این بازار اسکناس ایجاد شده و همیشه بوده و هست. وی ادامه داد: چون همه این بازار را تنها بازاری می دانند که می توانند با هم تعامل کنند و عرضه و تقاضا داشته باشند، نقش بازار مرجع را پیدا کرده است. این دقیقا برخلاف تمام اهداف سیاست گذاری های دولت جمهوری اسلامی است. برای همین من تحولات این روزها را جدی نمی گیرم. این استاد اقتصاد دانشگاه آمریکا اضافه کرد: به باور من یک بازار کم عمق و پرتلاطمی است که نوسانات در آن به جای اینکه چندصد تومانی باشد، چند هزار تومانی است. اگر عمق این بازار بیشتر بود و منابع ارزی بیشتری در آن حضور داشت، نه آن افزایش ها و نه این کاهش را شاهد بودیم.دادپی تاکید کرد: من نگران این بازار هستم چون به عدم تعادل نرسیده است. این وضعیت به عامل سردرگمی و کندی تصمیم گیری منجر شده است که ضد تولید در اقتصاد کشور هستند.**اثر مثبت توافق با اروپا و سیاست دولت استاد اقتصاد دانشگاه سنت ادواردز همچنین، توافق بانکی و تجاری ایران با اروپا، تصمیم های اخیر دولت که به راحتی و افزایش عرضه ارز انجامیده و رشد حبابی بازار بورس را از دلایل کاهش سریع قیمت ارزهای خارجی در برابر ریال دانست.دادپی تصریح کرد: به باور من دلیل نخست این کاهش ادامه دار قیمت ارزهای خارجی، توافق های اخیر با اتحادیه اروپا و تسهیل ارتباطات با بانک های مرکزی اروپاست. نکته دیگر این است که دولت فعالانه محدودیت های نادرست پیشین را برداشته است که از جمله آن پایان دادن به محدودیت وارد کردن اسکناس توسط افرادی است که به کشور داخل می شوند. وی خاطرنشان کرد: نکته دیگر اینجاست که ایران در منطقه دارای امنیت و ثبات است و مردم از دیگر کشورها برای اقامت به ایران می روند. بحث اقامت قانونی در ایران مطرح بوده است و در این مرحله دولت پیشنهاد داده که به کسانی که در ایران سرمایه گذاری می کنند، اقامت می دهد. این کارشناس مسایل اقتصادی تاکید کرد: این سیاستی است که در سایر کشورها برای تشویق سرمایه گذاری خارجی پیاده می شود. در مجموع بخش عرضه شاهد افزایش و راحتی عرضه بوده است و هم اینکه امید به عرضه ارز بیشتر شده است.دادپی البته نسبت به بازار بورس ابراز نگرانی کرد و گفت: در کنار این ما شاهد افزایش غیرمنطقی فعالیت بازار بورس هستیم که حبابی در آن در حال شکل گرفتن است. نقدینگی خرده سرمایه گذاران که می خواهند درآمدی از اندک سرمایه خود داشته باشند در حال حرکت به سوی بورس است.** تعادل بازار در گرو اصلاحات ساختاریاین استاد دانشگاه در پاسخ به این پرسش که نقطه تعادل در بازار ارز ایران کجاست، گفت: این نقطه را نمی توان اکنون تعیین کرد. این یک نقطه تعامل عرضه و تقاضاست. ما بازاری داریم که تمام تقاضا می آید بدون آنکه همه عرضه وارد شود. من نمی توانم نظری بدهم. فقط می توانم بگویم این نوسانات نشان می دهد که بازار تعادل ندارد و نقطه تعادل نه از لحاظ زمانی و نه از لحاظ قیمتی گفتنی نیست.دادپی با رد اینکه می گویند قیمت واقعی دلار فلان مقدار است، افزود: قیمت هر کالایی یا هر برگ بهاداری باید مطابق کارکرد بازار و برداشت های کنشگران بازار از حال و آینده شکل بگیرد. این تخمین های مهندسی، توقعات و رفتار کنشگران را در نظر نمی گیرد. عقلانیت اقتصاد از انسان ها می آید که در شرایط مختلف دست به انتخاب های مختلف می زنند.ایرنا پرسید خیلی از مردم به دلیل نوسانات ارزی نگران دارایی های خود هستند و می پرسند که باید با سرمایه خود چه کنیم. به نظر شما در این شرایط سرمایه گذاری در بازار ارز چقدر تصمیم درستی می تواند باشد؟دادپی با تاکید بر ریسک بالای سرمایه گذاری در بازار ارز گفت: واقعیت این است در چنین شرایطی که افق اقتصاد کشور مبهم است و دولت در تمام عرصه های اقتصادی دخالت می کند، چارچوب تعامل اقتصادی روشن نیست و از طرف دیگر ما با فساد اداری و مالی هم روبرو هستیم، نمی توان به این پرسش به راحتی پاسخ داد. وی افزود: برای همین تنها می توانم واقعیت را بیان کنم که در بازارهای ارز و سهام، نوسانات لحظه ای و روزانه است. اگر افراد برای حفظ ارزش و دارایی خود به سراغ این بازارها می روند، باید بپذیرند که نگاه بلندمدتی به آن داشته باشند و تلاش نکنند در مبادلات روزانه آن شرکت کنند. این استاد دانشگاه آمریکا اظهار کرد: برای شرکت در این مبادلات روزانه، نیاز به اطلاعات به روز و دقیق و واکنش فوری است. اتفاقی که اکنون در بازار ارز افتاده این است که فروش هست و خرید نیست. برای همین بخش فروش، قمیت را پایین می آورد تا خریدار پیدا کند. دادپی تصریح کرد: ما باید اساسا به عنوان سرمایه گذار از خود بپرسیم هدفمان از سرمایه گذاری چیست. اگر هدف ما بلندمدت است، تحولات روزانه کم اهمیت می شود اما اگر هدف ما کسب سود فوری از نوسانات ارزش دارایی است؛ آن وقت بحث دیگری است. شما در این شرایط امروز خریدار می شوید تا وقتی رفت بالا؛ دوباره بفروشید. ولی باید آماده باشید که بازار به دلیل عمق کم؛ نوسانات زیادی دارد که باید به ریسک بالای آن تن بدهند.وی تاکید کرد: اقدام اصولی برای پایان دادن به این نوسانات در بازار ارز به اصلاحات ساختاری در نظام بانکی و گمرکی کشور و تسریع در تجارت بین المللی کشور مربوط است؛ کارهایی که حضور و مشارکت جدی نهادهایی فراتر از بانک مرکزی را می طلبد. برای رسیدن به تعادل، ارگان هایی که بر اقتصاد موثر هستند باید خود را با بانک مرکزی هماهنگ کنند.استاد اقتصاد دانشگاه تگزاس ادامه داد: شفافیت، مبارزه با فساد، حذف نهادهایی که در اقتصاد دخالت می کنند، باز گذاشتن دست بخش خصوصی و اصلاح نظام بانکی گام های ضروری است که جمهوری اسلامی باید بردارد تا بازار ارز را به تعادل برساند. ما شرکت هایی داریم که متعلق به نیمه دولتی یا خصوصی است که هیچ چیزی در آنها شفاف نیست. ما بحث فساد را به حال خود رها کردیم و امروز هزینه آن را می پردازیم.اروپام**م.ع**1429**2040            "}