{"onTitr":" نماینده مجلس:    ","titr":" دولت برای حل مشکلات کشور تلاش می‌ کند","describe":" کرمانشاه - ایرنا - نماینده مردم کنگاور، صحنه و هرسین در مجلس شورای اسلامی با بیان اینکه در استان‌ کرمانشاه همگرایی خوبی در بخش های سیاسی ، اجتماعی و اقتصادی وجود دارد، گفت: دولت برای حل مشکلات کشور علاقه مند است و مجدانه در این زمینه تلاش می کند.", "text":"به گزارش خبرنگار ایرنا، حسن سلیمانی پنجشنبه شب در شورای گفت و گوی دولت و بخش خصوصی که در استانداری کرمانشاه با حضور شریعتمداری وزیر صمت برگزار شد، اظهار داشت: در شرایط کنونی کشور ، باید همه ما برادرانه در کنار هم تلاش کنیم.وی در ادامه اظهار داشت : سیاست های اقتصادی کشور نباید ژله ای باشند و دچار لغزش شوند.سلیمانی افزود: افرادی که قصد واردات کالا دارند ارز دولتی دریافت می کنند اما اشخاصی که خواهان وارد کردن دستگاه ها برای تولید کالاها در کشور هستند دسترسی به ارز دولتی ندارند که باید به این موضوع به صورت جدی رسیدگی شود.وی با بیان اینکه طلب واحدهای صنعتی از دولت به یکی از گرفتاری ها بخش تولید تبدیل شده است، گفت: چند واحد ساخت قطعات خودرو در استان کرمانشاه داریم که طلب آنها هنوز پرداخت نشده است.نماینده مردم کنگاور در مجلس شورای اسلامی عنوان کرد: شرکت های خودرویی پول مورد نیاز خود را از طریق ثبت نام خودرو جمع آوری کرده اند از این رو باید طلب شرکت های قطعه ساز تصفیه شود.به گفته سلیمانی، پس از ایجاد هیجان های ارزی بازار نقدی شده است و ثبت سفارش های تولیدکنندگان امکان دارد دچار مشکل شود.وی همچنین گفت: بازرسان اتاق اصناف که شبانه روز در خیابان تلاش می کنند هنوز طلب خود را دریافت نکرده اند؛ اگر بازرسان پول خود را نگیرند احتمال لغزش آنها در بازار و ایجاد فساد وجود دارد.نماینده مردم کرمانشاه در مجلس شورای اسلامی نیز گفت: از دولت انتظار داریم‌ در زمینه معافیت های مالیاتی در استان‌ کرمانشاه اقدام های اساسی انجام دهد.احمد صفری با اشاره به ظرفیت های صادراتی کرمانشاه عنوان کرد: اعمال سیاست های تشویقی برای صادرکنندگان می تواند سقف صادرات را در استان افزایش دهد.وی با اشاره به معضل بیکاری در‌ کرمانشاه گفت: حل مشکل واحدهای راکد و نیمه تعطیل کرمانشاه یکی از نیازهای اساسی مردم این استان است.این نماینده مجلس موضوع اصل 44 قانون اساسی را برای کرمانشاه دردسرساز دانست و گفت: باید از حراج‌ واحدهای صنعتی کرمانشاه و واگذاری آنها به بخش خصوصی جلوگیری کرد.صفری با بیان اینکه بخش معدن کرمانشاه به تامین زیرساخت ها و خرید تجهیزات نوین نیاز دارد، گفت: استان کرمانشاه ظرفیت های عظیمی در بخش معدن به ویژه غیرطبیعی دارد.نماینده مردم قصرشیرین ، سرپل ذهاب و گیلانغرب در مجلس شورای اسلامی نیز در این جلسه گفت: واحدهای تجاری داخل شهر سرپل ذهاب آسیب دیده اند و باید برای کمک‌ به آنها چاره اندیشی کرد.فرهاد تجری افزود: برای بهبود وضعیت اصناف وعده های بسیاری داده شده است که تاکنون هیچ اقدام عملی انجام‌ نشده است.7445/8068            "}