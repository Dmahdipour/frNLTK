{"onTitr":"","titr":" یادواره شهدای روستای خیارج بویین زهرا برگزار شد","describe":" قزوین - ایرنا - یادواره شهدای روستای خیارج از توابع شهرستان بویین زهرا روز جمعه با حضور محمدباقر نوبخت معاون رییس جمهوری برگزار شد.", "text":"به گزارش ایرنا، در این مراسم که در مسجد امام خمینی (ره) روستای خیارج بویین زهرا برگزار شد، اقشار و گروه های مختلف مردم از جمله جمعی از خانواده معظم شهدا و ایثارگران نیز حضور داشتند.در این مراسم یاد و خاطره شهدای هشت سال دفاع مقدس بویژه شهیدان منطقه و روستای خیارج گرامی داشته شد.نوحه خوانی و عزاداری به مناسبت ایام سوگواری ماه محرم از دیگر بخش های این مراسم بود.عبدالمحمد زاهدی استاندار قزوین،سیده حمیده زرآبادی نماینده مردم قزوین،آبیک و البرز و روح الله بابایی صالح نماینده مردم بویین زهرا و آوج در مجلس شورای اسلامی، آیت الله علی محمدی تاکندی نماینده سابق مردم استان قزوین در مجلس خبرگان رهبری به همراه حجت الاسلام و المسلمین قدرت الله علیخانی نماینده ادوار مجلس از دیگر مسئولان حاضر در یادواره شهدای روستای خیارج بودند.روستای خیارج 38 شهید تقدیم انقلاب و نظام جمهوری اسلامی کرده است.در مجموع استان قزوین دارای بیش از سه هزار شهید سرافراز است.6104*3013            "}