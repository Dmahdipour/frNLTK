{"onTitr":"","titr":" الکل 17 نفر را در کهگیلویه و بویراحمد راهی بیمارستان کرد","describe":" یاسوج- ایرنا- فرمانده انتظامی کهگیلویه و بویراحمد گفت: ظرف چند روز گذشته 17 نفر به دلیل مسمومیت ناشی از مصرف مشروبات الکلی دست ساز به بیمارستان های این استان منتقل شدند.", "text":"سردار مهدی انصاری روز چهارشنبه در گفت و گو با خبرنگار ایرنا اظهار داشت: در پی مصرف مشروبات الکلی دست ساز در این استان تاکنون 2 نفر از مسموم شدگان فوت شدند و 2 نفر دیگر در کما هستند.وی افزود: سه نفر از این مسموم شدگان دانشجویان دانشگاه علوم پزشکی یاسوج بوده اند.سردار انصاری عنوان کرد: تعداد زیادی از آن ها نیز تاکنون ترخیص شده اند.مرگ های ناشی از مصرف الکل در چند حالت اتفاق می افتد یکی از این حالت ها بروز مسمومیت در اثر غلظت بالای الکل در این دسته از نوشیدنی ها است که فرد را به کما برده و در نهایت منجر به مرگ وی می شود.دسته ای دیگر در نتیجه مصرف به صورت همزمان با مواد مخدر یا داروهای شبه مخدر ایجاد می شود و دسته سوم مرگ در اثر مسمومیت با متانول است که بیشتر در مصرف مشروبات تقلبی دیده می شود.غلظت الکل اتانول (الکل طبی )در خون هرچه بیشتر باشد مسمومیت با آن هم بیشتر است و در صورتی که همراه با الکل چوب (متانول )باشد منجر به کوری و در غلظت بالاتر منجر به مرگ خواهد شد .در مشروباتی که به صورت دست ساز و در کارگاه های خانگی تولید می شود، ناخالصی هایی از متانول یا همان الکل چوب دیده می شود ضمن آنکه معمولا به این مشروبات داروهایی مانند ترامادول، دیازپام و متادون نیز اضافه می کنند که مصرف همزمان الکل با این داروها احتمال مرگ ناشی از مصرف الکل را بالا می برد.این روزها در کشور خبر های زیادی مبنی بر مسمومیت افراد و مرگ ناشی از مصرف مشروبات الکلی دست ساز شنیده می‌شود.مسمومیت با الکل در روزهای اخیر در چندین استان گزارش شده، تاکنون 263 فرد مسموم شده با الکل در بیمارستان ها پذیرش شده اند، از این تعداد 24 نفر فوت شدند (سه نفر مرگ مغزی) و 217 نفر هنوز بستری هستند که 15 نفرشان در بخش مراقبت ویژه هستند.این مسمومیت ها در استان های هرمزگان، استان های خراسان شمالی، البرز و کهگیلویه و بویراحمد گزارش شده است. 9868/6110            "}