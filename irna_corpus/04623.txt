{"onTitr":" معاون استاندار کرمانشاه:    ","titr":" در کنار صادرات باید به واردات هم توجه کنیم","describe":" کرمانشاه - ایرنا - معاون هماهنگی امور اقتصادی و توسعه منابع استاندار کرمانشاه گفت: باید در کنار صادرات به کشور عراق، به بحث واردات از این کشور نیز توجه کنیم.", "text":"به گزارش خبرنگار ایرنا، هدایت حاتمی روز دوشنبه در نشست کارگروه توسعه صادرات غیرنفتی که در استانداری کرمانشاه برگزار شد، اظهار داشت: مجموعه مدیریت استان کرمانشاه به دنبال ایجاد جانی دوباره در حوزه تجارت خارجی است.وی با بیان اینکه صادرات یک هنر است، افزود: کرمانشاه یکی از استان های جدی در تجارت خارجی محسوب می شود، از این رو صنایع تولیدی استان باید به صورت جدی در زمینه تجارت خارجی وارد شوند.معاون استاندار کرمانشاه تاکید کرد: دستگاه های اجرایی موظف هستند که زیرساخت های لازم را فراهم کنند تا محصولات تولیدی دیگر نقاط کشور نیز از مرزهای کرمانشاه روانه عراق شوند.حاتمی با بیان اینکه نتوانسته ایم در زمینه واردات به خوبی عمل کنیم، گفت: کشور سالانه به واردات چهار میلیون و 500 هزار حلقه لاستیک نیاز دارد که بخشی از آن از طریق کوله بری و واردات غیررسمی تامین می شود.وی افزود: ما نیاز داریم که وارد کنندگان رسمی در زمینه واردات عمده لاستیک فعالیت کنند تا نیازهای کشور به خوبی برطرف شوند.معاون هماهنگی امور اقتصادی و توسعه منابع استاندار کرمانشاه با بیان اینکه باید موضوع واردات را در کرمانشاه جدی بگیریم، اظهار داشت: اتاق های بازرگانی و اصناف باید در زمینه واردات به صورت جدی وارد میدان شوند و وارد کنندگان بزرگ را در این زمینه فعال کنند.حاتمی ، تهیه طرح صادراتی برای محصولات تولیدی داخل استان را ضروری دانست و اعلام کرد که هزینه های لازم به منظور تامین این طرح تامین خواهد شد.وی بر لزوم تهیه طرح جامعه توسعه برای بازارچه های مرزی استان نیز تاکید کرد و گفت: تا جایی که امکان دارد از ظرفیت های بخش خصوصی برای توسعه مرزها استفاده کنیم.معاون استاندار کرمانشاه همچنین اعلام کرد که در حال برنامه ریزی در بحث کوله بری هستیم تا در این زمینه به نتیجه برسیم.استان کرمانشاه سالانه بیش از 2 میلیارد دلار صادرات دارد.7445/8066            "}