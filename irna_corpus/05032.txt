{"onTitr":"","titr":" مدال برنز بازی های پاراآسیایی به تنیسور آذربایجان غربی رسید","describe":" ارومیه- ایرنا- رییس هیات جانبازان و معلولان آذربایجان غربی گفت: 'حسن جانفشان' تنیسور جانباز و ملی پوش اشنویه ای با قبول شکست مقابل حریف کره ای در مرحله نیمه نهایی از رسیدن به فینال بازماند و صاحب گردن آویز برنز شد.", "text":"علی امان زاده روز دوشنبه در گفت و گو با خبرنگار ایرنا افزود: جانفشان امروز در مصاف با 'چا سویونگ' /CHa soyong/  از کره جنوبی با نتیجه سه بر صفر شکست خورد.وی بیان کرد: در این دیدار سویونگ به ترتیب با نتایج 11-1، 11-8 و 11-6 مقابل جانفشان به برتری رسید و راهی فینال شد. وی با اشاره به اینکه جانفشان در نخستین دیدار خود مقابل حریفی از کشور میزبان به برتری رسیده بود، ادامه داد: این تنیسور اشنویه ای روز گذشته در دومین دیدار خود با نتیجه سه بر یک مقابل &#39;پارک جین سئول&#39; /Park jin seuol/ از کره جنوبی شکست خورد ولی در ادامه با پشت سر گذاشتن &#39;ماتسو میتسوهیرو&#39; /Matso mitso hiro/ و &#39;مینامی نوبوهیرو&#39; /Minami nober hiro/  (هر 2 از ژاپن) راهی دیدار نیمه نهایی شد و تنها ورزشکار مدال آور تیم ملی تنیس روی میز کشورمان در بین پنج ملی پوش ایران لقب گرفت.رییس هیات جانبازان و معلولان آذربایجان غربی گفت: جانفشان به همراه مجید عربی از تهران، مهدی معصومی از یزد، جواد فولادی از آذربایجان ‌شرقی و الهام چزانی پینگ پنگ بازان اعزامی به رقابت های پاراآسیایی جاکارتا 2018 هستند. امان زاده اضافه کرد: &#39;سیامند رحمان&#39; قویترین وزنه بردار معلول جهان دیگر ورزشکار اعزامی آذربایجان غربی است و به طور یقین یکی از شانس های مسلم کاروان ایران در بازی های آسیایی جاکارتا به شمار می رود که طی چند روز آینده به مصاف حریفان می رود. به گزارش ایرنا حسن جانفشان جانباز جنگ تحمیلی از سال 1385 عضو تیم ملی تنیس روی میز ایران بوده و تاکنون 18 مدال آسیایی، جهانی و بین المللی برای ایران اسلامی به ارمغان آورده است. این ورزشکار ملی پوش جانباز با توجه به درخشش در مسابقات جهانی اوپن تایوان و کسب مدال طلای این رشته در بخش انفرادی و همچنین کسب عنوان چهارمی مسابقات آسیایی و اقیانوسیه و بالا بردن رنکینگ جهانی خود از سوی فدراسیون، موفق به کسب سهمیه پاراالمپیک 2012 لندن شده بود. وی با شایستگی به فینال بازی های پاراآسیایی 2014 اینچئون کره جنوبی رسیده بود ولی در رقابت فینال نتوانست &#39;کیم مینجیو&#39;، حریف کره ای خود را شکست دهد و با قبول شکست سه بر صفر به نایب قهرمانی و مدال نقره رسید. حسن جانفشان در جریان مسابقات جهانی 2016 اندونزی مدال نقره تیمی و برنز انفرادی را بر گردن آویخت. سومین دوره بازی های پاراآسیایی از 14 تا 23 مهر ماه با حضور 2 هزار و 880 ورزشکار از 41 کشور در 18 رشته ورزشی در شهر جاکارتا اندونزی در حال برگزاری است.7156            "}