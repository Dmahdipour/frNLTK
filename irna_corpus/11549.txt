{"onTitr":" جهانگیری:    ","titr":" سرافرازانه از دوره سخت خارج می شویم","describe":" تهران - ایرنا - معاون اول رییس جمهوری گفت:می دانیم شرایط کشور دشوار است، مردم با فشار زیادی روبرو هستند و با سختی زیادی دست و پنجه نرم می کنند، اگر فرهیختگان، شخصیت ها و جریان های سیاسی و همه ملت فعالانه وارد شوند از این دوره سخت سرافرازانه و در کوتاه ترین زمان خارج می شویم.", "text":"به گزارش خبرنگار سیاسی ایرنا، «اسحاق جهانگیری» روز سه شنبه در آیین بهره برداری همزمان از یک هزار و 700 فضای آموزشی، ورزشی و پرورشی در سراسر کشور که از طریق ویدئو کنفرانس انجام شد، در سخنانی، شرایط ایران را خطیر توصیف کرد و افزود: این وضعیت به معنای بن بست نیست اما کشور زورگویی مثل آمریکا فشار جدی از نظر اقتصادی، سیاسی ، رسانه ای و روانی به ما تحمیل کرده است. وی نشست امسال مجمع عمومی سازمان ملل را یک نمونه از مصاف بین ایران و آمریکا ذکر کرد و یادآور شد: رییس جمهوری آمریکا از تمام ابزارهایی که می توانست اعم از رسانه، سازمان ملل و شورای امنیت  استفاده کرد تا علیه ایران با زبان قلدری و بی ادبانه مطالبی بگوید و نظر افکار عمومی جهان را به خود معطوف کند اما نتیجه برعکس شد. معاون اول رییس جمهوری ادامه داد: دکتر روحانی در نیویورک تلاش کرد که با توجه به تمدن و سابقه فرهنگی ملت به شرایطی که ترامپ ساخته، پاسخ دهد و از ایران یک کشور با منطق، استدلال و توانمند به نمایش بگذارد که افکار عمومی بر آن قضاوت کند. جهانگیری همچنین گفت: اجلاس شورای امنیت که 15 کشور حضور داشتند باز هم به نمایشی از مظلومیت ایران و بی منطقی آمریکا تبدیل شد، 14 عضو این شورا در سخنرانی های خود از منطق و قانونمندی ایران در مقابل بی منطقی و بی تعهدی آمریکا سخن گفتند. وی افزود: فکر می کنم همین صحنه کفایت می کند که نشان دهد در چه جایگاه منطقی قرار گرفته ایم. معاون اول رییس جمهوری تصریح کرد: می دانیم شرایط کشور دشوار است و مردم با فشار زیادی روبرو هستند و با سختی زیادی دست و پنجه نرم می کنند که بخشی از این فشارها و سختی ها داخلی و بخشی نتیجه تحریم های آمریکا است. جهانگیری همچنین گفت: مهم این است که ایران ظرفیت زیادی از نظر منابع انسانی دارد و همانطور که امروز شاهد هستیم نخبگان و فرهیختگان در هر نقطه ای که احساس کنند کشور نیاز به آنها دارد به سهم خود وارد عرصه می شوند. وی تاکید کرد: اگر نخبگان، فرهیختگان، شخصیت هاو جریان های سیاسی و همه ملت در این مسیر قرار گیرند از این دوره سخت سرافرازانه بیرون می آییم و حتی می توان گفت که در کوتاه ترین مقطع حتی چند ماه آینده از این شرایط خارج می شویم. وی اضافه کرد: بخشی از این فشارها روانی است که عده ای می خواهند از این شرایط سوءاستفاده کنند، شاهدیم که با فضای روانی مدام این شرایط تغییر می کند. معاون اول رییس جمهوری با عذرخواهی از مردم به خاطر فشارها و کمبودها، تصریح کرد: با برنامه ریزی موفق خواهیم شد و اطمینان می دهم مدیریت کشور و رهبری نظام در این جهت تلاش می کنند تا فشارها از دوش ملت برداشته شود. **آموزش و پرورش نقطه کانونی و اصلی تعلیم و تربیت است.جهانگیری در بخش دیگری از سخنان خود به جایگاه ویژه تعلیم و تربیت اشاره کرد و گفت: اگر از نگاه توسعه ای به کشور بنگریم، آموزش و پرورش و مدرسه نقطه کانونی و اصلی تعلیم و تربیت است.وی افزود: اگر فردی به دنبال سرمایه گذاری بوده، ضروری ترین و موثرترین نقطه از نظر اقتصادی و پربازده بودن، تعلیم و تربیت است.وی ادامه داد: باید به مدرسه به عنوان مهم ترین کانون توسعه کشور نگاه کرد، امکانات فیزیکی مورد نیاز برای دانش آموزان که می خواهند تعلیم ببینند و خلاق باشند از پیش نیازهای اصلی است.معاون اول رییس جمهوری اظهار داشت: برای این که آموزش و پرورش خلاق داشته باشیم که آینده کشور را تضمین کند و افق های روشنی پیش روی کشور قرار دهد، حتما باید به خلاقیت به طور جدی بپردازیم و این راهکاری است که از سیاست گذاری تا مدیریت و معلمین سرلوحه کار خود قرار دهند.جهانگیری، سال تحصیلی جدید را به ملت ایران و بویژه دانش آموزان تبریک گفت و ابراز امیدواری کرد در این سال تحصیلی شاهد تحولات بیشتر در بخش آموزش و پرورش باشیم. وی افزود: به دلیل فراگیری آموزش و پرورش کسی با آن بیگانه نیست، البته این حوزه با محدودیت هایی هم روبرو است که معلمین و امکانات آموزشی و پرورشی را شامل می شود که بخشی به دلیل شرایط کشور و بخشی هم شاید بی دقتی دربرنامه ریزی است و آنطور که شایسته بوده در تقسیم اعتبارات توجه نشده باشد. معاون اول رییس جمهوری خاطرنشان کرد: باوجود همه این محدودیت ها در سال تحصیلی گذشته و جدید بودجه آموزش و پرورش در بخش های عمرانی و جاری تامین شد. به گزارش ایرنا، جهانگیری در این مراسم از خیر مدرسه ساز دبستان فرزانه 3 و رییس جامعه خیرین مدرسه ساز با اهدا لوح توسط تقدیر شد.جهانگیری امروز با حضور در مدرسه پسرانه خیر ساز فرزانه 3 واقع در منطقه یک تهران این واحد آموزشی را افتتاح و به همراه وزیر آموزش و پرورش و استاندار تهران از برخی کلاس های درس این مدرسه بازدید کرد. مدرسه خیر ساز فرزانه 3 در زمینی به مساحت دو هزار و 500 متر مربع احداث شده و دارای 18 باب کلاس درس و 2 باب آزمایشگاه و کارگاه است.یک هزار و 700 فضای آموزشی، ورزشی و پرورشی در قالب ۸۰۰۰ کلاس درس و یک میلیون متر مربع زیربنا در سطح کشور که با مشارکت خیرین مدرسه ساز احداث شده است امروز با حضور معاون اول رییس جمهوری به طور همزمان از طریق ویدئو کنفرانس مورد بهره برداری قرار گرفت.این مدارس در استان های خراسان رضوی ، سیستان و بلوچستان و خوزستان قرار دارند.سیام**1053**9314**1336            "}