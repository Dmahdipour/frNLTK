{"onTitr":"","titr":" افزایش 90 درصدی ارزش معاملات هفتگی بورس منطقه ای مازندران","describe":" ساری - ایرنا - هفته جاری یک هزار و 125 میلیارد ریال سهام طی پنج روز کاری در تالار بورس منطقه ای مازندران معامله شد که نسبت به هفته قبل از لحاظ ارزش 90 درصد رشد نشان می دهد .", "text":"به گزارش خبرنگار ایرنا ، هفته گذشته بیش از 669 میلیارد ریال سهم در بورس مازندران داد و ستد شده بود .علاوه بر این این هفته 353 میلیون و 170 هزار و 829 سهم در تالار بورس مازندران داد و ستد شد که از لحاظ تعداد سهام نیز نسبت به هفته گذشته 37 درصد رشد داشت. این هفته هم مانند هفته قبل کفه ترازوی معاملات به سمت خرید سهام سنگین تر بود و فعالان بازار سرمایه 669 میلیارد ریال سهم خریداری و 456میلیارد ریال سهم را به فروش رساندند.سهام بانک تجارت، بانک ملت، شرکت سرمایه گذاری پردیس، صنایع ملی مس ایران و پالایش نفت اصفهان به ترتیب بیشترین ارزش معاملاتی هفته جاری را به خود اختصاص دادند .شاخص قیمت سهام این هفته هم روند سعودی داشت و با چهار هزار و 923 واحد افزایش به 185 هزار و 559 واحد رسید که بالاترین میزان خود در تاریخ بورس کشور بود.هفته پیش شاخص قیمت ها بیش از 23 هزار واحد افزایش داشت که بخشی از دلایل آن نوسانات بازار ارز و عدم اعتماد به بازار آن بودکه فعالان بازار سرمایه را به سرمایه گذاری به سمت بورس کشید. این هفته هم با توجه به کاهش ناگهانی ارزش ارز و فلزات گرانبها و افزایش ریسک در این بازارها، توجه به سهام بورس بیشتر و در نتیجه منجر به افزایش خرید و فروش در تالار های بورس کشور از جمله مازندران شد.  7335/1654            "}