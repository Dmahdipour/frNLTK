{"onTitr":"","titr":" بیش از 5 هزار کودک فلسطینی در سه سال اخیر بازداشت شدند","describe":" غزه - ایرنا - «عبدالناصر فروانه» اسیر آزاد شده فلسطینی و فعال حقوق اسیران  گفت که حدود 5 هزار و 200 کودک فلسطینی از آغاز «انتفاضه قدس» در مهر ماه سال 94 تاکنون از سوی رژیم صهیونیستی بازداشت شده اند که 24 درصد از دستگیرشدگان فلسطینی را شامل می شود.", "text":"وی روز سه شنه در گفت وگو با ایرنا با یادآوری اینکه اشغالگران صهیونیست از ابتدای انتفاضه قدس همه توان و امکانات خود را برای سرکوب مردم و بازداشت و شکنجه اسرا به کار گرفته اند، افزود: هدف این وحشی گری ها، ایجاد رعب و وحشت در میان فلسطینیان برای متوقف کردن و شکستن اراده شان است در مقاومت است.فروانه همچنین ادامه داد: شاید خطرناکترین مساله ای که انتفاضه شاهد آن بوده، افزایش تجاوزات به حقوق کودکان فلسطینی و تصویب مجموعه قوانینی با هدف گسترده کردن دامنه بازداشت کودکان و صدور حکم در حق آنان است.این پژوهشگر فلسطینی با یادآوری اینکه صهیونیست ها با زیر پا گذاشتن کنوانسیون های بین المللی از این حربه استفاده می کنند، گفت: همه آمارها و اطلاعات نشان می دهد که کودکان فلسطینی بازداشت شده از سنین مختلف هستند و از سال 2011 به شکل مضاعفی بازداشت ها علیه آنها افزایش یافته است.وی توضیح داد: گفته ها و مشاهدات کودکان بازداشت شده، پرده از جنایت های اسرائیلی ها کنار می زند و حجم تجاوز آنان به حقوق بشر را نشان می دهد و تاکیدی بر این است که تمرکز روی کودکان برای دستگیری و شکنجه، بخشی از سیاست های رسمی و برنامه ریزی صهیونیست ها است.فروانه همچنین به شهادت «فاطمه طقاطقه» 15 ساله از اهالی شهرک «بیت فجار» جنوب «بیت لحم» دو ماه پس از اسارت اشاره کرد و افزود:او را در حالی بازداشت کردند که مجروح شده و به کما رفته بود و با وجود وخیم بودن وضعیتش، صهیونیست ها، او را در بازداشت نگه داشتند و آزادی طقاطقه را نپذیرفتند تا اینکه به شهادت رسید.این اسیر آزاد شده فلسطینی، تلاش های اشغالگران را دست و پا زدن آنان از وحشت از آینده عنوان کرد و از همه نهادهای بین المللی از جمله یونیسف خواست تا برای حمایت از کودکان فلسطینی هر چه زودتر دست به کار شوند، چرا که همچنان بیش از 300 کودک در بند رژیم صهیونیستی هستند.شبد**خاورم**2054 **1010            "}