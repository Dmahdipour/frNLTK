{"onTitr":" نماینده ویژه وزیر خارجه آمریکا در امور سوریه:    ","titr":" واشنگتن برای سوریه ای بدون ارتباط با ایران تلاش می کند","describe":" تهران – ایرنا – «جیمز جفری» نماینده ویژه وزیر خارجه آمریکاو «جوئل ریبرن» فرستاده ویژه آمریکا در امور سوریه در بیانیه ای مشترک اعلام کردند که واشنگتن برای ایجاد سوریه ای بدون ارتباط با ایران تلاش می کند.", "text":"به گزارش سه شنبه شب ایرنا از رسانه های عربی، در بیانیه مشترک نمایندگان آمریکا در امور سوریه آمده است: قصد داریم تا به راه حل سیاسی دست پیدا کنیم که سوریه ای جدید، امن و با ثبات بدون ارتباط با ایران ایجاد شود که از تروریسم حمایت نمی کند و همسایگانش را نیز تهدید نمی کند و عاری از سلاح های کشتار جمعی است.سوریه از سال 2011 با تشکیل گروههای تروریستی از جمله داعش که به گفته رئیس جمهور فعلی آمریکا در دوران مبارزات انتخاباتی توسط واشنگتن تشکیل شد، درگیر جنگ های ویرانگر داخلی است که هزاران قربانی و میلیون ها آواره داشته است.در این بیانیه تاکید شده است که آمریکا کمکی به بازسازی سوریه نخواهد کرد مگر در صورتی که در روند سیاسی سوریه که زیر نظر سازمان ملل متحد است پیشرفتی حاصل شود.همچنین در این بیانیه آمده است: رئیس جمهوری آمریکا تاکید دارد که هدف باید تلاش برای از سرگیری روند صلحی است که زیر نظر سازمان ملل متحد است. بیانیه نمایندگان آمریکا در امور سوریه همچنین تاکید دارد که آمریکا ایمان دارد راه حل نظامی راه حل مناسبی برای بحران سوریه نیست و هیچ جایگزینی برای راه حل سیاسی وجود ندارد.ایران، روسیه و ترکیه نشست های سه جانبه ای را در سطح کارشناسان و روسای جمهور که به توافق آستانه مشهور است برای ایجاد صلح و امنیت در سوریه برگزار کرده اند که حاصل آن تشکیل مناطق امن در این کشور و بازگشت پناهندگان بوده است. شبک**9365**1908            "}