{"onTitr":"","titr":" مسابقات انتخابی تیم‌ ملی شطرنج کارگری کشور در اهواز آغاز شد","describe":" اهواز - ایرنا - رییس هیات شطرنج خوزستان گفت: رقابت‌ های قهرمانی کشور و انتخابی تیم‌ ملی شطرنج کارگری چهارشنبه به میزبانی خانه شطرنج اهواز آغاز شد.", "text":"عبدالامیر خطیب زاده روز چهارشنبه در گفت و گو با خبرنگار ایرنا بیان کرد: چهارمین دوره مسابقات شطرنج کارگری کشور و انتخابی تیم‌ ملی با عنوان یادواره 'شهدای حمله تروریستی اهواز'، از 11 تا 14مهر  در اهواز برگزار می شود.وی با بیان اینکه این رقابت ها با حضور 20 تیم از سراسر کشور برگزار می شود گفت: استان‌ های اصفهان، البرز، ایلام، بوشهر، تهران، خراسان جنوبی، خراسان رضوی، زنجان، فارس، قزوین، کرمان، کرمانشاه، کهگیلویه و بویراحمد، گیلان، لرستان، مرکزی، یزد و تیم‌ های منطقه آزاد اروند، فولاد اکسین خوزستان و شرکت غدیر آب خوزستان، در این رقابت ها با یکدیگر به رقابت می پردازند.وی به حضور شطرنج بازان مطرح کشور در این رقابت ها اشاره کرد و افزود: خوزستان برای سومین بار میزبان این دوره از رقابت‌ ها است و ورزشکاران خوزستان در قالب سه تیم با دیگر رقبای خود پیکار می کنند.وی ادامه داد: نفرات برتر این رقابت ها تیم ملی ایران را در مسابقات جهانی شطرنج همراهی می کنند.9879/ 6037            "}