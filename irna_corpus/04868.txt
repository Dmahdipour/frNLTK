{"onTitr":"","titr":" یادواره شهدای تاکستان برگزار شد","describe":" قزوین - ایرنا - یادواره شهدای گرانقدر تاکستان روز دوشنبه با حضور جمعی از مسئولان و مردم این شهرستان برگزار شد.", "text":"به گزارش ایرنا، اقشار و گروه های مختلف مردم از جمله خانواده معظم شهدا و همچنین ایثارگران در این مراسم معنوی و روح بخش که در مسجد امام حسن مجتبی (ع) تاکستان برگزار شد، حضور پیدا کردند.در این مراسم که از پیش برنامه های کنگره سرداران و سه هزار شهید استان قزوین بود، حاضران ضمن گرامیداشت یاد و خاطره شهدای سرافراز انقلاب اسلامی بویژه شهیدان تاکستان با همراهی مداحان اهل بیت به مناسبت ایام عزاداری محرم و صفری به سوگواری پرداختند.حجت الاسلام عبدالله حاجی صادقی نماینده ولی فقیه در سپاه پاسداران در این مراسم با گرامیداشت یاد و خاطره شهدا، گفت: عزت و سربلندی نظام جمهوری اسلامی به برکت رشادت ها و جانفشانی های شهیدان بدست آمده است.وی با بیان اینکه خون شهیدان این انقلاب و نظام را بیمه کرده است، افزود: برای گذر از پیچ ها و گردنه ها باید مسیری که شهدا انتخاب کردند را برگزینیم.حجت الاسلام حاجی صادقی اظهار داشت: شهدا جانانه در مقابل جبهه کفر ایستادگی کردند و در راه خدا به جهاد پرداختند و شهادت مزد و پاداش شجاعت و ایمان آنان بود.شهرستان تاکستان 450 شهید سرافراز به انقلاب و نظام جمهوری اسلامی تقدیم کرده است.تاکستان به مرکزیت شهری به همین نام در غرب استان قزوین قرار دارد.3013            "}