{"onTitr":"","titr":" میزان تصادفات استان اردبیل بالای میانگین کشوری  است","describe":" اردبیل - ایرنا - فرمانده انتظامی استان اردبیل گفت: میزان تصادفات در این استان از میانگین کشوری بالا است و باید با راهکارهای لازم و ارتقای ایمنی جاده ها میزان آن کاهش یابد.", "text":"به گزارش ایرنا ، سردار حسین عبدی روز سه شنبه در همایش راهوران محله در فرمانداری اردبیل افزود: یکی از عوامل تصادفات این استان سرعت غیرمجاز است و لازم است رانندگان با رعایت موارد ایمنی از سرعت غیرمجاز در جاده ها بکاهند.وی با بیان اینکه آموزش مبنای کار پیشگیری از تصادفات است، گفت: استفاده از ظرفیت دهیاران و شوراهای اسلامی برای کاهش تصادفات جاده های روستایی ضروری است.عبدی بیان کرد: یکی از راه های اصلی برای کاهش تصادفات در روستاها آموزش‌ به رانندگان موتورسیکلت‌هاست که باید جدی گرفته شود.فرمانده نیروی انتظامی استان اردبیل استفاده از کلاه ایمنی را برای راکبان موتورسیلکت ضروری دانست و گفت: دهیاران می توانند فرهنگ استفاده ار کلاه ایمنی را در روستاها برای راکبان موتور سیکلت رواج دهند.بهروز ندایی ، معاون امور عمرانی استاندار اردبیل هم در این همایش گفت: برای ایمنی راه ها و کاهش تصادفات جاده ای 24کیلومتر بزرگراه جدید در استان احداث می شود.وی از ساماندهی جاده‌های مواصلاتی استان خبر داد و افزود: ایمن سازی جاده ها و ارتقای آموزش 2 مقوله مهم برای کاهش تصادفات مد نظر مسئولان استان قرار گرفته است.جواد زنجانی ، فرماندار اردبیل هم با گرامیداشت هفته نیروی انتظامی گفت: خدماتی که نیروی انتظامی برای تامین امنیت  کشور انجام می دهد قابل تحسین است و رضایتمندی مردم از این نیرو بالا است.فرماندار اردبیل اظهار داشت: پلیس راه استان اردبیل بصورت شبانه‌روزی در جاده‌ های استان مستقر هستند تا امنیت جاده تامین شود.در پایان این مراسم از راهوران نمونه محله با اهدای لوح سپاس تجلیل و قدردانی شد.7110/ 1257            "}