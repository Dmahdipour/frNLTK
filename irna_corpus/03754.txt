{"onTitr":"","titr":" «پرواز 2701 شام» در بیروت فرود آمد","describe":" بیروت - ایرنا - اکران فیلم سینمایی «به وقت شام» با نام «رحلة الشام 2701» (پرواز 2701 شام) در بیروت و در میان استقبال گسترده مردم لبنان آغاز شد.", "text":"به گزارش ایرنا، نمایش این فیلم با اکران دوشنبه شب در سالن «گراند سینما گالکسی» بیروت پایتخت لبنان آغاز شد و جمع زیادی از هنرمندان، اصحاب رسانه و شخصیت های سیاسی و فرهنگی لبنانی و فلسطینی در کنار بازیگران این فیلم به تماشای این اثر سینمای ایران نشستند.نمایش تازه ترین فیلم «ابراهیم حاتمی کیا» در لبنان با همکاری میان سازمان هنری و رسانه ای اوج با جمعیت هنرهای لبنان «رسالات» و «آیات مدیا» در این کشور انجام می گیرد و قرار است سالن های سینمای این کشور برای بیش از یک ماه میزبان این فیلم ایرانی باشد.این فیلم سینمایی که به سه زبان بین المللی ساخته شده است، در بخش هایی که در آن دیالوگ های فارسی و انگلیسی وجود دارد، ترجمه عربی برای تماشاگران عرب زبان زیرنویس می شود.علاوه بر هنرنمایی «هادی حجازی فر» در نقش «یونس» و «بابک حمیدیان» در نقش «علی» به عنوان بازیگران اصلی، در این فیلم جمعی از بازیگران سوری و لبنانی نیز ایفای نقش می‌کنند.** تجربه همکاری با سینمای ایران و حاتمی کیا«ژوزف سلامه» بازیگر نقش «ابوعمر الشیشانی» ، «پیر داغر» در نقش «بلال» ، «سینتیا کرم» در نقش «ام سلما»، «رامی عطاءالله» در نقش داعشی بلژیکی و «کارمن بصیبص» در نقش دختر مسیحی از جمله بازیگران این فیلم بودند که در اکران افتتاحیه آن در بیروت حضور یافتند.این بازیگران از همکاری با سینمای حرفه ای ایران و بویژه کار با حاتمی کیا، خاطرات و تجاربی شیرین داشتند که در گفت و گو با ده ها دوربین از شبکه های مختلف تلویزیونی عربی و لبنانی از آن می گفتند.سلامه که دیالوگ «چطوری ایرانی» او در نقش الشیشانی سرکرده تروریست های تکفیری داعش زبانزد خاص و عام شده بود، در گفت و گو با خبرنگار ایرنا، با ابراز خرسندی از تجربه همکاری با سینمای ایران برای اولین بار، گفت: از خوش شانسی من، این اولین همکاری با یکی از بزرگترین کارگردان های ایران بود و تجربه بسیار خوبی از کار درآمد.این بازیگر لبنانی با بیان اینکه همه اجزای فیلم از کارگردانی و فیلمبرداری تا جلوه های ویژه و موسیقی عالی بود، افزود: ایفای نقش شخصیت تنفربرانگیز یک داعشی برای من چالش بود، اما خدا را شکر وقتی دیدم مردم خیلی از او بدشان آمد، متوجه شدم که نقش را خوب توانستم بازی کنم.داغر هم که از سریال «مدار صفر درجه» در دهه هشتاد تاکنون تجربه بازی در چندین فیلم و سریال ایرانی را دارد، در مورد این همکاری ها به خبرنگار ایرنا گفت: تجربه بازی در فیلم کارگردان بزرگی چون حاتمی کیا برای من خوب بود و نقشم را در این فیلم دوست داشتم. من برای اولین بار بود که در درامی تلخ نقش آفرینی می کردم.وی افزود: درست است که این فیلم حوادث تلخی مانند سقوط «تدمر» و کشتار انسان ها را نشان می دهد، اما باید چنین تصویری را برای مخاطب نشان داد و این از اهمیت بالایی برخوردار است.اما عطاءالله که نقش یک تروریست بلژیکی عضو گروهک داعش را بازی کرده ، در گفت و گو با خبرنگار ایرنا ضمن بیان اینکه تجربه سه ماه همکاری با حاتمی کیا و کار با سینماگران ایرانی از شیرین ترین تجارب زندگی من بود، خاطر نشان کرد: به باور من هدف اصلی فیلم نشان دادن چهره تنفربرانگیز داعش و تروریست های تکفیری بود که این پیام به خوبی به بیننده رسانده می شود و من از این جهت کل فیلم را دوست دارم.** اشک ها و لبخندها«به وقت شام» که با موضوع داعش و جنایت‌های این گروهک تکفیری ساخته شده داستان دو خلبان ایرانی را روایت می‌کند که قصد دارند مردم را از محاصره داعش در تدمر سوریه خارج کنند، اما با حوادثی عجیب روبرو می‌شوند.لبنانی ها دیشب در سالن سینما گالکسی برای 115 دقیقه روی صندلی های خود میخکوب شدند. با هر تیپ ظاهری و مذهب و گرایش سیاسی، گاهی با تماشای مظلومیت های مردم و رزمندگان مقاومت چشمانشان از اشک تر شد و گریستند و در چند سکانس فیلم هم که به نمایش رشادت ها می پرداخت به شدت تشویق کردند.لحظه زدن خودروی بمب گذاری شده انتحاری و صحنه ای که رزمنده سوری به «ابوخالد» تروریست می گوید، «ابوبکر البغدادی» در جهنم منتظر توست، صدای دست زدن تماشاگران بلند شد.لحظات سلام دادن یونس و علی به حضرت زینب (س)، حضرت فاطمه(س) و امام حسین(ع) حتی اشک در چشمان مسیحیان و اهل سنت حاضر در سینما هم حلقه زد.دیالوگ ماندگار مخاطبان فیلم، سکانس گفت و گوی خلبان ایرانی با سرکرده تکفیری ها بود. در این صحنه، شیخ تکفیری به حاج یونس می گوید، مقصد بعدی ما ایران است، اما فرمانده ایرانی پس از نیشخندی در پاسخش گفت، اسرائیل که به شما نزدیکتر است، آیا فتوحات شما شامل آنجا نخواهد شد.اینجای فیلم هنرمندان و شخصیت های لبنانی و فلسطینی با دست های خود این سخن را مورد تاکید و تایید قرار دادند.«منار صباغ» مجری شبکه تلویزیونی «المنار» لبنان پس از تماشای فیلم، به خبرنگار ایرنا گفت: این فیلم مثل دیگر فیلم های حاتمی کیا که دیدیم، گویای واقعیت بود، واقعیتی که اتفاق افتاد و بسیار تلخ بود، اما امروز پیروز شده ایم و بسیار مهم تر از آن است.یک استاد دانشگاه لبنان هم در این ارتباط گفت: ما در این فیلم فداکاری، عشق و وفاداری را به خوبی دیدیم و بخش هایی از یک تاریخ را روی پرده نقره ای تماشا کردیم. «تفرقه بینداز و حکومت کن» سیاست همیشگی استعمارگران در منطقه ما بوده که گوشه هایی از جلوه آن در این فیلم نشان داده شده بود.«جاد بوکرم» هنرمند لبنانی، بازی های این فیلم را ستود به خبرنگار ایرنا گفت که مدت هاست چنین کارگردانی را ندیده است.این فیلم به تهیه کنندگی «محمد خزاعی» در سی‌ و ششمین جشنواره فیلم فجر به نمایش درآمد که در هشت بخش نامزد دریافت سیمرغ بلورین شد و توانست سه سیمرغ بلورین را دریافت کند. جایزه بهترین کارگردانی به ابراهیم حاتمی کیا ، بهترین موسیقی به «کارن همایونفر» و بهترین صداگذاری نیز به «علیرضا علویان» رسید.به وقت شام، فروشی بیش از 13 میلیارد تومانی در سینماهای ایران داشت و در اکران های بین المللی هم نگاهی به مخاطب خارجی دارد.خاورم**م.ا**2054**1651            "}