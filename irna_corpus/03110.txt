{"onTitr":" وزارت صنعت اعلام کرد:    ","titr":" لوازم خانگی و آرایشی در صدر کشفیات شهریورماه کالای قاچاق","describe":" تهران- ایرنا- وزارت صنعت، معدن و تجارت اعلام کرد: بیشترین ارزش ریالی کالاهای قاچاق کشف شده شهریورماه مربوط به گروه های لوازم خانگی، لوازم آرایشی و بهداشتی، مواد خوراکی و صنایع غذایی و لوازم ‌یدکی بود.", "text":"به گزارش سه شنبه تارنمای وزارت صنعت، معدن و تجارت، در شهریورماه بیشترین ارزش ریالی کالاهای قاچاق کشف شده به ترتیب مرتبط با گروه های لوازم خانگی با سه هزار و 6 میلیارد ریال بود. لوازم آرایشی و بهداشتی با یک هزار و 904 میلیارد ریال، مواد خوراکی و صنایع غذایی با 103 میلیارد ریال و لوازم ‌یدکی با 60 میلیارد ریال در رده های بعدی قرار گرفت.ارزش کشفیات سیگار، توتون، تنباکو و محصولات دخانی نیز 33 میلیارد ریال بود.** ارسال 606 پرونده تخلف به ارزش بیش از پنج هزار و 127 میلیارد ریال در شهریورماه 28 هزار و 325 مورد بازرسی از مراکز عرضه خرد و کلان صورت گرفت.در این مدت 606 پرونده تخلف به ارزش بیش از پنج هزار و 127 میلیارد ریال تشکیل و برای رسیدگی به مراجع قضایی ارسال شد.بر پایه این گزارش، در بازه زمانی یاد شده استان تهران با چهار هزار و 251 مورد بازرسی و 84 مورد تشکیل پرونده و استان البرز با بیش ‌از پنج هزار و 31 میلیارد ریال ارزش کالای قاچاق مکشوفه، بالاترین عملکرد را بین استان ها داشتند.وزیر صنعت، ‌معدن و تجارت در گزارشی عملکرد شهریورماه برای مبارزه با قاچاق کالا در سطح عرضه را به رییس جمهوری ارایه کرد.به گزارش ایرنا، چندی پیش مدیرکل دفتر بازرگانی وزارت صنعت، معدن و تجارت، ارزش کل کشفیات کالاهای احتکار شده در انبارها در پنج ماه نخست امسال را 254 میلیارد ریال عنوان کرد.اقتصام*3065*1961*            "}