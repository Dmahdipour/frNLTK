{"onTitr":" سرمربی تیم والیبال نشسته:    ","titr":" مقابل تیم‌های آسیایی به بازیکنانم سخت نمی‌گیرم","describe":" جاکارتا- ایرنا- سرمربی تیم ملی والیبال نشسته کشورمان تأکید کرد که در مصاف با حریفان آسیایی به بازیکنانش سخت نمی‌گیرد.", "text":"به گزارش خبرنگار اعزامی ایرنا از اندونزی، هادی رضایی امروز (دوشنبه) پس از پیروزی 3 بر صفر تیم ملی والیبال نشسته کشورمان مقابل ژاپن در بازی‌های پاراآسیایی 2018 ضمن بیان این مطلب اظهار داشت: بازی مقابل ژاپن بسیار خوب بود و سعی کردیم در این دیدار هم سیاست جوان گرایی را در بازی حفظ کنیم تا جوانان تیم آماده رقابت‌های مهم آینده شوند.وی با بیان اینکه بهترین بازیکنان تیمش در دو دیدار اخیر مقابل کره جنوبی و ژاپن روی نیمکت حضور داشته‌اند، خاطر نشان کرد: در مقابل تیم‌های آسیایی به بازیکنانم سخت نمی‌گیرم، چرا که می‌خواهیم به این تیم‌ها احترام بگذاریم و سعی در افزایش اختلاف امتیاز نداریم تا روحیه تیم‌های مقابل حفظ شود.سرمربی تیم ملی والیبال نشسته کشورمان همچنین تصریح کرد: تیم ژاپن در بازی امروز روی دریافت خود کار کرده بود و انگیزه خوبی مقابل تیم ایران داشت، اما به دلیل اینکه ما حملات بهتری داشتیم توانستیم بازی را با پیروزی پشت سر بگذاریم.وی در مورد قضاوت داوران در این دوره از بازی‌های پاراآسیایی گفت: داوری‌ها بسیار ضعیف است و ما سعی کردیم در دیدارهای اخیرمان توقع چندانی از داوران نداشته باشیم.ورزشی ** 2052**9118**1584            "}