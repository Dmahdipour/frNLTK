{"onTitr":"","titr":" کودکان کرمانشاهی به دیدن برنامه های هفته ملی کودک دعوت شدند","describe":" کرمانشاه - ایرنا - مدیرکل کانون پرورش فکری کودکان و نوجوانان کرمانشاه از همه کودکان و نوجوانان استان خواست در ویژه برنامه های فرهنگی و هنری کانون در هفته ملی کودک دیدن کنند.", "text":"مهناز فتاحی روز یکشنبه با حضور در دفتر ایرنا مرکز کرمانشاه ، به تشریح برنامه های هفته ملی کودک پرداخت و افزود: هفته ملی کودک در استان از 14 مهر آغاز شده و تا 20 مهر نیز ادامه دارد.او با بیان اینکه برنامه های متعددی برای کودکان و نوجوانان در این هفته تدارک دیده شده است، گفت: ویژه‌ برنامه‌های هفته ملی کودک علاوه بر مجتمع آفرینش، در مراکز شماره چهار و 10 کانون پرورش فکری در شهر کرمانشاه نیز اجرا خواهد شد.او بازدید از موزه عروسک‌ ها، نمایش فیلم، نمایش عروسکی در مرکز شماره چهار کرمانشاه واقع در بوستان معلم و اجرای کاردستی، آشنایی با سبک خانواده ایرانی اسلامی در خانه‌ موزه جلیلی را از جمله برنامه‌ های این هفته اعلام کرد.وی از دیگر برنامه ‌های هفته ملی کودک در کرمانشاه را بازدید از مدرسه طبیعت، دیدار از کودکان بیمار، دیدار با خانواده شهدای مدافع حرم، عضویت رایگان و نقاشی دیواری در یکی از معابر شهری کرمانشاه توسط اعضای برگزیده مسابقه‌های نقاشی بین‌المللی را از دیگر برنامه ها ذکر کرد.وی با قدردانی از حمایت های استانداری کرمانشاه، گفت: در راستای اجرای برنامه های هفته ملی کودک با همکاری استانداری کرمانشاه کارگروهی تشکیل شده و 18 دستگاه مرتبط با حوزه کودک عضو این کارگروه هستند. مدیرکل کانون پرورش فکری کودکان و نوجوانان کرمانشاه در ادامه به عضویت رایگان کودکان و نوجوانان در روز 16 مهر اشاره کرد و گفت: عضویت در کانون فردا (دوشنبه) رایگان است و علاقه مندان می توانند با مراجعه به مراکز کانون ثبت نام کنند.فتاحی همچنین بازدید کودکان زیر 12 سال از اماکن تاریخی و موزه های شهر کرمانشاه را در روز 16 مهر رایگان اعلام کرد. او فراهم کردن محیطی شاد و جذاب برای کودکان را از اهداف کانون در برگزاری برنامه های هفته ملی کودک اعلام کرد و گفت: معتقدیم هزینه کردن در حوزه کودک و نوجوان سرمایه گذاری بر روی نسل آینده کشور است و در این راستا تمام توان خود را بر روی انجام برنامه های تاثیرگذار بر روی این نسل گذاشته ایم.وی یادآوری کرد که انس بیشتر با خداوند متعال و قرآن کریم، آشنایی با ارزش های دینی و ملی و فرهنگ بومی منطقه از جمله رویکردهای کانون در اجرای برنامه ها است. فتاحی تعداد مراکز کانون در استان را 40 مرکز ثابت، سیار، پستی و فراگیر اعلام کرد و گفت: اکنون 2 مرکز فراگیر ویژه معلولان در استان راه اندازی شده است.وی اظهار داشت که در کانون پرورش فکری کودکان و نوجوانان کرمانشاه به صورت مستمر در طول سال برنامه های متعددی برگزار می شود و تلاش می کنیم همه کودکان و نوجوانان استان را از این برنامه ها بهره مند کنیم.استان کرمانشاه 2 میلیون نفر جمعیت دارد که حدود 21 درصد از این جمعیت زیر 15 سال سن دارند.حدود 100 هزار کودک و نوجوان در طول سال از برنامه های کانون پرورش فکری کودکان و نوجوانان استان بهره مند می شوند. 3033/8066            "}