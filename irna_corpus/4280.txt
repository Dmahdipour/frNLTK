{"onTitr":"","titr":" اعضای بدن پنج بیمار مرگ مغزی در کردستان اهدا شد","describe":" سنندج - ایرنا - کارشناس مسئول اهدای عضو دانشگاه علوم پزشکی کردستان گفت: در نیمه نخست امسال، اعضای بدن پنج بیمار مرگ مغزی در این استان به بیماران نیازمند اهدا شد.", "text":"شیدا خیراللهی روز دوشنبه در گفت و گو با خبرنگار ایرنا اظهار داشت: این بیماران مرگ مغزی مربوط به شهرستان های قروه، مریوان، روستای آویهنگ از توابع بخش کلاترزان شهرستان سنندج و روستای کرگ آباد از توابع دهگلان بودند.وی با بیان اینکه این بیماران هیچ کدام کارت اهدای عضو نداشتند و با رضایت خانواده ها این کار انجام شد، افزود: سال گذشته از بین بیماران مرگ مغزی در استان پنج نفر دارای کارت اهدای عضو بودند اما چون خانواده هایشان رضایت ندادند عمل برداشت اعضا انجام نشد.کارشناس مسئول اهدای عضو دانشگاه علوم پزشکی کردستان یادآور شد: رضایت خانواده شرط اصلی اهدای عضو بیمار مرگ مغزی است و صدور کارت اهدای عضو فقط جنبه فرهنگی دارد و نمی تواند مجوزی برای برداشت عضو در زمان مرگ مغزی باشد. وی اضافه کرد: بیماران مرگ مغزی بدلیل فعال نبودن واحد پیوند اعضا در بیمارستان کوثر سنندج برای برداشت عضو به بیمارستان شریعتی تهران اعزام می شوند.خیراللهی گفت: از سال 1390 تاکنون اعضای بدن 30 بیمار مرگ مغزی در این استان با همکاری و رضایت خانواده هایشان به بیماران نیازمند اهدا شده است.وی تاکید کرد: داوطلبان اهدای عضو علاوه بر مراجعه به این واحد می توانند با ثبت نام در سایت اینترنتی اهدای عضو ایرانیان ehda.center در این عمل خیر داوطلب شوندکارشناس مسئول اهدای عضو دانشگاه علوم پزشکی کردستان افزود: در این سامانه کد ملی هر فرد به صورت آنلاین کنترل شده و در صورتی که اطلاعات مطابق کارت ملی وارد شده باشد، کارت اهدای عضو صادر و متقاضی می تواند همان لحظه کارت خود را ذخیره و سپس چاپ کند.به گزارش ایرنا، مرگ مغزی به معنی عدم بازگشت به زندگی است و زندگی بیمار وابسته به دستگاه است در صورت جدا شدن از دستگاه بعد از چند ثانیه فوت می کند.سطح هوشیاری این بیماران عدد سه است در حالیکه سطح هوشیاری انسان سالم عدد 15 است، بیمار مرگ مغزی در صورتی که اهدای عضو هم نشود بیشتر از هفت تا 10 روز زنده نخواهند ماند.اعضای قابل اهدای از فرد مرگ مغزی شامل قلب، ریه ها، کبد، روده ها، لوزالمعده و کلیه ها است ضمن اینکه برخی از بافت های بدن از جمله پوست، قرنیه، تاندون، غضروف، استخوان و دریچه قلب نیز قابل پیوند است.7348/9102            "}