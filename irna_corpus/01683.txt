{"onTitr":"","titr":" 306 میلیارد ریال برای آسفالت جاده های آذربایجان غربی هزینه شد","describe":" ارومیه- ایرنا- مدیرکل راهداری و حمل و نقل جاده ای آذربایجان غربی گفت: طی سال جاری 306 میلیارد ریال برای آسفالت جاده های استان هزینه شده است.", "text":"ارسلان شکری روز چهارشنبه در گفت و گو با خبرنگار ایرنا افزود: این میزان هزینه برای آسفالت 76 کیلومتر از محورهای مواصلاتی استان هزینه شده و گام خوبی برای ارتقای کیفیت جاده ای به شمار می رود.وی اضافه کرد: برای لکه گیری و آسفالت هرکیلومتر جاده در سال جاری به طور متوسط بیش از چهار میلیارد ریال هزینه شده است.وی بیان کرد: ارومیه - اشنویه، خوی - ایواوغلی، اشنویه - پیرانشهر، سردشت - پیرانشهر و بوکان - شاهین دژ از جمله مهمترین جاده هایی است که امسال بخشی از آنها لکه گیری و آسفالت شده است.مدیرکل راهداری و حمل و نقل جاده ای آذربایجان غربی از آسفالت 12.5 کیلومتر جاده روستایی طی سال جاری در استان خبر داد و گفت: محورهای روستایی کلشان در سلماس و الیاس آباد و زیوه در ارومیه  از مهمترین این محورها به شمار می رود.به گزارش ایرنا، حفظ و نگهداری راههای مواصلاتی، لکه گیری و روکش آسفالت جاده ها از جمله مهمترین وظایف اداره کل راهداری و حمل و نقل جاده ای است.آذربایجان غربی بیش از 12 هزار کیلومتر جاده دارد که هشت هزار و 500 کیلومتر آن روستایی و بقیه جاده اصلی، فرعی و بزرگراه است.8137            "}