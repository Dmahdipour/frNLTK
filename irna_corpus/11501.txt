{"onTitr":"","titr":" والیبال ساحلی ایران میزبان سه تور جهانی","describe":" تهران- ایرنا- سه شهر شمالی ایران از امروز (سه شنبه) میزبان سه دوره مسابقات تور جهانی والیبال ساحلی با عنوان «کاسپین سریز» است.", "text":"به گزارش ایرنا، فدراسیون بین المللی والیبال هر سال تورهای جهانی در پنج سطح یک تا پنج ستاره برگزار می کند. ایران در سال های گذشته در جزیره کیش تور سه ستاره ای برگزار می کرد که با توجه به سطح بالای آن، نمایندگان ایران هیچ شانسی برای صعود به مراحل بالاتر نداشتند.فدراسیون والیبال پس از تور جهانی سال گذشته، تصمیم گرفت شیوه کار خود را تغییر دهد و به جای یک تور سه ستاره، سه تور یک ستاره را میزبانی کند تا ورزشکاران ایران هم شانس بیشتری برای صعود به مراحل پایانی و حتی کسب قهرمانی داشته باشند و از سوی دیگر، هزینه های برگزاری مسابقات نیز کمتر شود.برای این کار سه شهر بندر ترکمن، بابلسر و بندر انزلی در سه استان گلستان، مازندران و گیلان انتخاب شدند تا در فاصله کوتاهی، سه رویداد مهم برگزار شود؛ مسابقاتی که می تواند تاثیر زیادی در رشد والیبال ساحلی ایران داشته باشد.تور جهانی بندر ترکمن از 10 تا 13 مهر با حضور 15 تیم برگزار می شود. تیم هایی از ساحل عاج، تایلند (2 تیم)، عمان (2 تیم)، قزاقستان، جمهوری چک و ایران (8 تیم) در این مسابقات شرکت می کنند.تور بابلسر هم از 17 تا 20 مهر با حضور 21 تیم برگزار خواهد شد. تیم هایی از ساحل عاج، تایلند (2 تیم)، عمان (2 تیم)، قزاقستان (4 تیم)، جمهوری چک، اسلوونی، نروژ، لهستان و ایران (8 تیم) در این مسابقات به میدان می روند.سومین و آخرین تور از «کاسپین سریز» نیز از 24 تا 27 مهر با حضور 26 تیم در بندر انزلی برگزار می شود. در این مسابقات تیم هایی از تایلند (2 تیم)، عمان (2 تیم)، قزاقستان (4 تیم)، جمهوری چک، اسلوونی (2 تیم)، نروژ، لهستان، روسیه، سوئد، ایتالیا و ایران (10 تیم) شرکت می کنند.ورزشی ** 2024**1584            "}