{"onTitr":"","titr":" 104پرونده تخلف بهداشتی بخش دام در خراسان شمالی تشکیل شد","describe":" بجنورد- ایرنا- معاون فنی و سلامت اداره کل دامپزشکی خراسان شمالی گفت: نیمه نخست امسال 104 فقره پرونده تخلف بهداشتی در استان تشکیل و به مراجع قضایی ارجاع داده شد.", "text":"حمید رمضانی روز پنجشنبه در گفت و گو با خبرنگار ایرنا اظهار داشت: در نیمه اول امسال متخلفان بهداشتی در استان بیش از 385 میلیون ریال جریمه شده اند. وی افزود: در این مدت، 26 هزار و 960 نوبت بازدید از مراکز تولید، فرآوری، نگهداری و عرضه فرآورده های خام دامی انجام شده و 90 هزار و 164 کیلوگرم فرآورده کشف و ضبط شده است. معاون فنی و سلامت اداره کل دامپزشکی خراسان شمالی گفت: در این بازدیدها، 9 هزار و 224 کیلوگرم فرآورده معدوم شده است. وی با بیان اینکه میزان فرآورده های غیربهداشتی ضبط شده در کشتارگاه های دام هفت هزار و 578 کیلوگرم و طیور 49 هزار و 606 کیلوگرم است گفت: در نیمه نخست امسال، 34 هزار  و 468 راس دام سبک و سه هزار و 516 راس  دام سنگین در کشتارگاه های استان کشتار که در این مدت، یک هزار و 604 تن گوشت قرمز استحصال شده است. رمضانی گفت: امسال حدود پنج میلیون و 430 هزار قطعه مرغ در کشتارگاه های استان کشتار  و 11 هزار و 268تن گوشت مرغ  استحصال شده است. وی خاطرنشان کرد: جمع کل فرآورده های ضبط شده در استان شامل مراکز تحت نظارت، کشتارگاه های دام و طیور بیش از 147 تن گزارش که از این میزان حدود 66 تن معدوم شده است. وی با اشاره به کشف 693 تخلف بهداشتی در بازرسی ها گفت: در این مدت 715 نمونه برداری و به آزمایشگاه اداره کل ارجاع داده شده است. رمضانی اظهار داشت: در نیمه نخست امسال، 13 هزار و 415 فقره آزمایش تخصصی تشخیصی و کنترل کیفی در آزمایشگاه مرکزی این اداره کل انجام شده است. معاون فنی و سلامت اداره کل دامپزشکی خراسان شمالی گفت: انجام 6 هزار و 789 مورد سرولوژی دام، 282 مورد سرولوژی طیور، 888 فقره آنالیز شیمیایی، سه هزار و 575 مورد کشت میکروبی و مرضی، 49 فقره سم شناسی، 629 مورد انگل شناسی و 515 مورد تشخیص باقیمانده سموم، دارو و مواد شیمیایی در فرآورده ها از جمله اقدامات انجام شده در آزمایشگاه مرکزی این اداره کل در نیمه نخست امسال است.استان خراسان شمالی دارای جمعیت بیش از 60 هزار گاو و گوساله و 2 میلیون و 20 هزار گوسفند و بز است.7185/ 6042            "}