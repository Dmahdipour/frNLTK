{"onTitr":"","titr":" طارمی: هدف همه قهرمانی در جام ملت های آسیا است","describe":" تهران- ایرنا- مهاجم تیم ملی فوتبال با بیان اینکه هدف تمامی اعضای این تیم رسیدن به قهرمانی در جام ملت های آسیا است، گفت: برای رسیدن به این مهم نیاز به حمایت مسئولان و مردم داریم.", "text":"به گزارش خبرنگار ایرنا؛ «مهدی طارمی» امروز (دوشنبه) در جریان تمرین تیم ملی فوتبال ایران در جمع خبرنگاران با بیان این مطلب اظهار داشت: خوشحالم که بار دیگر به اردوی تیم ملی دعوت شدم. همه تلاش می کنیم با وجود کمبودهایی که وجود دارد در مسیر جام ملت های آسیا موفق باشیم.وی گفت: معتقدم شرایط لازم برای رسیدن به این موفقیت مهیا نیست، ولی بازیکنان و کادر فنی تمام تلاش خود را برای رسیدن به قهرمانی به کار می بندند.وی در خصوص عملکردش در تیم ملی، اظهار داشت: جام ملت های آسیا برای ما از جام جهانی مهمتر است. جام جهانی برای محک زدن بازیکنان بهترین فرصت بود، زیرا می توانیم در رقابت های پیش رو پتانسیل حقیقی خود را به نمایش بگذاریم که این مهم با کمک مردم و مسئولان به دست می آید.مهاجم ملی پوش تیم الغرافه قطر ابراز امیدواری کرد که به هدفش که همان قهرمانی تیم ملی در جام ملت های آسیا دست یابد.تیم ملی فوتبال ایران در ادامه برنامه های آماده سازی خود، روز 24 مهرماه در ورزشگاه آزادی تهران به مصاف بولیوی می رود.ورزشی**3783**9029**9129            "}