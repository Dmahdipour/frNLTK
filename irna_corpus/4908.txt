{"onTitr":"","titr":" 571 هزار مرسوله پستی در خمین جابه جا شد","describe":" خمین - ایرنا - رئیس اداره پست خمین گفت: 571 هزار و 187مرسوله پستی در نیمه نخست امسال در این شهرستان جابه جا شد.", "text":"« غلامرضا فراست » روز دوشنبه در آستانه روز پست در گفت و گو با ایرنا افزود: 251 هزار و 187فقره این مرسوله ها صادره و 320 هزار فقره وارداتی بوده است. وی ادامه داد: مرسوله های صادره امسال این شهرستان شامل 18 هزار و 322 ترافیک پیشتاز، 9 هزار و 989 ترافیک سفارشی، 407 ترافیک ویژه و سه هزار و 393 فروش کدپستی و پلاک پستی است. رئیس اداره پست خمین اظهار داشت: 101 هزار و 816 کارت ملی هوشمند و پیامک نیز در سال جاری در خمین صادر  شده است. فراست، شمار مرسوله عادی شامل قبوض را 117 هزار و 260 فقره بیان کرد. وی تصریح کرد: اداره پست این شهرستان براساس آخرین گزارش کنترل کیفیت در ارزیابی های استانی در 2 سال گذشته، از لحاظ رعایت شاخص های کیفی و ارزشیابی های انجام شده در بخش های مختلف توزیعی در جایگاه دوم قرار گرفته است. رئیس اداره پست خمین گفت: 500 میلیون ریال اعتبار امسال به منظور نوسازی فضای داخلی ساختمان این اداره و 150 میلیون ریال برای تجهیز 11 دفتر آی سی تی روستایی تخصیص یافت. فراست یادآور شد: 30 صندوق پست در این شهرستان وجود دارد و 30 پست یافته شامل مدارک شخصی در هفته از این صندوق ها خارج و به صاحب آن ها تحویل داده می شود. وی سرانه توزیع پستی هر مامور پست را 300 محموله  بیان کرد و افزود: این سرانه به شهرهای با تراکم جمعیت زیاد اختصاص دارد و در خمین با توجه به گستردگی وسعت توزیع این سرانه 150 تا 200 مرسوله است. رئیس اداره پست خمین اظهار داشت: نامه رسانان این شهرستان به سیستم همراه  نامه رسان مجهز شدند و سیستم کاغذی و دستی حذف و مردم با امضای الکترونیکی از دریافت کننده مرسوله اطمینان حاصل می کنند. فراست عنوان کرد:  پست عامل تاثیرگذار توسعه اقتصادی، اجتماعی و فرهنگی در زیرساخت های ارتباطی جامعه است و این نهاد از جمله سازمان های امانتداری است که از سرمایه اعتماد عمومی برخوردار است. وی تاکید کرد: کاهش تردد و هزینه، کاهش آلودگی هوا و صرفه جویی در زمان از جمله مهمترین محاسن بهره گیری از خدمات پستی است. رئیس اداره پست خمین گفت: امنیت، دقت و سرعت از نکات مورد توجه در خدمت رسانی به مردم است که با ارایه خدمات متنوع و آسان در این شهرستان اجرایی شده است. فراست اظهار داشت: انواع خدمات پستی در 14 دفتر پیشخوان دولت در شهرهای خمین و قورچی باشی و 32 دفتر آی سی تی روستایی ارائه می شود که مرسوله های پستی در کمتر از 24 ساعت با بسته بندی ویژه در سراسر کشور جابه جا می شوند.از 15 تا 21 مهر ماه هفته پست نامگذاری شده است.7277/6013/            "}