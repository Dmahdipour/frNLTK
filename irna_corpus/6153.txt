{"onTitr":"","titr":" فرماندار آستارا: بانک ها با طرح های بوم گردی همکاری کنند","describe":" آستارا - ایرنا - فرماندار آستارا بانک های عامل و سازمان نظام مهندسی این شهرستان را به تامین تسهیلات لازم و تخفیف هزینه طراحی نقشه ها در اجرای طرح های بوم گردی فرا خواند.", "text":"به گزارش خبرنگار ایرنا، یونس رنجکش غروب شنبه در جلسه کارگروه بوم گردی در فرمانداری آستارا با بیان این که  58 واحد بوم گردی از اداره کل میراث فرهنگی، صنایع دستی و گردشگری پروانه ساخت دریافت کرده اند گفت : مشکلات طرح ها ناشی از مقررات سازمان نظام مهندسی در محاسبه هزینه ها و پرداخت نشدن به موقع تسهیلات بانکی است.وی ادامه داد: برای اجرای 58 واحد بوم گردی بیش از 50 میلیارد ریال اعتبار نیاز است و باید توسط بانک های عامل به متقاضیان پرداخت شود.وی بیان کرد: مساعدت ها و پیگیری ها موجب تشویق سرمایه‌گذاران و متقاضیان ایجاد طرح های بوم گردی خواهد شد و نباید مجریان طرح ها را با پیچیدگی قوانین ناامید و دلسرد کرد.رنجکش گفت: زمینه‌ اجرای طرح‌های بزرگ بوم گردی در آستارا فراهم، اما نیازمند حمایت دستگاه‌های اجرایی است و با توجه به هماهنگی‌ با بخشداری ها و دهیاری ها، متقاضیان در دریافت پروانه طرح مشکل نخواهند داشت.او افزود: بوم ‌گردی از شیوه‌های متداول صنعت گردشگری و بهترین راه جذب و ماندگاری گردشگر است و با اجرای درست آن، از تخریب محیط زیست و تبدیل روستا به شهر با ساخت و سازهای غیر اصولی جلوگیری خواهد شد.شهرستان مرزی بندر آستارا با 91 هزار نفر جمعیت در 2 بخش و 62 روستا در منتهی الیه غرب استان گیلان و همسایگی جمهوری آذربایجان واقع است.7105 / 7124 /6030            "}