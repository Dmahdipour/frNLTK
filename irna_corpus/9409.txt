{"onTitr":"","titr":" غار پوسه خاش از زباله پاکسازی شد","describe":" زاهدان - ایرنا - رئیس اداره حفاظت محیط زیست خاش سیستان و بلوچستان گفت: غار پوسه این شهرستان همزمان با روز ملی غار با حضور محیط بانان و شماری از دانش آموزان پاکسازی شد.", "text":"جواد عرب مجاهد روز چهارشنبه در گفت و گو با خبرنگار ایرنا افزود: این اقدام نمادین با هدف جمع آوری زباله ها، فرهنگ سازی و ارتقاء آگاهی های عمومی در مورد ارزش غارها و حفاظت از آنها انجام شد.وی اظهار داشت: همچنین دانش آموزان و دوستداران محیط زیست با ارزش اکولوژیک و تنوع زیستی غارها آشنا شدند.رئیس اداره حفاظت محیط زیست خاش گفت: در حاشیه تفتان و ارتفاعات بیرک و پنج انگشت، مورپیش، سیاه بند و غیره غارهای بسیار زیادی وجود دارد.وی تصریح کرد: ریختن و رهاسازی زباله، آتش زدن در داخل غارها که سبب سیاهی و کبودی آن و به هم ریختگی محیط زیست می شود از جمله معضلاتی است که باید برای آن چاره اندیشی کرد.عرب مجاهد اظهار داشت:غارهای گواتامک و صداکی، پستاک و درگ سولا در ارتفاعات بیرک ایرندگان، سیاه غار در پنج انگشت و غیره در شهرستان خاش نماد زیبایی و طبیعت گردی هستند.به گزارش ایرنا خاش از توابع سیستان و بلوچستان در 185 کیلومتری جنوب زاهدان مرکز این استان واقع شده است.7310**3213            "}