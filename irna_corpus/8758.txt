{"onTitr":" فرمانده سپاه قائم (عج):    ","titr":" جبهه مقاومت توطئه های دشمنان نظام را ناکام می گذارد","describe":" سمنان - ایرنا - فرمانده سپاه قائم (عج) استان سمنان گفت: جبهه مقاومت و بسیجیان جان برکف نظام جمهوری اسلامی توطئه های دشمنان را خنثی کرده و آنان را ناکام می گذارند.", "text":"به گزارش ایرنا، سردار حسن حسن زاده روز پنجشنبه همزمان با سراسر کشور در تجمع بزرگ اقتدار عاشورایی بسیجیان در مصلی بزرگ سمنان افزود: بسیجیان سرمایه واقعی نظام جمهوری اسلامی هستند و در هر نقطه از خاک ایران که دشمنان درصدد کینه توزی و رخنه می باشند این نیروهای مخلص با اقتدار وارد میدان می شوند.وی خاطر نشان کرد: این تجمع بزرگ بار دیگر توطئه های شوم استکبار جهانی را خنثی کرد و مردم ولایت مدار استان سمنان در این حماسه باشکوه با رهبر معظم انقلاب تجدید میثاق کردند.حسن زاده اضافه کرد: با پیروی از منویات رهبر معظم انقلاب، جبهه مقاومت برای حفظ ارزش های انقلاب اسلامی وارد عرصه نبرد حق علیه باطل می شود و از دشمنان این نظام سرافراز هیچ گونه هراسی نداریم.وی گفت: در این اجتماع بزرگ و حماسی ، بسیجیان استان در 40 گردان بار دیگر اقتدار این نظام سرافراز را به گوش جهانیان رساندند و بیش از 700 هزار نیروی جان برکف بسیج در سراسر کشور پاسخی کوبنده به یاوه گویی های استکبار جهانی دادند.وی تصریح کرد: امروز بسیجیان استان سمنان در گروه های جهادی مختلف برای تجدید میثاق با آرمان های امام راحل در مصلی بزرگ مرکز استان گردهم آمده اند و بسیجیان به معنی واقعی نماد اقتدار ایران اسلامی هستند.فرمانده سپاه قائم (عج) استان سمنان ادامه داد: بسیجیان با استقامت در برابر یاوه گویی های استکبار جهانی و پیروی از رهبر معظم انقلاب پوزه آمریکای جنایتکار را به خاک می مالند و برای اقتدار روز افزون ملت ایران در تلاش هستند.به گزارش ایرنا، میثاق نامه تجمع کنندگان اقتدار عاشورایی بسیجیان در پایان این آیین قرائت شد.7339/7408            "}