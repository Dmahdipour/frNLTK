{"onTitr":" رئیس اداره منابع طبیعی:    ","titr":" تغییر اقلیم گونه های گیاهی و جانوری مهدیشهر را تهدید می کند","describe":" سمنان - ایرنا - رئیس اداره منابع طبیعی و آبخیزداری مهدیشهر گفت: تغییر اقلیم به دلیل خشکسالی و کاهش بارش باران و برف، گونه های گیاهی و جانوری عرصه های طبیعی این شهرستان را تهدید می کند.", "text":"حمیدرضا عبدوس روز پنجشنبه در گفت و گو با ایرنا افزود: افزایش تدریجی دمای هوا در چند سال گذشته یکی از دلایل اصلی کاهش رویش گونه های گیاهی در عرصه های طبیعی مهدیشهر است.وی خاطر نشان کرد: تغییر اقلیم و در پی آن فقر مراتع و کاهش پوشش گیاهی، گونه های جانوری عرصه های طیبیعی مهدیشهر را به اطراف روستاها کشانده است.رئیس اداره منابع طبیعی مهدیشهر ادامه داد: در چند سال گذشته برای حفظ و احیا عرصه های طبیعی این شهرستان با مشارکت سازمان های مردم نهاد برنامه های متعددی اجرا شد و ترویج فرهنگ طبیعت دوستی به دلیل تغییر اقلیم در این منطقه بسیار ضروری است.عبدوس تصریح کرد: در 20 سال گذشته احتمال رویش گیاهان دست کاشت در مراتع مهدیشهر 85 درصد بود که این رقم به دلیل خشکسالی و کاهش بارش باران اکنون به کمتر از 35 درصد رسیده است.وی اضافه کرد: عرصه های طبیعی مهدیشهر تعدیل کننده شرایط جوی و دما هوا در منطقه است و باید با ترویج فرهنگ طبیعت دوستی از نابودی پوشش گیاهی در این شهرستان جلوگیری شود.عبدوس خاطرنشان کرد: عرصه های طبیعی این شهرستان ظرفیت بسیار ارزشمند برای کشت و توسعه گیاهان دارویی مانند باریجه ،زرشک و گلابی وحشی دارد که در سه سال گذشته دستکم در 10 هزار هکتار از این عرصه ها گیاهان دارویی کشت شده است.رئیس اداره منابع طبیعی و آبخیزداری مهدیشهر گفت: آتش سوزی در عرصه های طبیعی یکی از مشکلات اساسی در عرصه های طبیعی این شهرستان است که در چند سال گذشته با توانمند سازی و آگاهی جوامع محلی و راه اندازی پایگاه مهار آتش در مراتع مهدیشهر برای رفع این چالش زیست محیطی اقدام شده است.عرصه های طبیعی شهرستان مهدیشهر بیش از 195 هزار هکتار است. به گزارش ایرنا، از 9.7 میلیون هکتار وسعت استان سمنان، 55 درصد نواحی بیابان و خشک، 38.5 درصد مراتع، 2 درصد اراضی کشاورزی و 3.6 درصد جنگل است.7339/7408            "}