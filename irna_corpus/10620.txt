{"onTitr":" استاندار:    ","titr":" 30 طرح اشتغالزایی در روستاهای قم به بهره برداری رسید","describe":" قم- ایرنا- استاندار قم گفت: از ابتدای سالجاری تا پایان شهریورماه 30 طرح تولیدی و اشتغالزایی در روستاهای این استان به بهره برداری رسیده و 31 طرح دیگر در حال پیگیری است.", "text":"به گزارش ایرنا، سید مهدی صادقی عصر سه شنبه در نشست صمیمی معاون توسعه روستایی و مناطق محروم ریاست جمهوری با کارآفرینان قمی در فرمانداری  اظهار داشت: این طرح ها نقش مهمی در جهت حمایت از اشتغال، ارتقای تولیدات و جلوگیری از مهاجرت دارد که دولت در این زمینه اعتبارهایی را در قالب تسهیلات به کارآفرینان پرداخت می کند.وی افزود: یکی از سیاست های دولت و مجموعه کارگزاران حمایت از سرمایه گذاران بخش خصوصی به ویژه روستایی است، درحال حاضر اعتبارهای لازم در قالب تسهیلات بانکی به سرمایه گذاران و کارآفرینان روستایی اختصاص یافته است  که نظارت های لازم بر روی آنها صورت می گیرد.وی ادامه داد: در راستای توسعه و آبادانی روستاها و ارتقای کارآفرینی نیازمند افزایش اعتماد بین بخش خصوصی و دولتی هستیم.استاندار قم با انتقاد از اینکه در بین کارمندان دولت نگاه درستی در مساله توسعه و حمایت از بخش خصوصی وجود ندارد گفت:تا زمانی که زیرساخت های لازم و تسهیل در روند فعالیت بخش خصوصی انجام نشود شاهد ارتقای پیشرفت و توسعه نخواهیم بود.وی خاطرنشان کرد: در حوزه عمرانی و طرح هایی که دولت در سال های گذشته انجام داده است بیش از چهار هزار میلیارد ریال طرح بر روی زمین مانده  که دولت به تنهایی قادر به انجام آن نیست و نیازمند ورود بخش خصوصی به این عرصه است.وی با تاکید بر این که مانع تراشی در برابر توسعه و رونق اقتصادی استان خیانت است گفت: یکی از سیاست های اصلی استان حمایت از اشتغال و کارآفرینی است و در این زمینه اقدام های لازم صورت می گیرد.صادقی ابراز امیدواری کرد: با تلاش های مجموعه مسئولان و کارآفرینان روستایی طرح های اشتغال زا در روستاهای استان به سرعت اجرایی شود.8138/ 6133/            "}