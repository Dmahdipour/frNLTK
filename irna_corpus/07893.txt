{"onTitr":"","titr":" تور جهانی والیبال ساحلی با قهرمانی ایران پایان یافت","describe":" گرگان - ایرنا - رقابتهای والیبال ساحلی تور تک ستاره جهان با قهرمانی تیم ایران الف در شهرستان بندرترکمن استان گلستان پایان یافت.", "text":"به گزارش خبرنگار ایرنا از بندرترکمن، دیدار نهایی این رقابتها در حضور بیش از سه هزار نفر علاقه مندان والیبال در مجموعه ورزشی امام رضا (ع) شهر ساحلی بندرترکمن برگزار شد و تیم ایران 1 با ترکیب بهمن سالمی و آرش وکیلی به مصاف تیم ایران 2 با ترکیب رحمان رئوفی و عبدالحامد میرزاعلی رفته و توانستند با نتیحه 2 بر 0 پیروز و عنوان قهرمانی این رقابتها و جایزه یک هزار دلاری را از آن خود کنند.در این بازی که قضاوت آن را گل محمد کر و مصطفی مقدم برعهده داشتند، تیم ایران 1 موفق شد با نتایج 21 بر 11 و 22 بر 20 حریف خود را شکست دهد.در دیدار رده بندی این رقابت ها نیز تیم ایران 3 با ترکیب آق محمد سلاق و عباس پورعسگری در برابر جمهوری قزاقستان با ترکیب الکسی کلن شوف و آرتور پتروسیانس قرار گرفت که توانست با نتیجه 2 بر صفر به برتری دست یابد.بازیکنان تیم ایران 3 در این بازی که قضاوت آن را محمد محرابی و مرتضی بشر دوست برعهده داشتند، با نتایج 21 بر 16 و 21 بر 11 حریف خود را شکست داده و عنوان سومی رقابتها را به خود اختصاص دادند.در مسابقه نهایی این رقابتها احمد ضیایی رییس فدراسیون والیبال؛ سید مناف هاشمی استاندار و جمعی از مسوولان استان گلستان نیز حضور داشتند. در رقابت های تور والیبال ساحلی تک ستاره جهان 13 تیم از پنج کشور شامل ایران (هشت تیم)، تایلند 2 تیم، ساحل عاج، جمهوری چک و قزاقستان (یک تیم) حضور داشتند.نیکوس سوفیانوس که به عنوان ناظر فدراسیون جهانی والیبال بر این رقابت ها نظارت داشت با ابراز رضایت از روند برگزاری مسابقات استقبال تماشاگران گلستانی را شگفت انگیز توصیف کرد.شهرستان ساحلی بندرترکمن با 80 هزار نفر جمعیت در غرب استان گلستان و کرانه شرقی دریای خزر واقع است.7333/2729            "}