{"onTitr":"","titr":" دوره ضمن خدمت زندگی فعال در هلال احمر قزوین برگزار می شود","describe":" قزوین - ایرنا - معاون آموزش و پژوهش جمعیت هلال احمر قزوین از برگزاری دوره آموزشی ضمن خدمت زندگی فعال در استان خبر داد و گفت: این دوره در 2 مرحله و طی روزهای 11 و 12 و نیز 18 و 19 مهرماه جاری برگزار خواهد شد.", "text":"تهمینه ابراهیمی عصر چهارشنبه در گفت و گو با خبرنگار ایرنا افزود: طرح این دوره توسط معاونت آموزش و پژوهش جمعیت هلال احمر قزوین ارایه شده و قزوین به عنوان استان پایلوت، این دوره را برگزار می کند و در آینده به عنوان یک دوره ضمن خدمت در سراسر کشور برگزار می گردد.به گفته این مسئول، این دوره آموزشی برای کارکنان جمعیت هلال احمر در سراسر استان برگزار می شود.ابراهیمی با اشاره به اهمیت بالای این دوره آموزشی، ادامه داد: با توجه به اینکه دینفعان سازمان مردم آسیب دیده از سوانح هستند، هدف از برگزاری این دوره آمادگی جسمی بهینه، تحرک و چالاکی برای کار در شرایط دشوار و اضطراری برای کارکنان جمعیت هلال احمر است.ابراهیمی خاطرنشان کرد: آشنایی با مفاهیم زندگی بی حرکت و زندگی فعال، کلیدهای موفقیت برای زندگی فعال، مفهوم ذهن سالم ، ساختار مناسب یک جلسه تمرینی و ورزشی، تغییرات لازم برای افزایش تحرک در محیط کار، ترک عادت های ناسالم، ورزش و تغذیه سالم خانواده از جمله مباحث مورد تدریس در این دوره است.وی تاکید کرد: در این دوره آموزشی ١٦٦ تن از کارکنان هلال احمر طی ١٦ ساعت آموزش های لازم را فرا می گیرند و در صورت کسب امتیازهای لازم، گواهینامه طی دوره برای آنها صادر می شود.7388/8054            "}