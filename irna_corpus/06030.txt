{"onTitr":"","titr":" دستگاه قضایی پناهگاه مردم است","describe":" سنندج - ایرنا - نماینده ولی فقیه در کردستان گفت: دستگاه قضایی پناهگاه مردم ستم دیده و ظلم دیده در مقابل مجرمان و ظالمان است.", "text":"به گزارش خبرنگارایرنا، آیت الله سیدمحمد حسینی شاهرودی روز یکشنبه در آیین تکریم و معارفه رئیس کل دادگستری کردستان افزود: هر کسی که مورد ظلم و تعدی قرار می گیرد و حقش پایمال می شود در اولین مرحله به دستگاه قضایی مراجعه می کند.وی اضافه کرد: دستگاه قضایی به علت نقش بالایی که در ایجاد امنیت و توسعه اقتصادی دارد می تواند با تامین این دو مهم به پشتوانه مردم، آرامش را در جامعه محقق می کند.نماینده ولی فقیه در کردستان با اشاره به اینکه مفسدین اقتصادی و امنیتی در هر جامعه همواره در صف دشمنان قرار می گیرند، اظهار داشت: دستگاه قضایی عدالت را در شیوه های مختلف پیگیری و اجرا می کند تا بتواند در برابر مجرمانی که بدنبال ایجاد ظلم و فساد هستند، ایستادگی کند.وی تاکید کرد: دستگاه قضایی به علت اینکه می خواهد با انجام به وظیفه که همان جلوگیری از فساد و جرم در جامعه است، حاکمیت دین را در دنیا برقرار کند لذا فعالیتی مشابه نهادهای نظامی و انتظامی داشته و در برقراری امنیت مکمل آنها است.به گزارش ایرنا، آیین تکریم و معارفه رئیس کل دادگستری کردستان با با حضور حجت الاسلام غلامحسین محسنی اژه ای معاون اول و سخنگوی قوه قضاییه و معاون سیاسی امنیتی و اجتماعی استاندار کردستان و جمعی از مدیران این استان برگزار شد.آیت الله صادق آملی لاریجانی رئیس قوه قضاییه چهارشنبه هفته گذشته در حکمی محمدرضا مترقب را به عنوان  رئیس شعبه اول دادگاه تجدید نظر و رئیس کل جدید دادگستری استان کردستان منصوب کرد.علی اکبر گروسی در 14 سال گذشته عهده دار رئیس کل دادگستری استان کردستان بود.3034/9102            "}