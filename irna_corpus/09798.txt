{"onTitr":"","titr":" راهبردهای جذب بازارهای جهانی برای تولیدکنندگان تبیین شود","describe":" اراک - ایرنا - معاون هماهنگی امور اقتصادی و توسعه منابع استانداری مرکزی گفت: راهبردهای جذب بازارهای جهانی از سوی دستگاه های مسئول برای تولیدکنندگان و تجار تبیین شود.", "text":"به گزارش ایرنا، «سعید فرخی» روز چهارشنبه در نشست هم اندیشی توسعه صادرات در محل استانداری این استان، افزود: بازارهای جدید برای تقویت صادرات کالا از این استان به خارج باید از سوی مسئولان دولتی شناسایی شود. وی ادامه داد: سال گذشته بیش از یک میلیارد دلار کالا از استان مرکزی به نقاط مختلف جهان صادر شد اما این رقم در مقایسه با ظرفیت ها و تنوع تولیدی این استان ناچیز است و باید با جذب بازارهای جدید هدف زمینه صادرات هر بیشتر از استان مرکزی را فراهم کرد. معاون هماهنگی امور اقتصادی و توسعه منابع استانداری مرکزی بیان کرد: باید با تولید کالاهای رقابت پذیر هم در بخش قیمت تمام شده و هم کیفیت، بازارهای بزرگ دنیا را به دست آورد و این مهم از توان تولید کنندگان این استان خارج نیست. وی اظهار داشت: تولید کنندگان نیز باید در خصوص تنوع تولیدات همراه با ارزیابی سلیقه های مردم در نقاط مختلف دنیا، فعال باشند و باید تولیدات خود را به سمت و سویی هدایت کند که بتواند به همه نقاط دنیا صادرات داشته باشند. فرخی با اشاره به صادرات 757 هزار تنی انواع محصولات استان در نیمه نخست امسال نیز گفت: این محوله ها شامل انواع پلی‌اتیلن، شمش، آبمیوه، شیشه، بلورجات و موادغذایی است که به 66 کشور جهان از جمله عراق، افغانستان، ترکیه، پاکستان، ترکمنستان، ارمنستان، تونس و بلغارستان صادر شده است. وی افزود: ارزش دلاری صادرات استان مرکزی در سال جاری 520 میلیون و 568 هزار دلار است که نسبت به سال گذشته حجم صادرات از نظر ریالی و وزنی 12 درصد رشد داشته است. نشان می‌دهد. معاون هماهنگی امور اقتصادی و توسعه منابع استانداری مرکزی بیان کرد: ارزش واردات استان در 6 ماه نخست امسال 173 میلیون و 867 هزار دلار برآورد می شود که نسبت به مدت مشابه سال گذشته پنج درصد کاهش داشته است. بیش از 2 هزار و 800 واحد تولیدی در نقاط مختلف استان مرکزی فعالیت می کنند. 3017/3075            "}