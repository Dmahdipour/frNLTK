{"onTitr":" درنشست بروکسل؛    ","titr":" تخت روانچی: فرصت اروپا در برجام دائمی نیست","describe":" لندن – ایرنا – معاون سیاسی دفتر رئیس جمهوری با اشاره به خروج غیرقانونی آمریکا از برجام هشدار داد که فرصت اروپا برای ایفای مسئولیت‌های خود در قبال این توافق بین المللی دائمی نیست.", "text":"به گزارش ایرنا، 'مجید تخت روانچی' روز سه‌شنبه در سخنانی در نشست «همکاری های اروپا، ایران و آینده برجام» در بروکسل با اشاره به تلاش ایران برای استقرار ثبات درخاورمیانه و حفظ حاکمیت قانون در روابط بین دولت‌ها، بر ضرورت تعهد عملی کشورهای اروپایی نسبت به وظایف خود در چارچوب برجام تأکید کرد. وی با مرور عملکرد جمهوری اسلامی ایران در 15 سال گذشته در زمینهٔ هسته‌ای، رویکرد مسئولانه کشورمان و اعتقاد جمهوری اسلامی ایران به گفت‌وگو و تعامل را مورد اشاره قرارداد و یادآور شد که استمرار هر توافق بین‌المللی مستلزم ایفای تعهدات از سوی همه طرف‌ها خواهد بود.روانچی با انتقاد از اقدام غیرقانونی و غیرمسئولانه دولت آمریکا درخروج از برجام و نقض حقوق بین‌الملل نسبت به عواقب سکوت کشورها برابر رفتار خطرناک آمریکا هشدار داد.پیش نشست سومین کنفرانس امنیتی تهران امروز با همکاری موسسه بین‌المللی مطالعات جهانی، موسسه اگمونت بلژیک، موسسه امور بین‌الملل ایتالیا، بنیاد همکاری‌های امنیت بین‌المللی تهران، تحت عنوان «همکاری اروپا، ایران و آینده برجام»، با حضور اندیشمندان و نخبگان دانشگاهی و پژوهشی و مدیران اندیشکده های اروپایی در «بروکسل» برگزار شد.تخت روانچی به‌ عنوان سخنرانی اصلی و اسماعیل بقایی سفیر جمهوری اسلامی ایران در ژنو، جلال دهقانی فیروزآبادی رئیس دبیرخانه دائمی کنفرانس و کیومرث جاویدنیا رئیس کمیته بین‌الملل کنفرانس امنیتی تهران از دیگر سخنرانان این نشست بودند.اولین و دومین کنفرانس امنیتی تهران با شعار «گفت‌وگو، احترام، اعتماد و همکاری متقابل جهت نیل به امنیت و پیشرفت جمعی» در غرب آسیا، در سال‌های 1395و 1396 برگزار شد. سومین دور این کنفرانس قرار است با محور «امنیت منطقه‌ای در غرب آسیا، چشم‌انداز ثبات، همکاری و پیشرفت جمعی» بهمن‌ماه آینده برگزار شود.شبد**هـ ن **9122            "}