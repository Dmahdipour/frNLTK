{"onTitr":"","titr":" 700 میلیاردریال کالای قاچاق در گناوه کشف شد","describe":" گناوه- ایرنا- فرمانده پایگاه دریابانی گناوه گفت: با تلاش مرزبانان این شهرستان از ابتدای سال جاری تاکنون معادل 700 میلیارد ریال کالا و 120 هزار لیتر سوخت قاچاق کشف و ضبط شده است.", "text":"به گزارش ایرنا، سرهنگ کمیسر دریایی غلامرضا محقق روز شنبه در آیین صبحگاه مشترک نیروهای مسلح گناوه به مناسبت هفته نیروی انتظامی افزود: تقویت ناوگان شناورهای دریابانی این شهرستان در دستور کار قرار گرفته و بزودی یک ناوچه جدید به این مجموعه افزوده می شود.وی اظهارداشت: حفاظت و دفاع از مرزهای کشور بویژه در دریا وظیفه نیروی خاصی نیست بلکه همه آحاد جامعه  باید مشارکت کنند.وی با بیان اینکه شهرستان گناوه از نقاط حساس و راهبردی ترین حوزه دریایی کشور است، گفت: وجود میدان های متعدد نفتی، نزدیک بودن با پایانه نفتی جزیره خارگ و فلات قاره، خطوط لوله گاز و دارابودن بیشترین شناور تجاری در استان بوشهر از مناطق مهم است که دریابانی با بکارگیری رادارهای ساحلی و ناوگروه شناوری در کنار سایر نیروهای نظامی و انتظامی برای ایجاد امنیت پایدار مرزهای آبی کشور تلاش می کند.فرمانده پایگاه دریابانی گناوه اظهارداشت: دریابانی این شهرستان با همکاری نهادهای امنیتی و انتظامی باتوجه به تغییر مسیر انتقال مواد مخدر از خشکی به دریا  در برابر این حربه قاچاقچیان عملکرد موفقی داشته است.وی گفت: نیروهای مرزبانی برای جلوگیری از ناامنی و به مخاطره انداختن دریا با گشت های مستمر و تقویت ناوگان شناور دریایی اجازه هرگونه تحرکی را از مخلان نظم و امنیت می گیرد.فرمانده پایگاه دریابانی گناوه با تقدیر از اقدام ارزشمند اخیر حمله موشکی سپاه به مقر تروریست های جنایتکار افزود: سپاه با این اقدام ضربتی نشان داد که نیروهای مسلح جمهوری اسلامی ایران با مخلان نظم و امنیت بدون اغماض برخورد قاطع می کند.وی  با گرامیداشت یادوخاطره شهدای گرانقدر و سرافراز نیروی انتظامی، افزود: در هفته ناجا برنامه های مختلفی توسط این فرماندهی  با محوریت تعامل و ارتباط بیشتر با مرزنشینان برگزار می شود.شهرستان گناوه در شمال استان بوشهر در کرانه خلیج فارس دارای یک صد کیلومتر نوار ساحلی است.6164/6043            "}