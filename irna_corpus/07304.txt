{"onTitr":"","titr":" 8 میلیارد ریال برای خرید تجهیزات کلینک دهدشت اختصاص یافت","describe":" یاسوج - ایرنا - رئیس دانشگاه علوم پزشکی کهگیلویه وبویراحمد گفت: هشت میلیارد ریال اعتبار برای خرید تجهیزات اداری، ای تی و امکانات مورد نیاز کلینیک تخصصی دهدشت مرکز شهرستان کهگیلویه اختصاص یافت.", "text":"اورنگ ایلامی روز شنبه در گفت و گو با خبرنگار ایرنا اظهار داشت: عملیات ساخت کلینیک تخصصی دهدشت بیش از 95 درصد پیشرفت فیزیکی دارد.وی بیان کرد: این کلینیک در محوطه بیمارستان در سه طبقه و با زیربنای یک هزار و 700 متر مربع در دست ساخت است.ایلامی عنوان کرد: علاوه بر کلینک تخصصی دهدشت 16 طرح بهداشتی و درمانی در مناطق شهری و روستایی بخش های مختلف شهرستان کهگیلویه در دست اجراست.وی اظهار داشت: این طرح‌ها از محل‌های مختلف با همکاری خیرین، بنیاد علوی، طرح تحول نظام سلامت و طرح‌های ملی و استانی در حال ساخت است.ایلامی تحویل موقت مرکز تسهیلات زایمانی، تحویل موقت مرکز جامع خدمات سلامت شهری امام علی دهدشت، توسعه اورژانس ، آموزشگاه بهورزی و ساختمان ستاد شبکه را از دیگر طرح‌های در دست اجرای شهرستان ذکر کرد. 103 خانه بهداشت، یک بیمارستان و هفت پایگاه سلامت در شهر دهدشت روزانه خدمات مختلف بهداشتی و درمانی به مردم این شهرستان ارائه می دهد.شهرستان 131 هزار نفری کهگیلویه دارای چهار بخش، چهار شهر و 10 دهستان است.45 درصد از جمعیت شهرستان نیز در 365 روستا سکونت دارند.7531/1662            "}