{"onTitr":" سخنگوی سازمان تعزیرات حکومتی:    ","titr":" شرکت گرانفروش خودرو 113 میلیارد ریال جریمه شد","describe":" تهران- ایرنا- سخنگوی سازمان تعزیرات حکومتی از جریمه 113 میلیارد ریالی یک شرکت خدمات خودرویی به اتهام گرانفروشی در استان خراسان رضوی خبر داد.", "text":"به گزارش ایرنا، سیدیاسر رایگانی روز چهارشنبه در جمع خبرنگاران افزود: شرکت خدمات خودرویی که اقدام به فروش خودرو در سال های 96 و 97 کرده و از ایفای تعهدات خود در قبال مردم و خریداران خودداری کرده است، به تعزیرات حکومتی استان خراسان رضوی احضار شد.وی ادامه داد: پس از تشکیل پرونده و با بررسی های به عمل آمده، تخلف این شرکت از سوی رئیس شعبه دوازدهم اداره کل تعزیرات حکومتی استان خراسان رضوی محرز اعلام شد.رایگانی اظهار داشت: متهم برای گرانفروشی به ممهور کردن پروانه واحد به مهر تخلف برای مرتبه اول و پرداخت 112 میلیارد و 845 میلیون ریال جزای نقدی در حق دولت محکوم شد.شهروندان می توانند شکایات خود را از طریق سامانه پیامکی 300000135 سازمان تعزیرات حکومتی یا شماره تلفن 124 بازرسی سازمان صنعت، معدن و تجارت ثبت و پیگیری کنند.اجتمام * ٣٢٢٩ *1834            "}