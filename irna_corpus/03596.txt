{"onTitr":" سخنگوی هیات رییسه مجلس:    ","titr":" دولت هفته آینده سه وزیر پیشنهادی را معرفی می کند","describe":" تهران- ایرنا- سخنگوی هیات رییسه مجلس گفت: دولت هفته آینده وزیران پیشنهادی تعاون، کار و رفاه اجتماعی، امور اقتصادی و دارایی و صنعت و معدن و تجارت را به مجلس معرفی می کند و جلسه رای اعتماد نیز دو هفته آتی برگزار می شود.", "text":"«بهروز نعمتی» روز سه شنبه در گفت وگو با خبرنگار پارلمانی ایرنا اظهار داشت: مجلس هفته آینده جلسه علنی ندارد و نمایندگان برای سرکشی به حوزه های انتخابیه خود می روند.وی افزود: براساس گفت و گویی که با محمود واعظی رییس دفتر رییس جمهوری داشتیم، دولت هفته آینده وزیران پیشنهادی تعاون، کار و رفاه اجتماعی، امور اقتصاد و دارایی و صنعت و معدن و تجارت را به مجلس معرفی کند و جلسه رای اعتماد به وزیران پیشنهادی همزمان با آغاز جلسات علنی مجلس در هفته بعد از سرکشی به حوزه های انتخابیه نمایندگان برگزار می شود.نماینده مردم تهران در مجلس خاطرنشان کرد: تاریخ دقیق برگزاری جلسه رای اعتماد پس از معرفی وزیران پیشنهادی دولت به مجلس اعلام می شود.نعمتی در پاسخ به این سوال که چرا وزیر پیشنهادی صنعت، معدن و تجارت قرار است به مجلس معرفی شود، گفت: شریعتمداری هنوز استعفا نداده ولی دولت می خواهد که وزیر پیشنهادی به مجلس معرفی کند.وی درمورد شایعه استعفای وزیر راه و شهرسازی تاکید کرد: عباس آخوندی نیز هنوز استعفا نداده است.سیام*9121**1058**1336            "}