{"onTitr":"","titr":" پرسپولیس مهاباد مقابل شهرداری پیرانشهر مغلوب شد","describe":" مهاباد- ایرنا- هفته پانزدهم رقابت های لیگ برتر فوتبال آذربایجان غربی با شکست یک بر صفر پرسپولیس مهاباد /تیم دوم جدول رده بندی/ مقابل شهرداری پیرانشهر به پایان رسید.", "text":"به گزارش ایرنا، دیدار 2 تیم عصر روز جمعه در هفته ششم دور برگشت رقابت های لیگ برتر آذربابجان غربی به دلیل بازسازی ورزشگاه آزادی مهاباد به میزبانی استادیوم تختی نقده برگزار شد. این باخت دومین شکست پرسپولیس در رقابت های امسال لیگ برتر فوتبال آذربایجان غربی است که باعث شد رویای قهرمانی این تیم مهابادی کمرنگ شود.قضاوت این بازی را سعادت وفاپیشه، محمود گوهر نژاد و رامین بابایی به ترتیب به عنوان داور وسط، کمک داور اول و دوم بر عهده داشتند. همچنین در دیدارهای این هفته، کشاورز بوکان با نشاط اشنویه، شهرداری گوگ تپه با نود ارومیه، آذریورد شاهین دژ با هدف دیلمان سلماس و فرهنگسرای ارومیه با هیات فوتبال شوط به مصاف هم رفتند. در پایان هفته چهاردهم رقابت های لیگ برتر فوتبال آذربایجان غربی تیم پرسپولیس مهاباد با 33 امتیاز از 15 بازی در مکان دوم این رقابت ها قرار دارد و فرزین کوهی /مهاجم این تیم/ با 11 گل زده آقای گل رقابت هاست. به گزارش ایرنا، لیگ برتر فوتبال آذربایجان غربی با حضور 10 تیم برگزار می شود و 2 تیم برتر سهمیه حضور در لیگ دسته 3 باشگاه های کشور را کسب می کند. سال گذشته تیم های کاویان نقده با 40، پرسپولیس مهاباد با 38 و شهرداری ارومیه با 37 امتیاز رده های اول تا سوم لیگ برتر را کسب کردند. 9903/2093            "}