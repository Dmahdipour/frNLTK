{"onTitr":"","titr":" 5،1 میلیارد ریال صرف ورزش روستایی خراسان رضوی شد","describe":" مشهد- ایرنا- رئیس هیات ورزش روستایی و بازیهای بومی و محلی خراسان رضوی گفت: در طول نیمه نخست امسال پنج میلیارد و 150 میلیون ریال برای تجهیز 103 خانه ورزش روستایی در سطح این استان هزینه شد.", "text":"محمدرضا خوش باطن روز شنبه در گفت و گو با خبرنگار ایرنا افزود: در این مدت  103 خانه ورزش روستایی به میزهای فوتبال دستی، پینگ پنگ، شطرنج و دستگاه دارت همراه با پایه، تاتامی و توپهای فوتبال، والیبال و فوتسال تجهیز شده اند. وی ادامه داد: در هر روستا که فضایی برای ایجاد خانه ورزش روستایی وجود داشته باشد آمادگی داریم آن را به امکانات ورزشی مورد نیاز مجهز کنیم.رئیس هیات ورزش روستایی و بازیهای بومی و محلی خراسان رضوی گفت: طبق پیش بینی در صورت آماده بودن اعتبارات تا پایان امسال 50 خانه ورزش روستایی دیگر نیز در سطح استان به لوازم مورد نیاز تجهیز می شوند. 205 خانه ورزش روستایی تجهیز شده در سطح استان شش میلیون و 400 هزار نفری خراسان رضوی وجود دارد. یک میلیون و 700 هزار نفر از جمعیت این استان در دو هزار و 524 روستای سکونت دارند. 7507/1858            "}