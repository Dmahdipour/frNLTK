{"onTitr":" امام جمعه پلدختر:    ","titr":" بسیجی بودن  نقش مهمی در مدیریت و پیشرفت جامعه دارد","describe":" خرم آباد - ایرنا- امام جمعه پلدختر گفت: مسئولان ، دولت و نمایندگان و مردم انقلابی و ولایی بسیجی هستند و از دشمن نمی ترسند و این امر نقش مهمی در مدیریت  و پیشرفت جامعه دارد.", "text":"به گزارش ایرنا ، حجت الاسلام والمسلمین احمدعلی حسین زاده آملی در خطبه های نماز جمعه پلدختر اظهار داشت: تشکیلات بسیج بر اساس فرمایشات مقام معظم رهبری در تجمع بزرگ یکصد هزار نفری بسیجیان در ورزشگاه آزادی مصداق آیه شریفه 173 سوره مبارکه آل عمران است.وی افزود: تهدیدهای دشمن نه تنها با عث عقب نشینی و هراس ملت انقلابی ایران و مسوولان در ادامه اهداف انقلاب و امام شهدا نمی شود بلکه بر ایمان آنها می افزاید.امام جمعه پلدختر به 23 مهر ماه سالروز شهادت آیت الله اشرفی اصفهانی اشاره کرد و گفت: آیت الله اشرفی اصفهانی  جز شخصیت های ممتاز علمی و معنوی و پنجمین شهیدمحراب است که در سال 41 مبارزات خود را علیه ظلم آغاز و در سال 56  با رهبری انقلابیون در کرمانشاه جهت برپایی نهضت امام راحل (ره) این مبارزات را ادامه داد.وی افزود: این شهید بزرگوار هیچ گاه از خدمت رسانی به مردم احساس خستگی نمی کرد و با وجود حدود 90 سال سن به دست منافقان کوردل در محراب نماز جمعه به شهادت رسید.حجت الاسلام حسین زاده آملی به 24 مهر ماه روز پیوند اولیا و مربیان اشاره و خاطرنشان کرد: خانه ومدرسه باید همگام با هم در تعلیم وتربیت دانش آموزان سهیم باشند زیرا این مسوولیت تنها به عهده معلمان نیست.وی ارتباط اولیا و مربیان را از عوامل موفقیت خانواده در تربیت فرزندان دانست و افزود: پدران و مادران باید جهت اطلاع و آگاهی از مسایل تربیتی  در این امور مشارکت و با مدرسه و معلمان در ارتباط باشند . امام جمعه پلدختر به 26 مهر ماه روز تربیت بدنی اشاره کرد و گفت: ورزش یکی از ضروریات مهم زندگی فردی و اجتماعی است که با تامین سلامت جسم و روح عقل سلیم را به دنبال دارد که این امر موجب پرهیز از بسیاری از ناهنجاری ها می شود.وی افزود: ترویج ورزش باعث توسعه نشاط و شادابی اجتماعی و مبارزه با کسالت و تنبلی ، بیکاری و کاهش آسیب های اجتماعی می شود و توانایی جمعی و فکری جوانان و نوجوانان را افزایش می دهد و باعث می شود جوانان با حضور در اجتماع از گوشه گیری و انزوا خارج و نتوانند از حقوق خود دفاع کنند.  امام جمعه پلدختر از گزارش ورزشی  اخیر در رابطه با فوتبال پلدختر که در شبکه افلاک پخش شد انتقاد کرد و گفت: در این گزارش فوتبالیست جوان حین مصاحبه بر اثر دستپاچگی ، احساساتی شدند و با ندانم کاری و امثال آن از مسئولان درخواست پیراهن ورزشی برای تیم فوتبال کشکان رود کردند که این گونه درخواست های ناچیز باعث خدشه دارشدن جایگاه فوتبال و شهرستان می شود.وی با تاکید بر ضرورت حذف این گونه مسایل در مصاحبه ها و جلوگیری از پخش آنها افزود: خبرنگار صدا و سیما باید سعی کند هر مطلبی را پخش نکند و آن را سبک و سنگین نماید زیرا این اخبار باعث کسر شان مسوولان و شهرستان و فرهنگ شهرستان می شود .حجت الاسلام حسین زاده آملی خاطرنشان کرد: باید برای جوانان و ورزشکاران ارزش بیشتری قایل شویم و جایگاه آنان را بالا تر ببریم و تیم فوتبال پلدختر را که در لیگ استان جایگاهی دارد را غنی ترسازیم .  شهرستان پلدختر در 120 کیلومتری جنوب غربی مرکز استان لرستان واقع شده است .7272/6060            "}