{"onTitr":" همزمان با روز جهانی کودک/    ","titr":" بازدید از موزه ‌های میراث فرهنگی یزد رایگان است","describe":" یزد- ایرنا- مدیرکل میراث فرهنگی، صنایع دستی و گردشگری استان یزد گفت: بازدید از موزه ها و اماکن تاریخی و فرهنگی زیر نظر این اداره کل امروز (دوشنبه) به مناسبت روز جهانی کودک (هشتم اکتبر برابر با شانزدهم مهر) رایگان است.", "text":"سید مصطفی فاطمی روز دوشنبه در گفت و گو با ایرنا افزود: بازدید علاقه مندان از محوطه ‌های تاریخی، آثار باستانی، موزه‌ ها و اماکن زیر پوشش و در اختیار میراث فرهنگی استان به‌ همراه کودکان تا 12 سال به صورت رایگان صورت می گیرد.وی، حفظ میراث گذشته و انتقال ارزش ‌های آن به کودکان و قشر جوان را از اهداف اصلی اداره کل میراث فرهنگی عنوان و اضافه کرد: رویکرد میراث فرهنگی به سمت‌ و سوی جوانان و کودکان گرایش دارد، چرا که وظیفه دارد هویت گذشته را حفظ کرده و در راه صیانت از آن بکوشد.وی ادامه داد: بازدید از موزه ها در روز جهانی کودک، در راستای اعتلای سطح دانش فرهنگی، تاریخی و بومی کودکان و جوانان و نهادینه سازی فرهنگ حفظ و حراست از آثار تاریخی و ارج نهادن به میراث پیشینیان صورت می گیرد.موزه آیینه و روشنایی یزد، خانه لاریها، مدرسه ضیائیه، موزه های مردم شناسی تفت، مهریز و ابرکوه، همچنین موزه های زیلو و سفال میبد، باغ پهلوانپور مهریز و موزه مفاخر اردکان از جمله مکانهای رایگان برای بازدید در این روز است.نیمی از حدود 30 گنجینه استان یزد دولتی است. یزد با یک میلیون و 138 هزار نفر جمعیت، یکهزار و 720 اثر تاریخی و فرهنگی ثبت ملی شده دارد.تاکنون پنج اثر شامل 200 هکتار بافت تاریخی شهر یزد، باغ های ایرانی دولت آباد یزد و پهلوان پور مهریز و قنات های زارچ و حسن آباد در فهرست میراث جهانی یونسکو به ثبت رسید.7532/ 6197            "}