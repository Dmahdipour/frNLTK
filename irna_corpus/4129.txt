{"onTitr":"","titr":" قتل خاشقچی خطر لفاظی ضد مطبوعاتی ترامپ را برجسته می کند","describe":" تهران - ایرنا - مجله انگلیسی نیواستیتسمن روز دوشنبه در مقاله ای قتل «جمال خاشقچی» روزنامه نگار منتقد سیاست های عربستان را نشان از خطرناک بودن لفاظی های «دونالد ترامپ» رئیس جمهوری آمریکا علیه مطبوعات دانست.", "text":"به گزارش ایرنا، «نیکی ولف» نویسنده این مقاله نوشت: رئیس جمهوری آمریکا بارها از مطبوعات به عنوان دشمن مردم نام برده است.خاشقچی چند روز پیش ناپدید شد و سپس در کنسولگری عربستان در استانبول بازداشت شد. منابع مطلع اعلام کردند که باور دارند خاشقچی مورد شکنجه قرار گرفت و سپس به دست تیمی که از سوی دولت سعودی گماشته شده بود، به قتل رسید.این رویداد هولناک در زمانی تب آلود برای عربستان به وقوع پیوسته است. به تازگی قدرت در عربستان در اختیار محمد بن سلمان ولیعهد سعودی قرار گرفته است.غرب و از جمله دونالد ترامپ رئیس جمهوری آمریکا از وی به عنوان فردی اصلاح طلب تمجید کرده اند و تصمیم دولت وی برای لغو ممنوعیت رانندگی زنان در عربستان، در سطحی گسترده مورد ستایش قرار گرفته است.اما به نظر می رسد ظاهر فریبنده اصلاحات وی سرپوشی بر تحکیم قدرت در دستان بن سلمان باشد. وی در سال 2017، تحت پوشش کمپین مبارزه با فاسد، دولت سعودی را از مخالفان سیاسی اش پاکسازی کرد و شمار زیادی از مخالفان را به حبس خانگی در آورد. این رویه در سال 2018 با بازداشت شمار زیادی فعالان مدافع حقوق زنان دنبال شد.  بن سلمان همچنین از وجهه خود به عنوان فردی اصلاح طلب و دوستدار غرب به عنوان سرپوشی برای مداخله در جنگ داخلی یمن بهره گرفت. اقدامات عربستان در یمن به جان باختن شمار زیادی غیرنظامی در این کشور منتهی شده است.به واسطه صمیمیت بن سلمان با دولت های غربی، بسیاری از ویرانه ها در یمن، با تسلیحات ساخت شرکت های اسلحه سازی آمریکا و انگلیس به جا مانده است. به رغم هشدارها از سوی سازمان هایی چون عفو بین الملل در مورد قتل عام انسان ها در یمن، عربستان مقصد اولین سفر فرامرزی دونالد ترامپ شد، سفری که به انعقاد توافقی بین واشنگتن و ریاض برای فروش یکصد میلیارد دلار تسلیحات به عربستان منجر شد. این روابط دوستانه با ترامپ، به بن سلمان امکان داده است با مصونیت کامل عمل کند. علاوه بر جنگ یمن، عربستان بر کشور قطر با بایکوت تجاری اعمال فشار کرده است. قتل خاشقچی خبر از مصونیتی می دهد که بن سلمان معتقد است به واسطه آن می تواند دست به هر کاری زند. و تاکنون نیز هیچ نشانی از تلاش دولت آمریکا برای بررسی این واقعیت وجود ندارد که فردی مقیم آمریکا (جاشقچی) به کنسولگری کشانده شده و از سوی یک کشور متحد به قتل رسیده است. این مساله ممکن است اتفاقی نباشد. ترامپ رهبری است که مدام مطبوعات را دشمن مردم می خواند و حتی از قاتلان روسی روزنامه نگاران دفاع می کند. به آسانی می توان پنداشت که بن سلمان از این سخنان سرنخ گرفته است تا اینگونه برداشت کند که آمریکا از این پس اعتنایی به آزادی مطبوعات یا امنیت روزنامه نگاران نمی کند. به گزارش ایرنا، خاشقچی پس از انتخاب بن سلمان به عنوان ولیعهد عربستان، این کشور را ترک کرد و به آمریکا رفت. وی در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرد.اروپام**9109**3404            "}