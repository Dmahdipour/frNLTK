{"onTitr":"","titr":" بیمار مرگ مغزی بابلی به سه نفر زندگی دوباره بخشید","describe":" ساری- ایرنا- اهدای اعضای بدن یک بیمار مرگ مغزی بابلی به سه نفر زندگی دوباره بخشید.", "text":"به گزارش خبرنگار ایرنا، مرحوم  سید مهدی حسینی 45 ساله اهل روستای بیجی کلای بابل بود که هفته جاری به دلیل فشار خون بالا دچار مرگ مغزی و در بخش آی سی یوی بیمارستان آیت الله روحانی این شهر بستری شد.اعضای بدن این بیمار مرگ مغزی شامل کبد و دو کلیه با رضایت همسر و فرزندش برای اهدا به بیماران نیازمند به تهران انتقال یافت و به سه بیمار نیازمند پیوند شد.امسال این هفتمین مورد اهدای عضو بیماران مرگ مغزی در زیرمجموعه دانشگاه علوم پزشکی بابل بوده است.دانشگاه علوم پزشکی بابل مستقل از دانشگاه علوم پزشکی مازندران است و بیمارستان های پرتو درمانی شهید رجایی بابلسر و نیز بیمارستان های آیت الله روحانی، شهید بهشتی، شهید یحیی نژاد، مرکز ناباروری فاطمه الزهرا(ع)، بیمارستان مرزی کلا و بیمارستان کودکان امیرکلا شهرستان بابل را زیر پوشش دارد.  7328/1654            "}