{"onTitr":"","titr":" اشتغال پایدار ، مهمترین درخواست روستاییان قم","describe":" قم- ایرنا- همزمان با برگزاری همایش ملی روستا و عشایر با حضور سعید رضا جندقیان معاون امور دهیاری های سازمان شهرداری ها و دهیاری های کشور و مسئولان استانی در فرمانداری قم مشکلات روستاییان این استان بررسی و بر ضرورت اشتغال پایدار تاکید شد.", "text":"به گزارش ایرنا، در این مراسم که روز چهارشنبه در فرمانداری قم ترتیب یافت ، دهیار روستای سراجه از بخش مرکزی گفت: در بخش مرکزی استان 34 هزار روستایی در بخش کشاورزی و دامداری فعالیت می کنند.حسین نصیری افزود: روستاهای قم نیازمند اجرای طرح هایی جهت اشتغال پایدار هستند در همین راستا از مردادماه سال جاری 250 میلیارد ریال در زمینه اشتغال پایدار روستایی به بخش مرکزی اختصاص یافت.وی ادامه داد: کارآفرینان جهت اجرای طرح ها خویش به بانک های عامل جهت دریافت تسهیلات معرفی شدند.وی خاطر نشان کرد: بیش از 70 درصد از روستاهای بخش مرکزی در حال اجرای طرح های محرومیت زدایی و رونق تولید هستند.طبق سرشماری عمومی نفوس و مسکن در سال 1395، قم دارای 127 روستا با جمعیت بالای 20 خانوار است؛ جمعیت ساکن مناطق روستایی این استان بیش از 55 هزار و 865 تن است که در قالب 17 هزار و 385 خانوار زندگی می کنند.استان قم دارای یک شهرستان قم و پنج بخش مرکزی، سلفچگان، جعفریه، کهک و خلجستان است. بخش جعفریه تا قم حدود 35 کیلومتر فاصله دارد.در ادامه این جلسه دهیار شهردستجرد قم با تاکید بر این که صنعت گردشگردی مهمترین نیاز بخش کهک است گفت: این بخش به خاطر جذابیت های گردشگری و طبیعی میزبان تعداد بسیاری از گردشگران است که نیازمند ارتقای زیرساخت های گردشگری است.مهدی جعفری بیان داشت: باید بوستان های بین راهی، سرویس های بهداشتی، ایمن سازی راه ها، تقویت خدمات اجتماعی  مورد توجه قرار گیرد و با اختصاص تسهیلات به سرمایه گذاران مشکلات این حوزه برطرف شود.دَستجـِرد یکی از شهرهای استان قم است. این شهر در بخش خلجستان از توابع شهرستان قم قرار دارد.** دهیار روستای خلج آباد از بخش سلفچگان قم با اشاره به این که تولید مشکل اصلی روستاهای قم است گفت:  باید طرح هایی جامع بر اساس توانمندی روستا در جهت ایجاد اشتغالزایی و تولید در دستور کار قرار گیرد.مهدی کربلایی گفت: تاکنون طرح مناسبی جهت افزایش تولید و اقتصاد روستا شکل نگرفته است  که قابلیت اجرایی داشته باشد.وی خاطر نشان کرد: تعلل دستگاه های اجرایی در توسعه روستایی و موازی کاری های بین آنها مشکلات و چالش های اساسی برای مردم ساکن روستا ایجاد شده است.وی از نبود آموزش جامع در حوزه های مختلف در روستاها انتقاد کرد و گفت: نبود امکانات و دوره های آموزشی و بهداشتی باعث از بین رفتن جاذبه های روستا شده است.خلج  تاکید کرد: باید طرح های مختلف آموزشی و فرهنگی در روستاها اجرا شود این در حالی است که مهمترین طرح های اجرایی در روستاها طرح هادی بوده که بیشتر جنبه عمرانی داشته است.روستای خلج آباد یکی از روستاهای شهر قم می باشد که در 25 کیلومتری شهر قم قرار دارد.** در بخش دیگر این جلسه دهیار روستای قاهان از بخش خلجستان از کمبود آب انتقاد کرد و گفت: کمبود آب شرب در روستاهای بخش خلجستان باعث خشکسالی در روستاها و از بین رفتن باغ ها و اراضی کشاورزی شده است.وی افزود: همچنین  توسعه زیرساخت ها، افزایش تجهیزها در بخش کشاورزی و نبود تجهیزات آتش نشانی از دیگر مسائلی است که باید مورد توجه قرار گیرد.وی تاکید کرد: توسعه خدمات رسانی یکی از مهمترین راهکاری های ارتقای صنعت گردشگری در روستاهای قم است که باید سرمایه گذاری در این عرصه پیگیری شود.** دهیار بخش جعفرآباد از بخش جعفریه قم نیز در این جلسه گفت: این بخش دارای 33 روستا و شهر جعفریه است که در آن 16 هزار تن زندگی می کنند.هادی زین العابدین افزود: بخش از نظر تولید و توزیع و تولید محصولات لبنی و گوشتی در کشور از اهمیت ویژه ای برخوردار است.وی از فرسودگی شبکه های آبرسانی انتقاد کرد و گفت: این امر باعث آسیب رساندن به زیرساخت ها آسفالت و روکش خیابان های شده است و نقاط حادثه خیز ایجاد کرده است که نیازمند رسیدگی مسئولان هستیم.8138/ 6133/            "}