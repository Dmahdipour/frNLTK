{"onTitr":"","titr":" پل های مازندران بی پناه مقابل سیلاب","describe":" ساری - ایرنا - سیل هفته گذشته در مازندران که گویا از لحاظ شدت بارندگی در چندین دهه اخیر بی سابقه بود، اگرچه به تاسیسات زیربنایی و زیرساختی خسارت زیادی وارد کرد، ولی حجم آسیب به پل ها به گونه ای بود که به سیل مرگبار برای پل ها مشهور شد.", "text":"به گزارش خبرنگار ایرنا، طبق گزارش اداره کل راهداری و حمل و نقل جاده ای مازندران در این حادثه به دلیل شدت بارش ها به حدود 40 دهنه پل بزرگ و کوچک حاشیه رودخانه ها خسارت زد به طوری که بر اساس آمار ستاد مدیریت بحران 12 دهنه پل تخریب شد.بر اساس این گزارش، شش دهنه پل بر روی رودخانه های استان مازندران در اثر سیل مخرب هفته گذشته از جا کنده شد و هیچ آثاری از آنها بر جای نماند.اگرچه درفضای مجازی خرابی برخی پل های تازه ساز که ساخت شان به حدود یک دهه می رسد را ناشی از نامناسب بودن سازه ها بیان کردند ولی برخی کارشناسان سازه با رد این اظهارنظرها، شدت بارندگی و وجود موانع بر سر راه حرکت سیل را علت اصلی بالا بودن میزان خرابی پل ها می دانند.بر اساس اظهارنظر این کارشناسان وجود موانع باعث شده تا آب با نفوذ بر دیوار بتنی حایل در حاشیه رودخانه، این دیوارها را با خود ببرد وبا برخورد این دیوارهای بتنی به پل، آثار تخریبی بالایی از خود بر جای می گذرد.در مازندران حدود 120 رودخانه جریان دارد و طبق آمار مدیریت بحران مازندران هم اکنون 400 واحد مسکونی غیرمجاز ساز در حریم رودخانه های استان استقرار دارد.*** پل ها فدای ساخت و ساز غیر قانونی حاشیه رودخانه هاجابر جهانی زاده کارشناس سازه در مازندران علت اصلی بالا رفتن آمار خرابی پل ها را علاوه بر پیری سازه، ناشی از برخورد شدید آب همراه با سازه های همراه ( دیواره ها و سنگ ها) حاشیه رودخانه ها می داند.وی گفت: با تغییر اقلیم در مازندران بارش ها بیشتر به صورت سیلابی است که با خودشان سازه های ناپایدار را به همراه می آورند و با برخورد به پل ها در هنگام خروج آسیب جدید به آنها وارد می کنند و عمر این سازه ها را کوتاه می کند.وی معتقد است که در دو دهه گذشته این روند سیلابی در مازندران بیشتر بود و تغییر اقلیم آسیب جدی به رودخانه ها و پل ها وارد کرده که باید تجدید نظر اساسی در این حوزه از جمله افزایش دهنه پل ها و حذف موانع انجام شود.*** شدت بارش عامل خرابی معاون راهداری و حمل و نقل جاده ای مازندران شدت بارندگی را عامل اصلی درخرابی پل ها بیان کرد و گفت که در این سیل ( هفته دوم مهرماه 97) 40 دهنه پل دچار آسیب شد.عباسعلی نجفی به خبرنگار ایرنا افزود: حدود 6 دهنه پل در این حادثه از جمله پل ماشک در کمربندی نوشهر در غرب مازندران خراب شد.وی اضافه کرد: ساخت و ساز در حریم رودخانه ها باعث شده تا آب حریمش را در بستر رودخانه ها افزایش دهد و نتواند به درستی از دهنه پل ها که برای این حریم نیز پیش بینی شد عبور کند و این سازه  ها را تخریب می کند.نجفی میزان خسارت های ناشی از سیل بر راهها و ابنیه را حدود یک هزار میلیارد ریال اعلام کرده است.*** تخریب 12 دهنه پل استاندار مازندران اما آمار خرابی پل ها در مازندران را حدود 12 دهنه اعلام کرد و گفت: 6 دهنه پل به گونه ای تخریب شد که هیچ آثاری در محل سازه وجود ندارد.محمد اسلامی به ایرنا افزود: کمیته فنی برای بررسی علل وقوع سیل و خرابی تاسیسات تشکیل شد که پس از تهیه این گزارش می توان در مورد مسایل پیرامونی اظهارنظر کرد.سیل جمعه شب گذشته که تا روز یکشنبه 15 مهرماه ادامه داشت حدود 7 هزار میلیارد ریال به مازندران خسارت زد که حدود 5 هزار میلیارد ریال از این خسارت ها به تاسیسات زیربنایی آب، برق و راه است.6982/1899            "}