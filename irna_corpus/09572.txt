{"onTitr":"","titr":" معاون وزیر ارشاد: کپی رایت چالش امروز فضای مجازی است","describe":" اهواز - ایرنا - معاون مطبوعاتی و اطلاع رسانی وزیر فرهنگ و ارشاد اسلامی گفت: موضوع کپی رایت به یک چالش جدی در فضای مجازی تبدیل شده است.", "text":"به گزارش ایرنا، محمد سلطانی ‌فر روز چهارشنبه در آیین تجلیل از عکاسان حادثه تروریستی 31 شهریور اهواز، افزود: خواسته یا ناخواسته آثار هنرمندان و به ویژه عکاسان خبری با چالش کپی رایت روبه رو است.وی گفت: در حوزه متن و نوشتاری به این موضوع کمتر دقت می شود اما بیشترین چالش کپی رایت متوجه حوزه تصویر و عکس است.معاون مطبوعاتی و اطلاع رسانی وزارت فرهنگ و ارشاد اسلامی با اشاره به انتقادها و اعتراضات عکاسان حادثه تروریستی رژه اهواز بخاطر درج نشدن منبع تصاویر و نام عکاس در بیشتر روزنامه های کشور، گفت: این اقدام قابل پیگیری است و وزارت ارشاد هم در صورت درخواست خبرنگاران خبری حمایت خواهد کرد اما رسیدن به نتیجه مطلوب سخت خواهد بود.وی بیان کرد:از مطبوعات و رسانه های کشور انتظار می رود که اصول اخلاقی را بیش از پیش رعایت کنند.سلطانی فر با اشاره به اقدام وزارت ارشاد برای استفاده تصاویر عکاسان خبری حادثه تروریستی رسانه ها در بیلبوردهای تبلیغاتی کلانشهر تهران، افزود: قرار است وزارت ارشاد در همکاری با شهرداری تهران، برای یک ماه تصاویر این حمله تروریستی را در معرض دید شهروندان قرار دهد اما این موضوع مشروط به رضایت و تمایل عکاسان خبری دارد که این تصاویر حماسه ساز را به ثبت رسانده اند.** حادثه اهواز نشان داد که عکاسی خبری منسوج نشده وی با اشاره به حماسه سازی عکاسان خبری در حادثه تروریستی رژه 31 شهریور ، گفت: انجام وظیفه این افراد در محل حادثه بیشتر از روایت گری متنی موفق بوده و فعالان عرصه رسانه متوجه شدند که هنوز عکاسی خبری با وجود حجم بسیار زیاد داده در فضای مجازی، منسوخ نشده و نقطه شروع تولید محتوا عکس خبری است.معاون مطبوعاتی و اطلاع رسانی وزارت فرهنگ و ارشاد اسلامی در ادامه با بیان اینکه نمی توان از شهادت نام برد ولی خوزستان را فراموش کرد، بیان کرد: از 31 شهریور 59 که جنگ تحمیلی آغاز شد تا 31 شهریور امسال ، 38 سال است که نام خوزستان با شهادت آشنا و عجین است.وی گفت:واقعه اخیر نشان داد که خوزستانی ها با موضوع شهادت غریبه نشده اند و حضور گسترده آنها در آیین تشییع شهدای حادثه تروریستی رژه اهواز نشان داد که در این مسیر ایستادگی دارند.سلطانی فر افزود: مردم خوزستان ناملایمات زیادی را تجربه کرده اند که از جمله آن جنگ تحمیلی و عوارض ناشی از آن، خشکسالی و بی آبی است.وی ادامه داد: با این وجود این مردم همچنان به اهداف و آرمان های انقلاب اسلامی پایبند هستند.** عکس های روز رژه به نیروهای امنیتی کمک کردمدیرکل اداره فرهنگ و ارشاد اسلامی خوزستان نیز در این آیین با اشاره به اینکه حضور و فعالیت عکاسان خبری در بررسی ابعاد حادثه تروریستی رژه اهواز به نیروهای امنیتی کمک کرد، ادامه داد: این افراد در حادثه تروریستی روز 31 شهریور 97 حماسه آفرینی کردند. محمد جوروند ادامه داد: اقدام عکاسان در انجام وظایف خود یک عمل شجاعانه بود و هنر عکاسی از این روز وارد مقطع جدیدی شد.** انتقاد عکاسان حادثه تروریستی اهواز به مطبوعاتدر این آیین، عکاسان خبری که در روز حادثه تروریستی اهواز حضور داشتند از اقدام برخی روزنامه ها در استفاده از تصاویر این حادثه بدون ذکر منبع به شدت انتقاد کردند و خواستار پیگیری و برخورد معاون مطبوعاتی و اطلاع رسانی وزارت فرهنگ و ارشاد اسلامی شدند.گفتنی است، در حادثه ترویستی تکفیری به آیین رژه اهواز در 31 شهریور، 24 نفر از جمله یک کودک چهار ساله شهید ، و حدود 60 نفر دیگر مجروح شدند که عکاسان رسانه ها، با مخابره عکس های خبری، چهره کریه و واقعی تروریست ها را در به خاک و خون کشیدن مردم بیگناه به دنیا به نحو احسن نشان دادند.7148/ 6037            "}