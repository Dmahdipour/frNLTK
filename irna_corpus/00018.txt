{"onTitr":"","titr":" طلایی ترین سال ورزشی ایران","describe":" شهرکرد- ایرنا - کاروان ورزشی ایران با 135 مدال رنگارنگ به رده دوم جدول توزیع مدال های بازی های پاراآسیایی 2018 صعود کرد.", "text":"بازی های پاراآسیایی یا پاراالمپیک برای ورزش ایران همواره به عنوان آوردگاه طلایی ترین روزهای ورزشی قلمداد می شود.از 3 دهه پیش به این سوتر ، ورزش ایران در بخش پاراآسیایی و پاراالمپیک یک جهش خاص داشت به گونه ای که در هر دوره از کاروان ورزشی ایران در این بازی ها 20 مدال را کسب می کرد.اما سال 2018 را باید سال ورزش طلایی ایران دانست به این جهت که ورزشکاران ایران در میادین ورزشی حایز بالاترین رتبه ها شدند.در سال 2018 ورزش ایران در جام جهانی فوتبال به موفقیت های نسبی رسید در حالی که تیم های همتراز ایران در این جام نتوانستند به شایستگی های سابق خود حتی چنگ بزنند.در این سال در بازی های آسیایی 2018 جاکارتا کاروان ورزشی ایران از نظر مدال آوری نسبت به دوره های قبل بهترین عملکرد را داشت و در حالی که ایران می توانست تا رتبه چهارم نیز صعود کند، میزبان با رشته بومی محلی سیلاب پنجاب طلاهای خود را از ایران بالاتر برد.در سال 2018 در رشته والیبال جوانان ، کشتی ، تکواندو ، جودو ، وزنه برداری و دوومیدانی که رشته های المپیکی نیز محسوب می شود ایران حایز سکوهای شایسته شد.اما اوج درو کردن مدال های ورزشی را باید بازی های پاراآسیایی 2018 جاکارتا دانست که تیم ایران با 50 طلا، 42 نقره و 43 برنز موفق شد به رتبه دوم این دوره از مسابقات صعود کند.این در حالی است که تیم پارادوومیدانی ایران با 81 مدال در تاریخ ورزش ایران در این دوره از رقابت ها نام خود را برای همیشه جاودان کرد.رئیس فدراسیون ورزش جانبازان و معلولان گفت: همان گونه که وعده داده بودم تمامی ورزشکاران ایرانی حاضر در رقابت های پاراآسیایی 2018 جاکارتای اندونزی شانس کسب مدال داشتند و بیشترین مدال ها را کسب کردند.حمید علی صمیمی در گفت و گو با ایرنا افزود : ایران 208 ورزشکار را به بازی های پاراآسیایی 2018اندونزی اعزام کرد ، که ورزشکاران ایرانی موفق به کسب 50 مدال طلا شدند و در بیشتر رشته ها در رده های اول تا سوم ایستادند.صمیمی یادآور شد:ایران در برخی از رشته ها از جمله تیراندازی با کمان و والیبال مردن یا دوومیدانی ایرانی همواره صاحب مدال است و در 2018جاکارتا از این عناوین دفاع کرد.به گزارش ایرنا، در بازی های آسیایی 2018 جاکارتا اندونزی نیز ایران صاحب 62مدال شد که 20 طلا، 20 نقره و 22برنز بود و بهترین عملکرد را در تاریخ بازی های آسیایی از نظر کسب مدال داشت.از چهارمحال و بختیاری نسرین فرهادی در والیبال نشسته بانوان در مسابقات پاراآسیایی 2018جاکارتا شرکت کرد که به مدال نقره رسید.همچنین علی اکبر غریب شاهی ورزشکار بخش میانکوه و هلیساد چهارمحال و بختیاری در رشته وزنه برداری این دوره از رقابت ها مدال نقره را به گردن آویخت.گزارش از محمود رئیسی2097            "}