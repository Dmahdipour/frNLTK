{"onTitr":"","titr":" تعیین میزان روی در گندم امکان پذیر شد","describe":" تهران – ایرنا - محققان هندی بخشی از ژنوم گندم را شناسایی کردند که وظیفه تنظیم میزان روی (zinc) ذخیره شده در دانه گندم را بر عهده دارد.", "text":"به گزارش روز یکشنبه گروه اخبار علمی ایرنا از پایگاه خبری ساینس دیلی، در این تحقیقات مجموعا 330 گونه گندم در هندوستان و مکزیک مورد تجزیه و تحلیل قرار گرفت و 39 نشانگر مولکولی جدید و دو بخش از ژنوم گندم شناسایی شد که حاوی ژن های مربوط به میزان مصرف، جابه جایی و ذخیره سازی روی در دانه های این گیاه هستند. در این تحقیقات در مقایسه با تحقیقات پیشین تعداد بیشتری از نشانگرهای ژنتیکی مورد استفاده قرار گرفته است. این نشانگرها نقش مهمی در شناسایی نقش ژن ها در حیات ارگانیسم ها و گیاهان بر عهده دارند. محققان برای شناسایی بخش هایی از ژنوم که با ذخیره روی در گندم ارتباط دارند، از همان روش هایی بهره گرفتند که در مورد شناسایی ژن های عامل بیماری های انسان مورد استفاده قرار می گیرد.حدود 30 درصد از جمعیت هندوستان دچار کمبود روی هستند. کودکان کمتر از 5 سال  و زنان باردار بیش از سایرین در برابر کمبود مواد غذایی آسیب پذیر هستند. به همین علت محققان امیدوارند با استفاده از نتایج این تحقیقات امکان تولید گونه های جدید گندم با مقادیر زیاد روی فراهم شود تا علاوه بر تامین روی موردنیاز در رژیم غذایی هندوستان، این ماده غذایی مهم در اختیار تمام مردم جهان قرار گیرد. گزارش کامل این تحقیقات در نشریه Scientific Reports منتشر شده است. علمی (6) ** 9259**1440            "}