{"onTitr":" به علت نبود صرفه اقتصادی کشمش،    ","titr":" تازه خوری انگور در فاروج افزایش یافت","describe":" بجنورد- ایرنا- مدیر جهاد کشاورزی فاروج گفت: سهم تازه خوری انگور در این شهرستان که تا سال گذشته 5 تا 10 درصد بود امسال به علت نبود صرفه اقتصادی تولید کشمش به 35 درصد افزایش یافته است.", "text":"احمد کنعانی روز پنجشنبه در گفت و گو با خبرنگار ایرنا اظهار داشت: سطح تاکستانهای شهرستان از چهار هزار هکتار سال های گذشته به 3 هزار و 600 هکتار در سال جاری کاهش یافته است و به همین علت تولید امسال انگور در فاروج 40 هزار تن پیش بیی می شود. وی با بیان اینکه از این میزان 14 هزار تن به مصرف تازه خوری می رسد، افزود: از 26 هزار تن تولید انگور رقم کشمشی هم، 6هزار و 500 تن کشمش تولید خواهد شد. وی با اشاره به اینکه 60 تا 65 درصد از باغ های انگور شهرستان فاروج در بخش خبوشان واقع شده است بیان داشت: با افزایش قیمت انگور که 27 هزار تا 35هزار ریال در هر کیلوگرم به فروش می رسد هم اکنون، خرید توافقی فعلا در دستور کار نیست. وی، خسارت ناشی از سرمازدگی و آفات را از عوامل موثر در کاهش تولید انگور شهرستان برشمرد و افزود: به رغم کنترل آفاتی همچون سفیدک، این آفات به صفر نرسیده است.کنعانی یادآورشد:  پنج هزار و 400 هزار خانوار بهره بردار این محصول هستند و یک واحد فرآوری و 2 واحد بسته بندی انگور در شهرستان نیز فعالیت دارند. قرار گرفتن شهرستان فاروج در مسیر جاده اصلی بجنورد به فاروج، زمینه ای برای فروش انگور تازه را  با توجه به گذر 20 میلیون نفر زائر و مسافران در سال فراهم کرده است.باغ های انگور شهرستان فاروج 3 هزارو 600هکتار با 15 رقم و متوسط عملکرد تولید انگور از هر هکتار 16 تن است که گونه سلطانی بیدانه بهترین رقم انگور فاروج است. خراسان شمالی رتبه هفتم کشوری در تولید انگور را دارد و 20 درصد کل وزن تولیدات کشاورزی این استان مختص انگور است. 7187/ 6042            "}