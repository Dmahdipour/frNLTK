{"onTitr":"","titr":" جا به جایی هوایی مسافر در بجنورد 64 درصد کاهش یافت","describe":" بجنورد- ایرنا- مدیر فرودگاه بجنورد گفت: هفت هزار و 148 مسافر در نیمه نخست امسال با پروازهای این فرودگاه جابه جا شدند که در مقایسه با مدت مشابه پارسال 63.8 درصد کاهش دارد.", "text":"سیدمهدی رزاز روز سه شنبه در گفت و گو با خبرنگار ایرنا اظهار داشت: در این مدت سه هزار و 791 مسافر پروازی وارد بجنورد شده و سه هزار و 357 مسافر نیز استان خراسان شمالی را به مقصد تهران ترک کردند.وی افزود: شمار مسافران ورودی به بجنورد در نیمه نخست امسال نسبت به پارسال 63.7درصد و شمار مسافران خروجی پروازی نیز 66.9 درصد کاهش داشته است.وی با بیان اینکه این جابه جایی ها در قالب 112 پرواز انجام شده، اظهار داشت: شمار پرواز های ورودی و خروجی فرودگاه بجنورد نیز در این مدت 61.3 درصد کاهش داشته است.رزاز گفت: در نیمه نخست امسال 23 هزار و 96 کیلوگرم بار نیز با پروازهای ورودی از تهران به بجنورد حمل شده و 26 هزار و سه کیلوگرم بار نیز به تهران انتقال یافته که این ارقام نسبت به مدت مشابه پارسال به ترتیب  56 و 57 درصد کاهش نشان می دهد.استان 863 هزار نفری خراسان شمالی در شمال شرق کشور قرار دارد که فاصله بجنورد، مرکز این استان تا تهران افزون بر 700 کیلومتر است.در این استان مجتمع های بزرگ صنعتی و تولیدی نظیر پتروشیمی خراسان، آلومینای جاجرم، فولاد اسفراین و کارخانه قند شیروان فعالیت دارند که مدیران و کارشناسان این واحدهای صنعتی همواره در حال تردد بین استان و تهران هستند.اکنون در هفته سه پرواز رفت و برگشت بین بجنورد و تهران صورت می گیرد که این شمار پیش از لغو پروازهای شرکت هواپیمایی آسمان، 6 پرواز در هفته بود.فرودگاه بجنورد با وسعت کنونی 286 هکتار در شمال شرق تا شمال غربی شهر بجنورد واقع شده است.3007/5132            "}