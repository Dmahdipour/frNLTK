{"onTitr":" فرمانده منطقه یکم نیروی دریایی ارتش :    ","titr":" اشراف اطلاعاتی کاملی بر فعالیت نیروهای فرامنطقه ای داریم","describe":" بندرعباس - ایرنا- فرمانده منطقه یکم امامت نیروی دریایی ارتش جمهوری اسلامی مستقر در بندرعباس گفت: اشراف اطلاعاتی بر روی نیروهای فرامنطقه ای به نحوی است که می توان آنرا به بانک اطلاعاتی پلیس درباره مجرمان یک محله تشبیه کرد.", "text":"امیر دریا دار مجتبی محمدی یکشنبه در گفت و گو با ایرنا افزود: همانطور که اگر در محله ای دزدی شود پلیس می داند باید سراغ چه کسانی برود، در خصوص نیروهای فرامنطقه ای هم چنین شناختی وجود دارد.وی ادامه داد: اشراف اطلاعاتی به حدی در منطقه برقرار است که می دانیم چه کسی وارد و یا خارج می شود و با ابزارها و سایر تجهیزات همه تحرک ها رصد می شود.فرمانده منطقه یکم امامت نیروی دریایی ارتش جمهوری اسلامی مستقر در بندرعباس گفت: در همین زمینه بانک های اطلاعاتی برای نیروهای فرامنطقه ای شناسنامه الکترونیکی ایجاد شده و در مواقع لزوم می توان از آن استفاده کرد.امیر دریا دار محمدی تصریح کرد: تنوع تجهیزاتی این امکان را فراهم کرده که فعالیت ها و تحرک نیروهای فرامنطقه ای را تا شعاع 100 کیلومتری مورد رصد قرار دهیم.وی یاد آور شد: از یکم فروردین امسال تا کنون ناو هواپیما بری و بالگرد بری وارد خلیج فارس نشده و سیاست آمریکایی ها به سمت فعالیت های نیابتی تغییر یافته تا کشورهای دیگر به جای آنها هزینه کنند.فرمانده منطقه یکم امامت نیروی دریایی ارتش جمهوری اسلامی مستقر در بندرعباس اظهار داشت: هدف اصلی آنان ( آمریکا)جلوگیری از نابودی رژیم صهیونیستی است و برای این منظور هم می خواهند از جیب کشورهای منطقه هزینه کنند.به گفته امیر دریا دار محمدی، آمریکایی ها 7 تریلیون دلار در مدت 20 سال برای حضور در منطقه و ایران هراسی هزینه کرده اند و جمهوری اسلامی ایران هرسال با برگزاری رزمایش به کشورهای منطقه می گوید نیازی به حضور نیروهای فرامنطقه ای نیست و با همکاری می توانیم امنیت را برقرار کرد .استان هرمزگان با 31 هزار کیلومتر مربع مساحت دریایی و 14 جزیره، دارای 2 منطقه راهبردی نیروی دریایی ارتش شامل امامت و ولایت بوده که به ترتیب در بندرعباس و جاسک مستقر شده است.6048            "}