{"onTitr":"","titr":" 50 روستای قزوین در نیمه دوم امسال گازدار می شوند","describe":" قزوین - ایرنا - مدیرعامل شرکت گاز قزوین گفت: عملیات گازرسانی به 50 روستا در نقاط مختلف استان در نیمه دوم امسال به پایان می رسد.", "text":"اسماعیل مفرد بوشهری روز جمعه در گفت و گو با خبرنگار ایرنا افزود: در نیمه نخست امسال نیز 27 روستای استان از نعمت گاز بهره مند شدند.وی با بیان اینکه پنج پیمانکار اجرای عملیات گازرسانی به این روستاها را برعهده داشتند اضافه کرد: از این تعداد 18 روستا در منطقه الموت شهرستان قزوین بودند، چهار روستا به تاکستان اختصاص داشته و 2  روستا  مربوط به آبیک بوده و سهم آوج، بویین زهرا و البرز نیز هر کدام یک روستا بوده است.این مسئول یادآور شد: در حال حاضر 470 روستای استان با 82 هزار خانوار روستایی از نعمت گاز برخوردار هستند.مفرد بوشهری گفت: بیشترین درصد بهره مندی از گاز روستایی با 99 درصد مربوط به شهرستان تاکستان و کمترین نیز با 53 درصد به شهرستان قزوین اختصاص دارد.3013            "}