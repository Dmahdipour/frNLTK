{"onTitr":"","titr":" معاون رییس جمهور از نمایشگاه توانمندی صنایع قزوین بازدید کرد","describe":" قزوین - ایرنا - محمد باقر نوبخت معاون رییس جمهور بعدازظهر پنجشنبه از نمایشگاه توانمندی صنایع مستقر در شهرک‌ها و نواحی صنعتی استان قزوین بازدید کرد.", "text":"به گزارش ایرنا، نوبخت در بازدید از این نمایشگاه واقع در شهرک صنعتی کاسپین در شهرستان آبیک، با آخرین محصولات تولیدی شرکت های مستقر در شهرک ها و نواحی صنعتی استان قزوین آشنا شد. در نمایشگاه دایمی محصولات و کالاهای صنایع کوچک و واحدهای شهرک ها و نواحی صنعتی قزوین که در شهرک صنعتی کاسپین واقع در شهرستان آبیک مستقر است، بیش از 200 نمونه از تولیدات واحدهای مستقر در شهرک های مختلف صنعتی استان به نمایش گذاشته شده است. شهرک صنعتی کاسپین واقع در شهرستان آبیک با بیش از 200 واحد تولید بهره بردار در 30 کیلومتری قزوین و 120 کیلومتری تهران یکی از شهرکت های صنعتی مطرح کشور است. پیش از این بازدید با حضور معاون رییس جمهور یک واحد تولیدی با سرمایه گذاری خارجی در زمینه تولید لبنیات با سرمایه گذاری 34 میلیون یورویی در این شهرک صنعتی مورد بهره برداری قرار گرفت. استان قزوین دارای 15 شهرک و ناحیه صنعتی است که در آنها بیش از 850 واحد بهره بردار مستقر هستند. استان قزوین در مجموع دارای سه هزار و 600 واحد تولیدی بهره بردار است. 6104*3013            "}