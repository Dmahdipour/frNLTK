{"onTitr":"","titr":" 800 میلیارد ریال برای تکمیل راه آهن میانه-اردبیل اختصاص یافت","describe":" اردبیل - ایرنا - مدیرعامل شرکت ساخت و توسعه زیربناهای حمل ونقل کشور گفت: با پرداخت 800 میلیارد ریال اعتبار از رقم کلی هفت هزار و 500 میلیارد ریال فاینانس داخلی به راه‌آهن میانه- اردبیل، روند احداث این خط ریلی سرعت می‌گیرد.", "text":"به گزارش روز چهارشنبه ایرنا از روابط عمومی شرکت ساخت وتوسعه زیربناهای حمل و نقل کشور، خیرالله خادمی افزود: استفاده از تسهیلات مالی داخلی به منظور تامین بخشی از نیاز مالی راه‌آهن میانه- اردبیل در چارچوب آیین‌نامه اجرایی 'ماده واحده قانون اصلاح ماده 56 قانون الحاق موادی به قانون تنظیم بخشی از مقررات دولت' در خرداد ماه سالجاری  صورت گرفت و بانک ملی به عنوان فاینانسور این پروژه انتخاب شد. وی رقم فاینانس را هفت هزار و 500  میلیارد ریال اعلام کرد و افزود: مقرر شد این رقم در مدت سه سال و هر سال 2 هزار و 500 میلیارد ریال به پروژه اختصاص یابد که در حال حاضر 800 میلیارد ریال تخصیص برای امسال انجام شده است.معاون وزیر راه و شهرسازی اولویت‌بندی را شرط اصلی برای سرعت بخشیدن به روند اجرای این عملیات دانست و گفت:‌ با اولویت‌‌بندی عملیات اجرایی در قطعات مختلف، نقاط بحرانی شناسایی می‌شود و تمرکز بیشتری برای رفع این نقاط انجام می‌گیرد خادمی تاکید کرد: شناخت مسائل فنی، یافتن راهکارهای مواجه با مشکلات احتمالی و بررسی مجدد نقشه‌ها و مطالعات از عواملی است که در بهینه کردن پروژه بسیار موثر است.مدیرعامل شرکت ساخت با اشاره به کوهستانی بودن مسیر، حجم عملیات اجرایی این خط ریلی را بسیار گسترده اعلام کرد و اظهارداشت: به منظور تکمیل راه‌آهن میانه- اردبیل حدود  35 هزار تن مصالح فلزی همچون آهن آلات، میلگرد و کابل، حدود 220 هزار تن سیمان و... مورد نیاز است. وی کوهستانی بودن منطقه را از عوامل طولانی شدن پروژه عنوان و اضافه کرد:‌ در این خط ریلی بیش از  62 دستگاه تونل به طول 23 هزار و 810 متر، 4 کیلومتر پل دره ای بزرگ ، 3 کیلومتر پل آبرو و 10 دستگاه گالری به طول حدود 4 کیلومتر  اجرا می‌شود.معاون وزیر راه وشهرسازی  همچنین در خصوص نحوه تخصیص این اعتبار توضیح داد و گفت: بخشی از این  اعتبار صرف خرید مصالح مورد نیاز پروژه می‌شود و با در نظر گرفتن یک هزار و 200 میلیارد ریال مطالبات پیمانکاران و مشاوران، بخشی نیز برای پرداخت مطالبات هزینه  خواهد شد.خادمی پیشرفت فیزیکی زیرسازی این مسیر ریلی را 69 درصد اعلام کرد و گفت:‌ تاکنون 80 درصد از عملیات خاکی انجام شده و حدود 12 کیلومتر از  لاینینگ تونل‌ها  باقی مانده است.به گزارش ایرنا ، طول خط آهن میانه به اردبیل حدود 175 کیلومتر است و این مسیر برای تردد قطارهای مسافری تا 160 کیلومتر در ساعت و قطارهای باری تا 120 کیلومتر در ساعت طراحی شده است.اقتصام**1108/6016            "}