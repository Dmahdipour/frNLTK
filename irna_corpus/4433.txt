{"onTitr":"","titr":" تصادف رانندگی در جاده دیواندره - بیجار یک کشته برجا گذاشت","describe":" سنندج - ایرنا - رئیس پلیس راه دیواندره گفت: حادثه رانندگی در جاده دیواندره به بیجار یک کشته و یک مصدوم بر جا گذاشت.", "text":"سروان حسین مهرپرور روز دوشنبه در گفت و گو با خبرنگار ایرنا اظهار داشت: حادثه رانندگی بین یک دستگاه پراید با یک دستگاه تریلی کشنده رخ داد که یکی از سرنشینان پراید در این حادثه جان باخت.وی اضافه کرد: یک نفر دیگر از سرنشینان این خودرو نیز مصدوم شد که توسط نیروهای مرکز فوریت های پزشکی به بیمارستان امام خمینی (ره) دیواندره منتقل شد.رئیس پلیس راه دیواندره با اشاره به اینکه علت حادثه سرعت بیش از حد سواری پراید و عدم کنترل خودرو توسط راننده اعلام شد، افزود: با توجه به شروع فصل بارندگی از رانندگان می خواهیم با سرعت مطمئنه رانندگی کنند.شهرستان دیواندره با جمعیت 80 هزار نفری در 85 کیلومتری جنوب غربی شهر سنندج قرار دارد.7353/9102            "}