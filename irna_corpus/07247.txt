{"onTitr":" گام دیگری برای عادی سازی روابط با تل آویو؛    ","titr":" وزیرفرهنگ و ورزش رژیم صهیونیستی به ابوظبی دعوت شد","describe":" دوحه – ایرنا – دولت امارات که طی سالهای اخیر اقدامات متعددی برای عادی سازی روابط با رژیم صهیونیستی به عمل آورده است با دعوت از 'میری رگو' وزیر فرهنگ و ورزش این رژیم که به داشتن مواضع ضد عربی و اسلامی مشهور است، گام دیگری در این راستا برداشت .", "text":"روزنامه الشرق قطر روز شنبه با اعلام این خبر ، افزود : وزیر اسراییلی برای شرکت در تورنمنت بین المللی جایزه بزرگ جودو به صورت رسمی به ابوظبی دعوت شده و او تصمیم به انجام این سفر دارد.به نوشته این روزنامه وزیر فرهنگ و ورزش رژیم غاصب صهیونیستی به داشتن تمایلات نژاد پرستی معروف است و همیشه از اقدامات این رژیم در کشتن زنان و کودکان شیرخواره فلسطینی و تخریب مسجد الاقصی حمایت کرده است .الشرق افزود : رگو به عنوان افسر در ارتش رژیم صهیونیستی خدمت کرده و حتی در مقطعی به عنوان سخنگوی این ارتش معرفی شد .اواسط مرداد ماه گذشته پس از گذشت 2 هفته از تصمیم فدراسیون جهانی جودو برای عدم صدور مجوز برگزاری مسابقات قهرمانی جایزه بزرگ در امارات و همچنین هر کشور عربی دیگری که اسرائیل را تحریم کند، &#39;موریس فایزر&#39; رئیس فدارسیون جهانی جودو از دستیابی به تفاهم با مسئولان ورزش جودو در امارات خبر داد.او گفت : بعد از مذاکراتی که با کشور امارات در خصوص برافراشته شدن پرچم اسراییل و پخش سرود ملی آن در مسابقات قهرمانی جهان داشت ، میزبانی این مسابقات را به ابوظبی داد.منابع خبری گزارش دادند : این تفاهم منجر به آن شد که امتیاز برگزاری این مسابقات به کشور امارات بازگردانده شود اما در مقابل این کشور متعهد شده است که اسرائیل بتواند زیر پرچم خود در این مسابقات شرکت کرده و در صورتی که ورزشکاران اسرائیلی موفق به کسب مدال شدند، مسئولان برگزاری موظف به پخش سرود ملی آن باشند.مساله دیگر مطرح شده درباره مسابقات ابوظبی آن است که پرچم اسرائیل در تمام اماکن رسمی که مسابقات در آن برگزار می شود از جمله در فضای محل برگزاری، تابلوی نتایج و لباس ورزشکاران شرکت کننده وجود داشته باشد.به گفته ناظرین امور منطقه این حادثه ای بی سابقه در برخورد با ورزشکاران اسرائیلی در مسابقات قهرمانی بین المللی است که در کشورهای عربی برگزار می شود و تا کنون به ورزشکاران اسرائیل در صورتی اجازه شرکت در این مسابقات داده می شد که هویت آنها  به صورت علنی اعلام نشود.گفته می شود دلیل تمایل فدراسیون جهانی جودو برای برگزاری این مسابقات در ابوظبی آن است که برگزاری آن حدود یک میلیون دلار برای فدراسیون هزینه خواهد داشت و امارات پرداخت همه این هزینه را تقبل کرده است.این اولین بار نیست که امارات در زمینه ورزشی به عادی سازی روابط با رژیم صهیونیستی اقدام می کند. تیم ملی جودو این رژیم اکتبر سال 2017 هم در مسابقات قهرمانی که فدراسیون بین المللی جودو در ابوظبی برگزار کرده بود ، شرکت داشت .عادی سازی روابط ابوظبی و تل آویو منحصر به روابط ورزشی نیست بلکه دو طرف در رزمایش های نظامی مختلفی که در کشورهای دیگر برگزار شده است ، مشارکت داشته اند.ماه مارس سال جاری میلادی &#39;خلف الحبتور&#39; بازرگان سرشناس اماراتی از کشورهای عربی خواست به مخالفت های خود درباره مشارکت تیم های ورزشی رژیم صهیونیستی در مسابقات پایان دهند.&#39;میدل ایست مونیتور&#39; در اسنادی که از &#39;ویکی لیکس&#39; منتشر کرد ، فاش نمود که هماهنگی های اقتصادی ، دیپلماتیک ، امنیتی و نظامی به سرعت بین امارات و اسراییل در حال شکل گیری است که نقش عمده در این زمینه را &#39; یوسف العتیبه &#39; سفیر امارات در آمریکا دارد.تلاش های امارات برای نزدیکی بیشتر به رژیم صهیونیستی در حالی است که ورزشکاران کشورهای اسلامی همچنان شرکت در مسابقاتی را که قرار است در آن با نمایندگان این رژیم مواجه شوند ، تحریم کرده اندخاورم**1508*1049            "}