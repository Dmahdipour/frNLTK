{"onTitr":"","titr":" 1400 حامی در اندیمشک ایتام را حمایت می کنند","describe":" اندیمشک - ایرنا - رئیس کمیته امداد امام خمینی(ره) اندیمشک گفت: یکهزار و 400 نفر از شهروندان خیر اندیمشکی با کمک های ماهانه خود ایتام را حمایت می کنند.", "text":"احمد منصوری نیا روز چهارشنبه در گفت و گو با خبرنگار ایرنا با اشاره به جذب 232 حامی جدید در 6 ماهه نخست امسال افزود: جذب این تعداد حامی نسبت به مدت مشابه سال قبل 100 درصد رشد داشته است.وی گفت: خیرین و حامیان در طرح اکرام و محسنین ماهیانه به ایتام و محسنین کمک مالی می کنند.رئیس کمیته امداد امام خمینی(ره) اندیمشک اظهار داشت: بیش از چهار میلیارد و 566 میلیون ریال کمک نقدی و غیرنقدی در 6 ماهه نخست امسال توسط حامیان طرح اکرام ایتام و محسنین به خانواده های بی بضاعت پرداخت شد.وی با بیان اینکه طرح اکرام ایتام با هدف حمایت از کودکان بی سرپرست و نیازمند اجرا می شود، افزود: این طرح انسان دوستانه از موفق ترین طرح های کمیته امداد امام (ره) است که در آن حامیان نیکوکار، حمایت از یک یا چند فرزند یتیم و غیریتیم را برعهده می گیرند و ماهانه مبلغی را به حساب آنها واریز می کنند.منصوری نیا با اشاره به اینکه اجرای طرح های اکرام ایتام و محسنین محدود به ایام خاصی از سال نیست، گفت: خیرین در طول سال نیز می توانند با مراجعه به دفاتر کمیته امداد امام(ره) و یا سایت اینترنتی این نهاد حمایت مالی و معنوی ایتام و فرزندان طرح محسنین را عهده دار شوند.کمیته امداد امام خمینی (ره) اندیمشک بیش از سه هزار و 500 خانوار زیر پوشش دارد.7281/3022            "}