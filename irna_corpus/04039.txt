{"onTitr":"","titr":" هویت اصلی دومین عامل حادثه سالزبری فاش شد","describe":" لندن– ایرنا – تارنمای 'بلینگ کت' هویت اصلی دومین عامل حادثه سالزبری را فردی به نام دکتر 'الکساندر یوگنیوویچ میشکین' معرفی کرد.", "text":"به گزارش شامگاه دوشنبه ایرنا، تارنمای 'بلینگ کت' میشکین را پزشک سازمان اطلاعات ارتش روسیه معرفی کرد که اسفندماه گذشته بانام مستعار 'الکساندر پتروف' به انگلیس سفرکرده بود. او به همراه فرد دیگری به نام سرهنگ &#39;آناتولی ولادیمیرویچ چپیگا&#39; متهم به مسمومیت سرگئی اسکریپال جاسوس سابق روس در انگلیس متهم هستند.اسکریپال و دخترش یولیا اسفندماه گذشته براثر تماس با ماده‌ای سمی در شهر سالزبری مسموم می‌شوند. دولت لندن ادعا می‌کند روسیه طی عملیاتی مخفیانه این دو را به‌وسیله گاز نوویچوک مسموم کرده و 23 دیپلمات روس را اخراج می‌کند. به پیروی از این کشور، آمریکا و کشورهای اتحادیه اروپا هم واکنش مشابهی نشان می‌دهند. شش ماه پس از وقوع این حادثه، نخست‌وزیر انگلیس طی اظهاراتی ادعای تازه‌ای را مطرح می‌کند مبنی بر اینکه تحقیقات دستگاه‌های امنیتی این کشور نشان می‌دهد دو مأمور اطلاعات ارتش روسیه موسوم به &#39;جی.آر.یو&#39;، در این حادثه دست داشته‌اند.به گفته وی، دوم ماه مارس گذشته افرادی بانام‌های مستعار &#39;الکساندر پتروف&#39; و &#39;روسلان بوشیروف&#39; باهدف مسمومیت سرگئی اسکریپال از مسکو وارد فرودگاه گاتویک لندن شدند. «ترزا می» افزود: این افراد متعاقباً در هتلی واقع در شرق لندن مستقرشده که بر اساس تحقیقات پلیس ماده نوویچوک در اتاق محل اقامت آنها کشف‌شده است. این افراد به گفته نخست‌وزیر انگلیس، ساعت 2 و30 دقیقه ظهر شنبه سوم مارس وارد شهر سالزبری شده و 4 و 10 دقیقه این شهر را ترک کردند.«می» ادامه داد: آنها متعاقباً روز یکشنبه به سالزبری سفرکرده و ماده سمی نوویچوک را ساعت 11 و 58 دقیقه صبح در مجاورت منزل اسکریپال قراردادند. بر اساس تحقیقات پلیس این زمان، درست لحظاتی پیش از مسمومیت اسکریپال ها بوده است.نخست‌وزیر انگلیس گفت که متهمان در حدود ساعت 4 و 45 دقیقه به لندن بازگشته و متعاقباً ساعت 10 و 30 دقیقه با پرواز «اس یو» 2585 از فرودگاه هیتروی لندن راهی مسکو می‌شوند.وی با بیان این مطالب بار دیگر مسکو را مقصر اصلی این حادثه قلمداد و تأکید کرد که لندن از طریق رایزنی با سران اتحادیه اروپا تحریم‌های تازه‌ای را علیه مسکو اعمال خواهد کرد. با افشای هویت دومین عامل حادثه سالزبری بخش اصلی معمای این حادثه حل شد. با این حال مسکو هرگونه دخالت در این حادثه را رد و انگلیس را به تخریب عامدانه روابط دو کشور متهم می کند. شبک**اروپام ** هـ ن **1708            "}