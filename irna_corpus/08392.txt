{"onTitr":"","titr":" تیم هندبال شهید چمران لارستان از سد هندوستان گذشت","describe":" شیراز- ایرنا- تیم شهید چمران لارستان در دومین بازی از رقابت های هندبال بانوان جام باشگاه های آسیا که در قزاقستان در حال برگزاری است از سد تیم هندوستان گذشت.", "text":"به گزارش ایرنا تیم شهید چمران لارستان، پنجشنه به مصاف تیم تی اسپورت هندوستان رفت و با ارایه یک بازی برتر و با نتیجه 31 بر 14 این تیم را شکست داد و به یک پیروزی با ارزش دست یافت.تیم شهید چمران روز یازدهم مهرماه جاری در نخستین دیدار خود با نتیجه 42 بر 25 مغلوب تیم کایسا قزاقستان شده بود.نماینده ایران در این بازی ها، چهاردهم مهرماه در سومین دیدار خود به مصاف تیم آلماتی قزاقستان می رود.سیران احمدی، نوریه عباسی، شیدا فلاحی، رویا نوروزی، زهرا فقیهی، زهرا شوری، ساناز رجبی، زهرا داد اللهی، شقایق باقری، مژگان قهرمانی، فاطمه السادات موسوی، راضیه جانباز، فاطمه خلیلی بهفر، مریم یوسفی، مینا وطن پرست و مریم کاراندی اعضای تیم شهید چمران لارستان را تشکیل می دهند.همچنین، فاطمه کاملی به عنوان سرپرست، نشمین شافعیان و معصومه بذرکار به ترتیب به عنوان سرمربی و مربی این تیم را همراهی می کنند.در سومین دوره رقابت های هندبال بانوان جام باشگاه های آسیا که هم اینک در قزاقستان در حال برگزاری است، تیم های شهید چمران ایران، ازبکستان، هند و همچنین آلماتی، کایسا و آستانا هر سه از کشور میزبان در این مسابقه ها حضور دارند و به صورت دوره ای با هم بازی می کنند.در نخستین دوره رقابت های هندبال جام باشگاه های زنان آسیا که در قزاقستان با حضور 6تیم برگزار شد، تیم شهرداری سنندج که نماینده ایران بود به مقام پنجم رسید. در دومین دوره این رقابت ها که در ازبکستان با حضور 6تیم برگزار شد، تیم AGMK ازبکستان قهرمان شد و تیم شهید چمران هم عنوان چهارم را کسب کرد.7368 /6118            "}