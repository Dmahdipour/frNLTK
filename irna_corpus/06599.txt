{"onTitr":"","titr":" برخورد پراید با تیر برق جان مادر و پسر آملی را گرفت","describe":" ساری- ایرنا- یک مادر و پسر عصر شنبه قربانی سرعت بالای پراید در کمربندی هزار سنگر امل شدند.", "text":"به گزارش ایرنا، رییس مرکز فوریت های پزشکی اورژانس 115 آمل گفت: شاهدان عینی به ماموران این مرکز گزارش دادند که سرعت بالای سواری پراید و عدم توانایی راننده در مهار خودرو و برخورد آن به تیر برق کنار جاده باعث این سانحه دلخراش شد. جواد رمضانی اضافه کرد که بارندگی و لغزنده بودن سطح جاده نیز در کنار سرعت بالای خودرو از دیگر عواملی بوده که باعث این سانحه دلخراش و مرگ این مادر و فرزند شده بود.وی درعین حال ادامه داد که ماموران مرکز فوریت های پزشکی اورژانس 115 آمل روز شنبه به علت شدت بارندگی ها روز پرکاری داشتند.رمضانی  یادآور شد که بخشی از این سوانح که یکی از آنها مربوط به ریزش سنگ از کوه در جاده هراز بوده، باعث مصدوم شدن سرنشین خودرو و انتقال آن توسط عوامل مرکز فوریت های پزشکی اورژانس 115 آمل به مراکز درمانی شهرستان شد.وی درعین حال از رانندگان عبوری جاده های برون شهری خواست که با سرعت مطمئنه درجاده ها تردد کنند، تا حوادث ناگواری پیش نیاید.ک/7327/1899            "}