{"onTitr":" وزیر بهداشت در جمع خبرنگاران مازندرانی اعلام کرد:    ","titr":" اجرای طرح تحول نظام سلامت در سال آینده نیازمند توجه مجلس است","describe":" ساری- ایرنا- وزیر بهداشت، درمان و آموزش پزشکی کشور گفت: ادامه اجرای طرح تحول نظام سلامت در سال آینده به توجه دولت و مجلس شورای اسلامی برای تامین اعتبارات مورد نیاز بستگی دارد.", "text":"به گزارش خبرنگار ایرنا، دکتر سید حسن قاضی زاده هاشمی عصر پنجشنبه در جمع خبرنگاران مازندرانی در ساری افزود: درآستانه بودجه نویسی انتظار ما این است که به حوزه تحول نظام سلامت توجه بیشتری شود.وی توضیح داد: این طرح از برنامه های محوری دولت تدبیر و امید است و قطعا دولت همانند گذشته به این حوزه توجه ویژه دارند و امیدواریم که این مهم در مجلس شورای اسلامی نیز عملیاتی شود.وزیر بهداشت اظهار داشت: برنامه تحول نظام سلامت رضایت نسبی در مردم ایجاد کرده و دولت مصمم به ادامه این برنامه است.** همت همگانی برای تامین داروقاضی زاده هاشمی همچنین با تایید این که در حوزه دارویی مشکلاتی برای تامین داروهای خارجی وجود داشت، گفت که در شرایط فعلی این مشکل رفع شده است.وی اضافه کرد: تامین کامل دارو تنها در حیطه اختیار وزارت بهداشت قرار دارد و ما وضعیت دارویی و کمبودها را چند ماه جلوتر به متولیان تامین مالی و سایر دست اندرکاران اعلام می کنیم و آنها اقدامات عملی را انجام می دهند.وزیر بهداشت مهم ترین مشکل در بخش دارویی را افزایش قیمت داروهای خارجی دانست و گفت: با تحریم ها اندکی قیمت داروهای خارجی رو به افزایش گذاشت و پیش بینی می شود به همین میزان نیز هزینه بیماران افزایش یابد و نگرانی عمده ما در این بخش است که امیدواریم بتوانیم کمبودها را جبران کنیم.وزیر بهداشت سفر دو روزه اش به مازندران برای از عصر دیروز چهارشنبه با ورود به فرودگاه رامسر آغاز کرد.قاضی زاده هاشمی در این سفر 12 طرح زیرساختی حوزه بهداشت و درمان را افتتاح کرد که برای ساخت آنها بر اساس اعلام مسئولان دانشگاه علوم پزشکی مازندران 833 میلیارد ریال هزنیه شد.بیمارستان 50 تختخوابی شهرستان عباس آباد، مرکز تخصصی شیمی درمانی و آی سی یوی بیمارستان امام علی (ع) آمل، خوابگاه یکهزار نفره دانشجویان دختر دانشگاه علوم پزشکی و مجتمع ورزشی دانشجویان در ساری، کلنیگ ویژه در بابلسر و پنج مرکز جامع سلامت در شرق و مرکز استان از طرح هایی بود که وزیر بهداشت در این سفر افتتاح کرد.همچنین قاضی زاده هاشمی از نسخه الکترونیکی طرح جامع سلامت شهرستان بابلسر رونمایی و کلنگ بیمارستان جایگزین 160 تختخوابی امام خمینی (ره) شهرستان نور را هم به زمین زد.  6982/1654            "}