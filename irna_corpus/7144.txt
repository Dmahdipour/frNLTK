{"onTitr":"","titr":" باران در قائمشهر بازی نساجی با مس کرمان را لغو کرد","describe":" ساری-ایرنا- بارش شدید باران در مازندران بازی هفته پنجم رقابت های لیگ برتر امیدهای کشور دیدار تیم های امید نساجی با مس کرمان را لغو کرد.", "text":"به گزارش خبرنگار ایرنا، این بازی قرار بود ساعت 15 عصر امروز به میزبانی تیم امید نساجی قائمشهر در زمین ورزشگاه شهید وطنی این شهر برگزار شود.تیم امید باشگاه نساجی قائمشهر فصل گذشته همزمان با تیم بزرگسالان این باشگاه از دسته یک به لیگ برتر امیدهای کشور صعود کرد.هم اکنون تیم امید نساجی قائمشهر از 4 بازی در رقابت های لیگ برتر با 7 امتیاز در رده چهارم جدول 12 تیمی این رقابت ها قرار دارد و مس کرمان با همین تعداد بازی و 5 امتیاز در رده هشتم است.باشگاه نساجی قائمشهر در دو رده بزرگسال و امید ها درلیگ برتر تیمداری می کند که هر دو تیم 7 امتیازی هستند با این تفاوت به بزرگسالان در 8 بازی 7 امتیاز دارند و امید نساجی از 4 بازی 7 امتیاز کسب کرده است.تیم بزرگسالان نساجی قائمشهر در رده 13 جدول 16 تیمی لیگ برتر و امید با 7 امتیاز در رده چهارم جدول 12 تیمی این رقابت ها قرار دارد.نساجی قائمشهر 27 مهر ماه باید در اصفهان در هفته نهم رقابت های لیگ برتر برابر سپاهان این شهر قرار گیرد. این تیم بازی روز گذشته جام حذفی را به تیم اصفهانی واگذار کرد تا مازنی ها در این رقابت ها نماینده ای نداشته باشند.خونه به خونه بابل  نایب قهرمان جام حذفی فصل گذشته جام حذفی، کاسپین بابل و نساجی قائمشهر 3 نماینده مازنی ها در رقابت های جام حذفی بودند که هر سه نماینده از دور مسابقات حذف شدند.6982/1654            "}