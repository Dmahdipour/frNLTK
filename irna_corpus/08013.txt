{"onTitr":" امام جمعه آستارا:    ","titr":" لبیک بسیج به رهبری نمایش وحدت ملی بود","describe":" آستارا - ایرنا - امام جمعه بندر مرزی آستارا گفت: رزمایش اقتدار بسیجیان و لبیک آنان به مقام معظم رهبری، وحدت و همبستگی ملی را در برابر استکبار جهانی به نمایش گذاشت.", "text":"به گزارش خبرنگار ایرنا حجت الاسلام کاظم حافظ نیا در خطبه های نماز جمعه در مصلای آستارا افزود: 700 هزار بسیجی در نقاط مختلف کشور و 100 هزار بسجی در ورزشگاه آزادی تهران، به عنوان عصاره نیروی مقاومت بسیج کشور در رزمایش اقتدار شرکت و نشاط انقلابی خاصی را در رگ و ریشه جامعه جاری کردند.وی ایجاد شور انقلابی، نمایش اراده خدمت رسانی بسیج به ملت، اعلام نبود بن بست در کشور و عزم ملی برای حل مشکلات اقتصادی مردم را از پیام های رزمایش بسیج برشمرد و ایستادگی رهبر معظم انقلاب در برابر عناصر علاقه مند به سازش با دشمن را اتمام حجت ایشان با خائنان دانست.وی با تبریک روز و هفته ناجا به نیروهای انتظامی و هنگ مرزی، نقش آنها را در تامین امنیت جامعه مهم ارزیابی کرد و ضرورت وجود پشتوانه قضایی قوی برای نیروی انتظامی را جهت خدمت رسانی بیشتر خاطرنشان شد.حافظ نیا ادامه داد: نیروی انتظامی حافظ امنیت و آرامش مردم است و اگر از پشتوانه محکم قضایی برای اجرای تعهدات خود برخوردار باشد، با برخورد قاطع با هر گونه عامل ناامنی، بیش از این در خدمت جامعه خواهد بود.او سالروز شهادت امام سجاد (ع) را تسلیت گفت و با اشاره به حاکمیت خفقان بعد از واقعه عاشورا، نقش آن امام همام را در تبیین هدف و پیام قیام امام حسین (ع) مهم ارزیابی کرد.امام جمعه آستارا گفت: امام زین العابدین (ع) با خطبه های پر شور و مقابله با دشمن در طول حیات خود، در ماندگاری دین اسلام نقش مهمی ایفا کرد و جهان اسلام مدیون افشاگری و ایستادگی او در برابر ظالمان آن روزگار است.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان قرار دارد.7124/2007            "}