{"onTitr":"","titr":" ایران و ژاپن بر افزایش همکاری های ورزشی تاکید کردند","describe":" تهران- ایرنا- روسای کمیته المپیک ایران و ژاپن تداوم و افزایش همکاری های ورزشی بین تهران و توکیو را خواستار شدند که در این زمینه قرار است تفاهمنامه بین این 2 نهاد ورزشی در ماه آینده میلادی به امضا برسد.", "text":"به گزارش خبرنگار ایرنا؛ «سید رضا صالحی امیری» روز سه شنبه در حاشیه بازی های المپیک 2018 جوانان در آرژانتین و در دیدار با «تاکدا» همتای ژاپنی خود ژاپن، میزبانی این کشور در الممپیک 2020 توکیو را یک اتفاق بزرگ توصیف کرد و گفت: بدون تردید ژاپن میزبان خوبی برای این رویداد خواهد بود و چیزی جز این انتظار نمی رود.وی به سابقه برگزاری اردوی‌های مشترک ایران و‌ ژاپن اشاره کرد و افزود: کمیته المپیک ایران بر تداوم تشکیل این اردوها و همچنین تبادل مربی و برگزاری دوره‌های آموزشی تاکید دارد.رئیس کمیته المپیک ایران در حاشیه اجلاس المپیزم در بوینس آیرس آرژانتین به طور رسمی از همتای ژاپنی خود برای سفر به تهران و بازدید از امکانات ورزشی ایران دعوت کرد.تاکدا هم در این دیدار، گزارش کاملی از اقدامات انجام شده برای آماده سازی سالن‌های تمرینی بازی های المپیک 2020 ارائه کرد و از صالحی امیری برای بازدید از تاسیسات ورزشی بازی‌های المپیک 2020 در حاشیه اجلاس اتحادیه کمیته های ملی المپیک ( آنوک) که در ماه نوامبر( آبان و آذرماه 97) در توکیو برگزار می شود، دعوت کرد.در نشست آنوک قرار است طرفین به منظور همکاری بیشتر کمیته‌های المپیک ایران و ژاپن، تفاهمنامه‌ای را به امضا برسانند.رئیس کمیته المپیک ژاپن همچنین به همتای ایرانی خود قول همکاری در زمینه تجهیزات و امکانات ورزشی را داد.صالحی امیر در مدت سفر خود در آرژانتین با توماس باخ رئیس کمیته بین المللی المپیک(آی او سی) و «شیخ احمد الفهد الصباح» رئیس شورای المپیک آسیا دیدار و گفت و گو کرد.سومین دوره بازی های المپیک جوانان 2018 آرژانتین از 14 تا 26 مهرماه جاری در بوینس آیرس جریان دارد و 49 ورزشکار از ایران در این رویداد حضور دارند.ورزشی**9250**9129            "}