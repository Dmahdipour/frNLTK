{"onTitr":"","titr":" مرکز تحقیقات کشاورزی اردبیل 16 رقم زراعی معرفی کرد","describe":" اردبیل - ایرنا - رییس مرکز تحقیقات ، آموزش کشاورزی و منابع طبیعی سازمان جهاد کشاورزی استان اردبیل گفت: این مرکز در سومین جشنواره معرفی ارقام جدید زراعی و باغی از بین 29 رقم معرفی شده در کشور 16 رقم زراعی را به خود اختصاص داد.", "text":"به گزارش ایرنا ، حسین کربلایی خیاوی روز چهارشنبه در جلسه شورای تحقیقات کشاورزی استان افزود: از مهم ترین شاخص های این ارقام می توان به پتانسیل عملکرد بالا ، کیفیت و کمیت دانه بالا و تحمل به تنش های زنده م غیر زنده بویژه کم آبی اشاره کرد. وی از جمله این ارقام را رقم هیبرید ذرت طاها ، رقم عدس دیم سپهر، رقم گندم نان آسمان و رقم سویای پارسا ذکر کرد.او اظهار داشت: با توجه به محدودیت جدی منابع پایه بویژه محدودیت اراضی زراعی و منابع آب ، افزایش بهره وری یکی از مهم ترین برنامه های توسعه بخش کشاورزی و تامین امنیت غذایی است. رییس مرکز تحقیقات ، آموزش کشاورزی و منابع طبیعی سازمان جهاد کشاورزی استان اردبیل همچنین یکی از برنامه های راهبردی  وموثر در افزایش بهره وری در تولید را برنامه اصلاح و معرفی ارقام زراعی و باغی مناسب برابر شرایط مختلف اقلیمی برای بهبود تولید و افزایش ضریب امنیت غذایی ذکر کرد.کربلایی گفت: این ارقام باید با شرایط متفاوت محیطی از جمله مقاومت نسبت به تنش های زنده مانند بیماری های گیاهی و تحمل به تنش های غیرزنده مانند خشکی ، کم آبی ، شوری و ماندابی قدرت سازگاری مناسبی داشته باشند.6018/6016            "}