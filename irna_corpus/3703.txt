{"onTitr":"","titr":" فراخوان پایگاه‌های خبری در نمایشگاه رسانه‌های دیجیتال 97","describe":" تهران- ایرنا- دوازدهمین نمایشگاه رسانه‌های دیجیتال برای شرکت پایگاه‌های خبری در این رویداد رسانه‌ای فراخوان داد.", "text":"به گزارش روز سه‌شنبه ایرنا، دوازدهمین نمایشگاه رسانه‌های دیجیتال 10 تا 14 آبان ماه 1397 در محل مصلای امام خمینی (ره) تهران برگزار می‌شود. این نمایشگاه در 9 بخش اصلی و 7 پاویون با حضور ناشران دیجیتال داخلی، تولیدکنندگان بازیهای رایانه‌ای، استارتاپها و کشورهای عضو سازمان اکو توسط مرکز فناوری اطلاعات و رسانه‌های دیجیتال وزارت فرهنگ و ارشاد اسلامی برگزار خواهد شد.بخش‌های اصلی نمایشگاه شامل تلفن همراه، پایگاه‌های اینترنتی، محتوای دیجیتال، دانش دیجیتال، استارتاپها، بازی و هنرهای دیجیتال، کودک و فضای مجازی و بین‌الملل است.بخش پایگاه‌های اینترنتی نمایشگاه رسانه‌های دیجیتال با همکاری معاونت امور مطبوعاتی و اطلاع رسانی وزارت فرهنگ و ارشاد اسلامی برگزار می‌شود.حمید ضیایی‌پرور مدیرکل دفتر مطالعات و برنامه ریزی رسانه‌ها در این زمینه اعلام کرد: با هماهنگی انجام شده میان مرکز فناوری اطلاعات و رسانه‌های دیجیتال و معاونت امور مطبوعاتی و اطلاع‌رسانی وزارت فرهنگ و ارشاد اسلامی، تمام پایگاه‌های خبری و خبرگزاری‌های کشور که در وزارت فرهنگ و ارشاد اسلامی ثبت شده و مجوز فعالیت دارند می‌توانند در بخش پایگاه‌های اینترنتی نمایشگاه رسانه‌های دیجیتال شرکت کنند.به گفته ضیایی‌پرور، شرکت‌کنندگان در این بخش، منوط به داشتن پروانه و مجوز فعالیت از معاونت امور مطبوعاتی و اطلاع‌رسانی، از تخفیف در ثبت نام غرفه برخوردار می‌شوند.این دسته از پایگاه‌های خبری و خبرگزاری‌ها برای اطلاع از شرایط جشنواره و بهره‌مند شدن از تخفیف در نظر گرفته شده می‌توانند به سایت نمایشگاه به نشانی dmf.saramad.ir مراجعه کنند.فراهنگ **1085** 1055            "}