{"onTitr":"","titr":" قیمت خودرو در بازار مشهد همچنان رو به کاهش است","describe":" مشهد- ایرنا- رئیس اتحادیه نمایشگاهداران و فروشندگان خودرو مشهد گفت: از زمان افت قیمت دلار نرخ خودرو خارجی نسبت به هفته پیش در بازار این شهر بین 100 میلیون تا 400 میلیون ریال و نرخ خودروهای داخلی 100 تا 150 میلیون ریال کاهش یافته است و همچنان این روند نزولی ادامه دارد.", "text":"حمیدرضا حیدری روز پنجشنبه در گفت و گو با خبرنگار ایرنا افزود: افرادی که طی چند ماه اخیر متاثر از هیجانات بازار در پی کسب سود بیشتر اقدام به خرید بیش از نیاز به خودرو کرده اند در شرایط کنونی متضرر شده اند. وی ادامه داد: وقتی یک کالای مصرفی مانند خودرو تبدیل به کالای سرمایه ای برای مردم می شود افزایش یا کاهش نرخ آن اثرگذار است لذا در شرایط رکود فعلی بازار و افت قیمت خودرو افرادی که پیش از این خودرو خریده اند تا بفروشند و سود ببرند متضرر گرده اند. رئیس اتحادیه نمایشگاهداران و فروشندگان خودرو مشهد گفت: معاملات خودرو در بازار این شهر رکودی پایدار داشته بطوری که  از ابتدای امسال تاکنون 15 درصد از نمایشگاهداران خودرو جواز کسب خود را باطل کرده اند. هم اینک نیز بازار خودرو در مشهد راکد است. وی افزود: دلیل اصلی این رکود نیز بی ثباتی بازار و فقدان اطمینان مردم نسبت به اقدام برای خرید یا فروش خودرو است. تداوم کاهش قیمت دلار هم  بر روی نرخ خودروی خارجی اثرگذار است. به دلیل جو روانی بازار، خودروهای ساخت داخل نیز از این وضعیت بی نصیب نیستند. او ادامه داد: فعالیت سایتهای و کانالهای فضای مجازی نیز که دست اندرکار فروش خودرو نو یا مستعمل به قیمتهای کارشناسی نشده هستند مردم را سرگردان کرده اند. در این شرایط مردم اطلاعات خود را در مورد قیمت خودرو از پایگاههای معتبر دریافت نمی کنند و این مسئله باعث می شود که یک خودرو را با چند قیمت در بازار مشاهده نموده و در خرید یا فروش آن سرگردان بمانند.700 نمایشگاه و فروشنده دارای جواز کسب خودرو در کلانشهر سه و نیمی میلیون نفری مشهد فعالیت دارند. 7489/1858            "}