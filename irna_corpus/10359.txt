{"onTitr":"","titr":" تغییر اقلیم عامل ایجاد فروچاله در کبودراهنگ است","describe":" همدان- ایرنا- فرماندار کبودراهنگ گفت: تغییر اقلیم، افزایش دمای زمین و کاهش منابع آبی از مهمترین علل ایجاد فروچاله در این شهرستان است.", "text":"حجت اله مهدوی شامگاه سه شنبه در نشست اعضای کارگروه امور اقتصادی و تولیدی کبودراهنگ بیان کرد: طبق گزارش اداره کل هواشناسی همدان دمای هوای کشور در پنج دهه گذشته چهار درجه سانتیگراد افزایش داشته است.وی اضافه کرد: این تغییر دما در بروز بسیاری از پدیده ها از جمله ایجاد فروچاله تاثیر بسزایی داشته است بنابراین باید متناسب با تغییر اقلیم روش زندگی نیز تغییر یابد.فرماندار کبودراهنگ ادامه داد: تغییر الگوی کشت و کاشت محصولات کم آب بر مهمترین راهکار برای عبور از بحران آب است.مهدوی اضافه کرد: گسترش کشت گلخانه ای به منظور استفاده بهینه از آب در کبودراهنگ مورد توجه است که در حال حاضر 17 واحد گلخانه در این شهرستان فعال است.وی با بیان اینکه کشت گلخانه ای مصرف آب را به یک دهم کاهش می دهد، افزود: قرار است تا پایان سال 98 سطح زیر کشت محصولات گلخانه ای در کبودراهنگ به 33 هکتار برسد. فرماندار کبودراهنگ گفت: اعضای این نشست باید مصوبات و گزارش های این جلسه را به مردم به ویژه کشاورزان اطلاع رسانی کنند.مهدوی از سرمایه گذاران برای ایجاد نیروگاه خورشیدی در این شهرستان دعوت کرد و از آماده بودن بستر سرمایه گذاری و هر نوع تعامل و همکاری با متقاضیان خبرداد.وی خواستار شتاب در راه اندازی ایستگاه هواشناسی منطقه شیرین سو شد و اظهار داشت: ایجاد اداره هواشناسی در کبودراهنگ یکی از مطالبات مردم است.این مسئول وجود پایگاه هوایی شهید نوژه، نیروگاه شهید مفتح، شرکت سیاحتی غار علیصدر و رادار سوباشی را از ظرفیت های کبودراهنگ با کارکرد ملی و فراملی برشمرد.به گزارش ایرنا، طبق اعلام شرکت آب منطقه‌ ای همدان 25 فروچاله در استان همدان ایجاد شده است که نخستین آنها در سال 1371 در منطقه «همه‌ کسی» نهاوند و آخرین آنها در روزهای اخیر در روستای کردآباد همدان اتفاق افتاد.بیشترین تعداد فروچاله ها با 13 مورد مربوط به دشت کبودراهنگ و روستاهای کردآباد، نوآباد، بابان، آق تپه و خان آباد است.برداشت بی‌ رویه از منابع زیرزمینی تمامی دشت‌های استان همدان را ممنوعه و دشت کبودراهنگ را ممنوعه بحرانی کرده است. 7526/2090            "}