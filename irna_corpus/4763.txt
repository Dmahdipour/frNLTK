{"onTitr":"","titr":" سالن شماره 2 مجموعه آزادی به جودو رسید","describe":" تهران - ایرنا - دبیر فدراسیون جودو با تایید تخلیه سالن شهید افراسیابی گفت: سالن شماره 2مجموعه ورزشی آزادی را در اختیار گرفتیم و تجهیزات کامل را انجام دادیم.", "text":"«امیرحسین سیاحی» روز دوشنبه در گفت وگو با ایرنا، اظهار داشت: پس از مذاکرات و مکاتباتی که با وزارت ورزش و جوانان انجام شد، چند روز قبل سالن شهید افراسیابی را تخلیه و در اختیار فدراسیون بسکتبال قرار گرفت.وی افزود: سالن شماره 2 آزادی که سالنی بزرگ و مناسب است در اختیار فدراسیون جودو قرار گرفت و در اولین اقدام، آنرا به چهار تخته تاتامی مجهز کردیم.دبیر فدراسیون جودو عنوان کرد: در همین راستا تمرینات تیم ملی جودوی ایران از ابتدای هفته جاری به مجموعه آزادی منتقل شده است.سیاحی در پاسخ به این سوال که این جابجایی برای جودوکاران مشکل ساز نشده است، اظهار داشت: اصلا اینگونه نیست و تصور می کنم این موضوع به سود ما هم شد. اکنون خوابگاه، استخر و سالن بدنسازی نیز در مجموعه آزادی مستقر است و شرایط بسیار خوبی داریم. حتی برای برگزاری تمرینات و مسابقات نیز شرایط خوبی در سالن شماره 2 آزادی حاکم است.وی گفت: هیچ مشکلی برای این جابجایی نداشتیم و همه باید در راستای منافع ورزش ایران حرکت کنیم.ورزشی**3783**1597            "}