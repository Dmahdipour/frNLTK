{"onTitr":"","titr":" ریشه بسیاری از مشکلات جامعه به سبک زندگی بر می گردد","describe":" بیرجند - ایرنا - مسئول نهاد نمایندگی ولی فقیه در دانشگاه های آزاد اسلامی استان خراسان جنوبی گفت: ریشه بسیاری از مشکلات کنونی جامعه به سبک زندگی افراد بر می گردد.", "text":"حجت الاسلام محمدعلی تابعی روز سه شنبه در گفت و گو با خبرنگار ایرنا افزود: دین داشتن با دینداری 2 مقوله متفاوت است و ممکن است فردی مسلمان باشد اما در عمل به فضیلت های اسلامی و اخلاقی پایبند نباشد.وی اظهار داشت: تمدن براساس سبک زندگی شکل می گیرد که اگر اسلامی باشد دیگر مولفه های زندگی هم براساس همین آموزه های غنی اسلامی شکل می گیرد.مدرس حوزه و دانشگاه گفت: گاهی هدف با وسیله اشتباه گرفته می شود و تصور از هدف، داشتن خودروی خوب، خانه ویلایی و مقام عالی بوده در صورتی که اینها وسیله ای برای ارتقای فضیلت های اخلاقی و اسلامی است.وی افزود: بعضی افراد به جای پیاده سازی صحیح ارزش ها و فضیلت های اخلاقی، آن را به ابزاری برای خود تبدیل می کنند و حتی اگر کسی عبادتی هم انجام دهد ممکن است هدفش کسب ثواب برای خود باشد نه اینکه رضای خداوند مدنظر باشد.تابعی اظهار داشت: امروز برخی آرمان های ما جا به جا شده و ما اوج ایثار و فداکاری را در دفاع مقدس شاهد بودیم که دوران طلایی انقلاب هم بود و امروز هم در جامعه روحیه ایثار و فداکاری وجود دارد اما باید تقویت شود.وی با اشاره به مشکلاتی که در برخی ساختارهای کشور وجود دارد گفت: وقتی بحث حقوق های نامتعارف مطرح می شود به اشکال ساختاری مربوط است و بیشتر نهادها با مشکل  حقوق نامتعارف سر و کار دارند که موجب ایجاد فرهنگ اشرافی در جامعه می شود.مسئول نهاد نمایندگی ولی فقیه در دانشگاه های آزاد اسلامی استان خراسان جنوبی افزود:  اختلاف طبقاتی در جامعه ایجاد شده که یکی از دلایل ایجاد این معضل مشکلات ساختاری  موجود در دستگاه هاست.وی گفت: متاسفانه بخشی از معضل کنونی جامعه که فرهنگ اسلامی ما را دستخوش آسیب کرده، فرهنگ وارداتی غرب است که باید با آن مقابله شود.وی بیان کرد: سنت های الهی عرفی هستند و وقتی در یک جامعه آرمان ها منطبق با حقیقت نباشد، آن آرمان ماندگار نخواهد بود.حجت الاسلام تابعی افزود: زندگی اشرافی بین مدیران و مردم گسست ایجاد می کند و رفتار بعضی مدیران باید اصلاح شود که لازمه آن عدالت اجتماعی در قالب یک حرکت انقلابی است.وی تصریح کرد: اگر فردی از چند دستگاه حقوق دریافت کند و چندین مسئولیت داشته باشد مشکل ساز است و اگر افراد به حق خود قائل باشند و عدالت از طرف دولت و سایر قوا شروع شود، در جامعه تسری می یابد.مدرس حوزه و دانشگاه گفت: بازگشت به فرهنگ حقیقی اسلام، سیره اهل بیت (ع) و سبک زندگی اسلامی موجب رفع همه مشکلات جامعه می شود و نهادها و سازمان های فرهنگی باید با تلاش مضاعف مردم را با آرمان های اصیل انقلابی و سبک زندگی اسلامی آشنا کنند.وی بیان کرد: نباید نگاه بدبینانه به عملکردها و ساختارها داشت چون بدترین حالت ممکن و در راستای نقشه دشمن است.تابعی افزود: ارزش پول ملی ترکیه در مدت 40 روز تضعیف شد اما مردم آن کشور دلار را آتش زدند یا پاره کردند که متاسفانه در کشور ما بعضی افراد به دلیل افزایش قیمت ارز و طلا همه دارایی خود را تبدیل به ارز و طلا کردند و این کار اشتباه بوده است.وی گفت: امروز افراد باید اصلاح را از خود شروع کرد و کوتاهی خود را جبران کنند تا به آرمان های اصیل خود برگردیم.7559*3028            "}