{"onTitr":"","titr":" فرماندار هشترود: 416 طرح اشتغالزایی به بانک ها معرفی شد","describe":" مراغه - ایرنا - فرماندار هشترود از معرفی 416 طرح اشتغالزایی با یک هزار و 266 میلیارد و 800 میلیون ریال اعتبار به بانک های عامل شهرستان خبر داد.", "text":"به گزارش ایرنا، امین امینیان روز سه شنبه در جلسه اشتغال و اقتصاد مقاومتی شهرستان افزود: از این تعداد 249 طرح با 580 میلیارد ریال برای توسعه روستایی و مابقی برای طرح های فراگیر در نظر گرفته شده است.وی با بیان اینکه 10.5 درصد مصوبات کارگروه اشتغال در شهرستان از سوی بانک ها پرداخت شده گفت: هشترود از نظر پراخت تسهیلات در رتبه 15 و از نظر تعداد طرح ها در رتبه 12 استانی قرار دارد.امینیان همچنین با بیان اینکه بانک ها در قبال مصوبات کارگروه اشتغال کم کاری و سخت گیری می کنند افزود: بانک ها موظف هستند ظرف 10 روزآینده بدون بهانه و ایرادگیری، نسبت به پرداخت وام به افراد و طرح های که برای ایجاد اشتغال معرفی می شوند تسهیلات پرداخت کنند.وی همچنین خواستار همکاری همه جانبه بانک‌ های عامل با دستگاه ‌های اجرایی و سرمایه ‌گذاران در مورد اشتغالزایی و کارآفرینی شد. بنا به گفته فرماندار هشترود، این شهرستان رتبه اول آمار بیکاران و مهاجرت را در آذربایجان شرقی داراست و در صورتیکه سخت گیری بانک ها در پراخت تسهیلات به طرح های اشتغالزایی ادامه یابد این شهرستان عنوان اول کشوری را نیز کسب می کند.برابر آمار غیررسمی، درصد بیکاری در هشترود بیش از 24 درصد است. شهرستان هشترود با 57 هزار نفر جمعیت در 120 کیلومتری جنوب شرق تبریز مرکز آذربایجان شرقی واقع است. 3077/7486            "}