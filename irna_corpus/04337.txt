{"onTitr":"","titr":" کارگران آبفار آبادان خواستار حقوق معوقه خود شدند","describe":" آبادان - ایرنا - جمعی از کارگران آب و فاضلاب روستایی آبادان روز دوشنبه با تجمع مقابل ساختمان فرمانداری این شهرستان پرداخت 11 ماه حقوق معوقه خود را مطالبه کردند.", "text":"به گزارش ایرنا در حالی که کارگروه اشتغال کمیسیون اجتماعی مجلس شورای اسلامی برای بررسی وضعیت اشتغال در فرمانداری آبادان در حال برگزاری بود حدود 30 نفر از کارگران آب و فاضلاب روستایی آبادان در تجمعی اعتراض آمیز مطالبه معوقه خود را درخواست کردند.کارگران آب و فضلاب روستایی آبادان درحالی‌ که پارچه نوشته‌ ای خطاب به نمایندگان مردم آبادان در مجلس شورای اسلامی، امام جمعه و فرمانداری همراه داشتند، به پرداخت نشدن 11 ماه حقوق ، عیدی و دیگر مزایای خود معترض بودند.چند تن از این کارگران گفتند: مطالبات بیش از 30 نفر از کارگران شبکه آب و فاضلاب روستایی آبادان 11 ماه است پرداخت نشده و بارها پرداخت این مطالبات را خواستار شدیم.جلیل مختار نماینده مردم آبادان در مجلس شورای اسلامی در خصوص مشکل این کارگران به خبرنگار ایرنا گفت: این مشکل از روز گذشته مورد بررسی قرار گرفت تا کارگران به حقوق معوقه خود برسند.وی اظهار داشت: پرداخت نشدن به موقع دستمزد کارگران و حقوق کارکنان برخی دستگاه‌ها زندگی این قشر زحمتکش را با مشکل مواجه کرده است.7104/6068            "}