{"onTitr":"","titr":" بازآفرینی بافت های فرسوده فرصتی برای ساماندهی این بافت هاست","describe":" اهواز- ایرنا- فرماندار شوشتر گفت: ستاد بازآفرینی بافت های فرسوده فرصتی برای ساماندهی سکونتگاههای غیررسمی ، بافت های ناکارآمد و کاهش آسیب های اجتماعی است.", "text":"به گزارش ایرنا حسین پنبه دانه پور بعد از ظهر سه شنبه در نشست ستاد بازآفرینی شهرستان شوشتر اظهار داشت: تشکیل این ستاد برای اولین بار در کشورعنایت ویژه دولت تدبیر و امید است که مسئولان شهرستان در راستای تشکیل این ستاد و تحقق اهداف آن که همان بهبود شرایط زندگی اجتماعی در فضاهای ناکارآمد و سکونتگاهای غیر رسمی است، تلاش مضاعفی داشته باشند.وی افزود : در این طرح  اعتبارات  مناسبی برای ایجاد زیر ساخت های لازم  پیش بینی شده که انتظار می رود دستگاه های عضو ستاد شرایط لازم را برای جذب این اعتبارات در محلات هدف فراهم کنند تا شاهد تغییرات و تحولات چشمگیری در این محلات باشیم.رییس ستاد بازآفرینی شهرستان شوشترادامه داد: شهرداری شوشتر به عنوان دبیر این ستاد موظف است در اولین فرصت دفتری با عنوان ' ستاد بازآفرینی بافت های فرسوده'راه اندازی و نشست های این ستاد را مرتب برنامه ریزی کند.وی افزود: ارتقای سطح زندگی ، افزایش امید به زندگی و ارتقای سطح خدمات شهروندی ارائه شده به ساکنان سکونتگاه های غیر رسمی واقع در حواشی و مناطق واقع در داخل بافت فرسوده شهر از اهداف مهم طرح بازآفرینی پایدار شهری است.در شهرستان بیش از 250هکتار بافت فرسوده تاکنون شناسایی شده که اغلب دارای بافت های غیر اصولی و فرسوده می باشند و مخاطرات فیزیکی را به همراه دارند.7159/6002            "}