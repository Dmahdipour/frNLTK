{"onTitr":" با حضور سرپرست وزارت تعاون، کار و رفاه اجتماعی:    ","titr":" نخستین خانه معلولین کرمانشاه افتتاح شد","describe":" کرمانشاه- ایرنا- نخستین خانه کوچک معلولان ویژه معلولان خفیف پسر و مجهول الهویه (هیراد) <br/>روز پنجشنبه با حضور سرپرست وزارت تعاون، کار و رفاه اجتماعی در شهر کرمانشاه افتتاح شد.", "text":"به گزارش ایرنا، این مرکز که برای نگهداری از معلولین ذهنی در شهرک فرهنگیان کرمانشاه در نظر گرفته شده است، به صورت شبانه روزی به معلولین ذهنی خدمات ارائه می دهد.مدیرکل بهزیستی استان کرمانشاه در مراسم افتتاح این مرکز گفت: برای راه اندازی این مرکز بیش از 600 میلیون تومان هزینه شده است.امید قادری افزود: در این مرکز فعلا 10 معلول به صورت شبانه روزی نگهداری می شوند و روند جامعه پذیری خود را طی می کنند.به گفته وی اعتبارات ایجاد این مرکز از محل اعتبارات سفر مقام معظم رهبری به استان کرمانشاه تامین شده است.اکنون 46 خانه کوچک نگهداری از معلولین خفیف در سراسر کشور کار نگهداری از 400 معلول را بر عهده دارند.بر اساس اعلام سازمان بهزیستی کشور این مراکز نگهداری از معلولان تا پایان سال به 60 مرکز افزایش پیدا می کند.براساس اعلام اداره کل بهزیستی استان کرمانشاه 44 مرکز توابخشی در استان دایر است که از این تعداد پنج مرکز شبانه روزی مخصوص نگهداری معلولان ذهنی و 6 مرکز مخصوص روزانه و 2 کارگاه برای کمک به اشتغال و آموزش معلولان ذهنی است.استان کرمانشاه در مجموع 32هزار نفر معلول دارد که از این تعداد 9 هزار و 621 نفر معلول ذهنی،   چهار هزار و 646 نفر معلول بینایی، 14 هزار و 247 نفر معلول جسمی حرکتی، 2 هزار و 81 معلول روانی، 6 هزار و 246 نفر معلول شنوایی و 187 نفر معلول صوت و گفتار هستند. سرپرست وزارت تعاون، کار و رفاه اجتماعی در سفر امروز (پنجشنبه) خود به استان کرمانشاه درمانگاه تامین اجتماعی شهرستان سنقر و کلیایی را افتتاح کرد و قرار است مرکز توانبخشی سرپل ذهاب را نیز افتتاح کند. بازدید از مناطق زلزله زده و حضور در کارگروه اشتغال استان از دیگر برنامه های سرپرست وزارت تعاون، کار و رفاه اجتماعی در استان کرمانشاه است. 7445/3033            "}