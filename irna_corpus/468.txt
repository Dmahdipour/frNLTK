به گزارش خبرنگار سیاسی ایرنا، «آیت الله محمد امامی کاشانی» در خطبه دوم نماز جمعه امروز در جمع نمازگزاران در دانشگاه تهران، گفت: بیان انتقاد سازنده، علمی و فنی حق همه است اما نباید به مسئولان توهین کرد و تهمت زد. امامی کاشانی افزود: دشمن می خواهد با دامن زدن به اختلافات بین مردم و مسئولان، مردم را از نظام، مسئولان و آینده کشور ناامید کند.امام جمعه موقت تهران با تاکید بر اینکه در تمام امور چه در تصویب قوانین داخلی و چه در تصویب کنوانسیون های بین المللی باید هوشیار باشیم، تصریح کرد: باید به اقدامات و پیشنهادات دشمنان با سوءظن نگاه کنیم و با هوشیاری کامل برای حل کردن مشکلات مردم و مسائل کشور تصمیم بگیریم.خطیب نماز جمعه تهران همچنین از نامه 900 نفر از استادان بسیجی دانشگاه های کشور به دولت قدردانی کرد و افزود: مسئولان باید با افراد دلسوز و آگاه مشور کنند، کشور ظرفیت های گسنرده ای دارد و مشکلات کشور قابل حل است و با همفکری و همبستگی بر تمام مشکلات، تحریم ها و تهدید های دشمن فائق خواهیم آمد.آیت الله امامی کاشانی با اشاره به دیدار اخیر مسئولان نظام با رهبر معظم انقلاب اسلامی و بیانات ایشان خطاب به مسئولان کشور درباره جدیت در حل مشکل مردم و مشورت با صاحب نظران، افزود: ایشان در آن جلسه فرمودند که مشکلات نظام بانکی و اشتغال و تورم به خصوص مشکلات طبقه ضعیف جامعه باید با جدیت پی گیری و با کار شبانه روزی حل شود و در این مسیر با اساتید و صاحب نظران مشورت هم بشود. خطیب نماز جمعه تهران با تاکید بر اینکه صاحب نظرانان، دانشگاهیان و اقتصاددانان برای مشورت به مسئولان نظام باید وارد میدان شوند، اظهار داشت: مسئولان باید از مشورت با افرادی که صلاحیت ندارند پرهیز کنند و با افراد آگاه، متخصص و دلسوز که به مصالح کشور می اندیشند، مشورت کنند. آیت الله امامی کاشانی با اشاره به اینکه با استفاده از ظرفیت کشور و اتحاد و همبستگی در برابر دشمنان پیروز خواهیم شد، گفت: این پیروزی مانع از تعبیر شدن خواب دشمنان خواهد شد و آنها برنامه ها وآرزوهایی که بر ضد مردم ایران دارند با خود به گور خواهند برد و در پیشگاه خدامحاکمه می شوند. وی همچنین با اشاره به برنامه ای که مرکز تحقیقات کنگره و دولت آمریکا برای تسلط بر ایران و بر هم زدن امنیت کشور دارند، بیان کرد: اتاق فکر آن ها به دولت آمریکا پیشنهاد کرده اند که حکومت، حاکمان و دولت ایران و بقیه قوا و کل نظام را به فساد سیستماتیک متهم کند. امام جمعه موقت تهران با اشاره به بیانات رهبر انقلاب که تاکید کرده اند اهانت به مسئولان خواست دشمن است، گفت: دشمن می خواهد ترویج کند که سیستم و نظام فاسد است و مسئولان کشور را به فساد متهم کند، بین مسئولان اختلاف ایجاد کند تا با این اختلاف ها کشور را ضعیف کند. آیت الله امامی کاشانی گفت: اگر این برنامه های دشمن در داخل دنبال شود یعنی به آنها کمک و دشمن را شاد کرده ایم، آنها می خواهند با این اختلافات ملت ایران از رهبران کشور از رهبری، مسئولان و مدیران کشور و به طور کلی از نظام ناامید شوند، آمریکایی ها می خواهند با این برنامه ها بر کشور ما مسلط شوند. خطیب نماز جمعه تهران گفت: کشور از یک اساس و ساختار مستحکم و مستقل برخوردار است و در راس این نظام رهبر معظم انقلاب اسلامی است که تمام امور زیر نظر ایشان مدیریت می شود و نظام این کشور به دست ایشان به عنوان ولایت فقیه است. وی تصریح کرد: بیانات رهبری بارها هم از صدا و سیما پخش شده است که کشور و نظام نباید تضعیف شود، به مسولان نباید توهین شود؛ اینکه انتقاد فنی و علمی شود حق است؛ موضوعات را باید درست و بدون اهانت تبیین کرد، زیرا اهانت به مسئولان کشور کمک به بیگانه است. امام جمعه موقت تهران تصریح کرد: دنیای غرب، دنیای فساد و استکبار به دنبال این است که کشور ایران را منزوی کند. هیچ روزی مثل امروز آمریکا تنها نبوده است و هیچ روزی مثل امروز مردم از آمریکا جدا نبودند. خطیب نماز جمعه تهران همچنین یاد و خاطر سردار شهید همدانی را گرامی داشت و سالروز تاسیس سازمان عقیدتی سیاسی ارتش جمهوری اسلامی را نیز تبریک گفت و از خداوند برای تمام ارتشیان کشور نصرت و پیروزی تقاضا کرد. **قوه قضاییه رسیدگی به مفاسد اقتصادی را با جدیت ادامه دهدبه گزارش ایرنا ، خطیب موقت نماز جمعه تهران همچنین درخطبه اول نماز با اشاره به تاثیر احتکار و فساد در زندگی مردم از قوه قضاییه خواست تا رسیدگی به مفاسد اقتصادی را به صورت جدی دنبال کند.وی گفت : برنامه هایی که قوه قضاییه درباره رسیدگی به جرائم مفسدان اقتصادی دارد، به همین صورت و جدی رسیدگی شود و اگرچه عده ای که دستگیر شده و در حال محاکمه هستند ولی همه ما وظیفه داریم تا در ورطه گرانفروشی و احتکار نرویم و به جای این که به فکر فردای خود باشیم، مشکلات مردم را در نظر بگیریم.وی که از هفته های گذشته خطبه اول خود را به مسئله فساد اختصاص داده ، با استناد به آیات 77 و 78 سوره قصص گفت: خداوند به پیامبرش خطاب می کند آنچه که نصیب و بهره تو شده را برای آخرت ذخیره و البته به دنیا هم توجه کن.آیت الله امامی کاشانی واژه «نصیب» را با اشاره به روایتی از حضرت علی (ع ) شامل سلامتی، جوانی، نشاط و بی نیازی دانست و گفت: آنچه خدا به تو داده برای دنیایت بهره بگیر و بقیه را برای آخرت بگذار. البته این نعمت های الهی فقط برای زندگی دنیا و تمرکز بر روی آن نیست. چون تمرکز بر روی دنیا فساد آور است ولی باید این نعمت ها را دالانی برای آخرت قرار داد.وی با استناد به روایتی از امام صادق (ع ) گفت: آنچه از فساد و گناه مانند احتکار، گرانفروشی، شهوت رانی و دروغ گویی در ظاهر آشکار می شود، دارای باطنی است که این ظاهر از همان باطن نشات گرفته و کسی که باطن و نیت خود را درست کند و از چارچوب توحید خارج نشود، خدا ظاهر او را نیز درست می کند ولی کسی که در باطن خیانت کرد و در هوی و هوس بود، خدا ظاهرش را هم آلوده نشان می دهد و رسوایش می کند.امام جمعه موقت تهران با اشاره به همین روایت تاکید کرد: ریشه فساد از آرزوهای طولانی و کبر و غرور بوجود می آید.وی از قارون به عنوان پسرخاله یا پسر عموی حضرت موسی یاد کرد و گفت: در آیات 77 تا 83 سوره قصص داستان قارون آمده که اگرچه تورات را به خوبی تلاوت می کرد ولی باطنی خراب داشت که با نافرمانی از پیامبر خدا این باطن آشکار شد.* محتکران را به آتش بشارت دهیدآیت الله امامی کاشانی از احتکار به عنوان یکی از فسادهای اقتصادی یاد کرد و گفت: فقهاء گفته اند که احتکار شامل مواد غذایی مانند برنج و گندم می شود ولی بعضی معتقدند احتکار در سایر مواد و مایحتاج عمومی نیز جریان دارد که اگر احتکار شود، موجب ضرر جامعه است.وی افزود: نویسنده جواهر الکلام با نقل نظرات دیگران می گوید که احتکار قبح عقلی دارد. یعنی اگر انسان کاری انجام دهد که مسلمانان دچار مشکل شوند، از نظر عقلی صحیح نیست و شرع نیز آن را تایید نمی کند و بر همین اساس معتقد است اگر کسی به جمع آوری اجناسی بپردازد تا در آینده به قیمتی گران تربفروشد و از طرف دیگر مسلمانان به آن اجناس نیاز دارند، این کار حرام است.خطیب جمعه تهران افزود: حضرت علی (ع ) است سه گروه را به آتش جهنم بشارت داد که سومین گروه شامل احتکار کنندگان است و بر همین اساس باید هر کسی به اندازه استفاده کند و حال و روز مردم را مراعات کند.سیام**3070** **1003**1535
      
      