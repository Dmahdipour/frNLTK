{"onTitr":"","titr":" ترکیه و عربستان گروه اقدام مشترک درباره خاشقچی تشکیل می دهند","describe":" آنکارا- ایرنا- ابراهیم کالین سخنگوی ریاست جمهوری ترکیه اعلام کرد که با پیشنهاد عربستان سعودی، یک گروه اقدام مشترک بین دو کشور برای بررسی و روشن شدن موضوع ناپدید شدن جمال خاشقچی روزنامه نگار عرب تشکیل می شود.", "text":"به گزارش ایرنا، خبرگزاری آناتولی ترکیه شامگاه پنجشنبه به نقل از کالین نوشت: 'با تشکیل این گروه اقدام مشترک همه ابعاد موضوع ناپدید شدن جمال خاشقچی روزنامه نگار مشهور عربستانی بررسی می شود.'آناتولی همچنین به نقل از مقامات امنیتی ترکیه اعلام کرد 'جمال خاشقچی روز دوم ماه اکتبر جاری به منظور انجام امور رسمی وارد کنسولگری عربستان سعودی در استانبول شده و از آن خارج نشده است.'دو روز پیش دادستانی کل استانبول تحقیقات قضایی را درباره پرونده خاشقچی را آغاز کرد.به رغم تلاش قضایی، اطلاعاتی و پلیسی دولت ترکیه و ادعای بدون سند رسانه های خبری به نقل از منابع ناشناس، هنوز وضعیت جمال خاشقچی نامشخص است.دولت ترکیه که بررسی وضعیت او را در اولویت کاری خود قرار داده، نتیجه آخرین بررسی های خود را به شکل رسمی اعلام نکرده است.امروز اعلام شد که دونالد ترامپ رییس جمهوری آمریکا درباره ناپدید شدن خاشقچی در استانبول گفته است که &#39;بازپرس‌های ما آنجا هستند. داریم با ترکیه کار می‌کنیم و با سعودی‌ها هم همین‌طور. می‌خواهیم بفهمیم چه اتفاقی افتاده است. او وارد کنسولگری شده، اما به نظر نمی‌رسد که خارج شده باشد و قطعا به نظر نمی‌رسد که او بیرون باشد.&#39;اما وبسات خبر.7 ترکیه به نقل از یک منبع دیپلماتیک ترک با رد ادعای ترامپ در این باره اعلام کرد: آمریکا در تحقیقات پرونده مربوط به خاشقچی روزنامه نگار ناپدید شده در کنسولگری عربستان جایی ندارد.به نوشته این رسانه، ادعای ترامپ مبنی بر اعزام عوامل تحقیقاتی و همکاری ماموران پلیس آمریکا با پلیس ترکیه در راستای تعیین سرنوشت خاشقچی کذب است.رجب طیب اردوغان رییس جمهوری ترکیه امروز بار دیگر با تاکید بر ضرورت تعیین سرنوشت جمال خاشقچی روزنامه نگار ناپدید شده در ساختمان کنسولگری عربستان در استانبول گفت: همه ابعاد حادثه ناپدید شدن خاشقچی را بررسی کرده ایم چرا این رویداد در کشور ما رخ داده و هرگز در خصوص وضعیت این روزنامه نگار عربستانی سکوت نخواهیم کرد.وی به هنگام بازگشت از سفر مجارستان در گفت و گو با خبرنگاران اظهار کرد: خاشقچی فرزند یک خانواده محترم و یک روزنامه نگار برجسته بین المللی است که در آستانه ازدواج با یک زن ترک، حادثه ناپدیدن شدن وی در کنسولگری عربستان رخ داد که این موضوع از سوی دولت ترکیه در همه ابعاد در حال بررسی است.وی افزود: بلافاصله پس از شنیدن خبر ناپدید شدن خاشقچی، به وزارت خارجه، وزارت دادگستری و سازمان اطلاعات دستورات لازم برای پیگیری این حادثه را دادم به طوری که همه اقدامات ضروری از جمله ورود و خروج ها به ترکیه توسط ماموران امنیت و اطلاعات تحت کنترل شدید قرار گرفت و همچنان تا روشن شدن وضعیت این روزنامه نگار عربستانی، عملیات امنیتی و اطلاعاتی ما ادامه دارد.وی فقدان دوربین های امنیتی و یا خاموش بودن آنها در کنسولگری عربستان در استانبول را غیرقابل قبول خواند و افزود: آیا نبود دوربین امنیتی و یا از کار افتادگی همه دوربین ها در سرکنسولگری و یا سفارت کشوری ممکن است؟ که در پاسخ باید بگویم که دوربین های کنسولگری عربستان از نوع بسیار پیشرفته است به طوری که حتی پرواز یک پرنده و یا یک پشه نیز از چشم دوربین های امنیتی آنها دور نمی ماند.رییس جمهوری ترکیه تاکید کرد: ساختمان کنسولگری عربستان مورد بازرسی ماموران امنیتی ـ اطلاعاتی ما قرار گرفت و با قاطعیت اعلام می کنم که تلاش عوامل پیگیر این حادثه از جمله مقامات وزارت خارجه، وزارت دادگستری و مقامات اطلاعاتی همچنان ادامه دارد و اکنون نمی توانم بر اساس اطلاعات و احتمالات دریافتی، ارزیابی خاصی را بیان کنم اما در خصوص وضعیت خاشقچی نگرانی هایی داریم.به گزارش ایرنا، روز گذشته پلیس ترکیه تصاویر و ویدئوی ورود و ترددهای مشکوک 15 دیپلمات سعودی به استانبول را که به ادعای رسانه‌های ترکیه تیم ترور &#39;جمال خاشقچی&#39; هستند، منتشر کرد.در این تصاویر و ویدئوی منتشر شده، لحظات ورود این اشخاص به فرودگاه &#39;آتاتورک&#39;، ورود به کنسولگری، خودروهای حامل آنها و همچنین لحظات خروج آنها از فرودگاه استانبول دیده می‌شود.همچنین دیروز رسانه های ترکیه اسامی 15 تبعه عربستان را که در پرونده ناپدید شدن خاشقچی روزنامه نگار عربستانی متهم هستند، منتشر کردند.تارنمای خبری &#39;استار&#39; ترکیه این افراد را شامل &#39;مشعل سعد البستانی، صلاح محمد الطبیقی، نایف حسن العریفی، محمد سعد الظهرانی، منصور عثمان اباحسین، خالد عایض الطیبی، عبدالعزیز محمد الحساوی، ولید عبدالله الشهری، ترکی مشرف الشهری، ثائر غالب الحربی، ماهر عبدالعزیز مترب، فهد شبیب البلوی، بدر لافی العتیبی، مصطفی محمد المدنی و سیف سعد القحطانی&#39; اعلام کرد.در ادامه این مطلب آمده است:این افراد که همگی تبعه کشور عربستان هستند، پس از ورود خاشقچی به کنسولگری عربستان وارد ترکیه شده و ساعاتی پس از ناپدید شدن او استانبول را ترک کرده اند.برخی رسانه ها، الطبیقی و البستانی را از ماموران رده بالای امنیتی و از نزدیکان &#39;محمد بن سلمان&#39; عنوان کرده اند.تارنمای خبری استار این افراد را &#39;تیم سازمان امنیت عربستان&#39; عنوان کرد و نوشت: انتقال جسد احتمالی خاشقچی از طریق فرودگاه با استفاده از تسهیلات مصونیت دیپلماتیک ممکن نیست، چرا که چمدان های افراد هنگام ورود به سالن پرواز فرودگاه آتاتورک در دستگاه &#39;ایکس ری&#39; کنترل شده است.پلیس ترکیه هم اعلام کرد که دو فروند هواپیمایی که این تیم 15 نفره عربستانی را به استانبول منتقل کرد، به صورت کامل بازرسی و کنترل شده است.همچنین پلیس ترکیه آخرین تصاویر مربوط به ورود خاشقچی را دو روز پیش منتشر کرده و با ورود او به ساختمان کنسولگری و نیز خارج نشدنش از آنجا و همچنین ناپدید شدن چند روزه این روزنامه نگار، بر ابهام ماجرا افزوده است.دو روز پیش دستگاه قضایی ترکیه با تعیین یک دادستان و یک بازپرس، پیگیری قضایی پرونده ناپدید شدن خاشقجی روزنامه نگار عربستانی پس از ورود به کنسولگری عربستان در استانبول را آغاز کرد.دادستانی کل استانبول اعلام کرد که دادستان و بازپرس تعیین شده با بررسی پرونده، درباره سرنوشت خاشقجی پس از ورود به کنسولگری عربستان در این شهر اقدامات لازم را انجام خواهند داد.خاشقچی روزنامه نگار مشهور عربستانی که از اعضای انجمن رسانه های ترک ـ عرب بوده است، از هفت روز پیش و از زمان مراجعه به ساختمان سرکنسولگری عربستان در شهر استانبول ناپدید شد.به رغم این که مقامات و پلیس ترکیه مدعی بودند که او در ساختمان کنسولگری حضور دارد، ولی رسانه های غربی از جمله &#39;رویترز&#39; اعلام کردند که وی به قتل رسیده است.برخی منابع غیررسمی خبری نیز مدعی قتل خاشقچی روزنامه نگار منتقد آل سعود توسط ماموران سرویس امنیتی سعودی پس از شکنجه در کنسولگری عربستان شده اند.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول آمده بودند، به قتل رسیده است و قاتلان نیز به کشور خود باز گشته اند.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه &#39;واشنگتن پست&#39; نوشته بود، از جنگ عربستان در یمن، بحران اقتصادی با کانادا و دستگیری مدافعان حقوق زنان در عربستان انتقاد کرده بود.خاورم/1905 ** 1908            "}