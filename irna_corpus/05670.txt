{"onTitr":"","titr":" باجه های شهر الکترونیک در شهرداری های لنجان ایجاد می شود","describe":" اصفهان- ایرنا- رئیس اداره پست لنجان از ایجاد باجه های شهر الکترونیک در شهرداری های 9 گانه این شهرستان خبر داد.", "text":"محمدرضا فتوحی روز یکشنبه در گفت وگو با خبرنگار ایرنا افزود: این اقدام به منظور تغییر رویکرد سنتی ،هوشمند سازی و ارایه خدمات نوین در گام اول در شهرداری های ورنامخواست و چرمهین انجام شده است.وی گفت : ایجاد باجه هایی همچون  ارائه خدمات اپراتور تلفن همراه ، فروش کتب علمی، فرهنگی و اختصاصی و نمایندگی بیمه با استفاده از ظرفیت بخش خصوصی و شهرداری ها از جمله این اقدامات است.رئیس اداره پست لنجان همچنین از راه اندازی باجه وصول عوارض خودرو برای اولین بار در سطح کشور در این منطقه خبر داد .فتوحی گفت:علاوه بر این ساخت و نصب پلاک کد پستی کلیه روستاهای بخش باغبهادران و شهرهای ورنامخواست ، چرمهین، سده لنجان و فولادشهر، بهنگام سازی شهرهای زرین شهر، چمگردان ،زاینده رود و مسکن مهر فولادشهر با موفقیت به سرانجام رسیده است.رئیس اداره پست شهرستان لنجان تاکید کرد: این اداره آمادگی کامل دارد تا با مستقر کردن نیرو در کلیه ادارات و سازمان ها به سمت برون سپاری و ایجاد باجه های الکترونیک حرکت کند.  شهرستان لنجان با 263هزار نفر جمعیت و 9 شهر در 35 کیلومتری جنوب غربی اصفهان قرار دارد.ت/7139            "}