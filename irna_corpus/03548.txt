{"onTitr":"","titr":" تاکنون  23 هزار زائر اربعین حسینی در خراسان رضوی ثبت نام کرده اند","describe":" مشهد- ایرنا- سرپرست معاونت هماهنگی و مدیریت امور زائران استانداری خراسان رضوی گفت: تاکنون 23 هزار زائر در این استان برای حضور در مراسم اربعین حسینی از طریق 'سامانه سماح' ثبت نام کرده اند.", "text":"سیدجواد حسینی روز سه شنبه در نشست ستاد استانی هماهنگی اربعین حسینی افزود: تاکنون 11 هزار روادید برای زائران خراسانی اربعین حسینی صادر شده و کار صدور روادید برای سایر زائران نیز در حال انجام است.وی تعداد موکبهای پیش بینی شده در مراسم امسال اربعین حسینی را 58 مورد اعلام و بیان کرد: به جز یک موکب که در مرز مهران استقرار خواهد داشت محل برپایی بقیه موکبها در عراق پیش بینی شده است.سرپرست معاونت هماهنگی و مدیریت امور زائران استانداری خراسان رضوی ادامه داد: در این چارچوب 25  موکب در کربلا،  14 موکب در کاظمین،  11 موکب در نجف، پنج موکب در سامرا و پنج موکب در مسیر نجف و کربلا استقرار خواهند یافت.وی گفت: طبق پیش بینیها 582 هزار و 200 خدمت در این موکبها ارائه می شود و تاکید بر این است که به موکبهایی پروانه داده شود که توانایی ارائه خدمات دارند. حسینی افزود: در ارائه خدمت به مراسم امسال اربعین حسینی 600 پاکبان، 150 پزشک و امدادگر و 500 مبلغ و روحانی از خراسان رضوی حضور و مشارکت دارند.وی همچنین گفت: اربعین باید محور اتحاد مسلمانان به ویژه شیعیان قرار گیرد لذا پرهیز از رفتار و حرکات اختلاف انگیز مورد تاکید است.3027/1858            "}