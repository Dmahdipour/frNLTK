{"onTitr":"","titr":" اسلوونی بر حمایت و حفظ برجام تأکید کرد","describe":" بلگراد- ایرنا- معاون وزیر امور خارجه اسلوونی در نشستی با سفیر جمهوری اسلامی ایران در لوبلیانا اظهار کرد که کشورش بر حمایت از توافق هسته ای ایران موسوم به برجام استوار است.", "text":"به گزارش ایرنا از سفارت ایران در لوبلیانا، &#39;سیمونا لسکووار&#39; روز چهارشنبه در ملاقات با &#39;کاظم شافعی&#39; با اشاره به ملاقات وزرای امور خارجه دو کشور در حاشیه هفتاد و سومین نشست مجمع عمومی سازمان ملل متحد در نیوریورک و تأکید بر اهمیت گفت وگو بین دو کشور، افزود: ما از تداوم و تقویت رایزنی های سیاسی بین اسلوونی و ایران استقبال می کند.  سفیر کشورمان نیز در این دیدار با ابراز خرسندی از مواضع اصولی و شفاف مقامات اسلوونیایی در خصوص توافق هسته‌ای به ویژه  پس از خروج آمریکا از این توافق، خواستار تقویت حمایت عملی و ملموس اتحادیه اروپا علی الخصوص اسلوونی به عنوان یکی از اعضای این اتحادیه از برجام شد.اسلوونی در سال 1991 از یوگسلاوی سابق اعلام استقلال کرد و اکنون عضو پیمان آتلانتیک شمالی (ناتو) و اتحادیه اروپاست.جمهوری اسلوونی کشوری در جنوب اروپای مرکزی و پایتخت و بزرگترین شهر آن لوبلیانا است.این کشور از سوی غرب با ایتالیا، از شمال با اتریش، از جنوب و جنوب شرقی با کرواسی و از سمت شمال شرق با مجارستان هم‌مرز است. شبس** اروپام**436**1917            "}