{"onTitr":"","titr":" قدرت های بزرگ، چالش جدید چین در دریای جنوبی","describe":" پکن- ایرنا- قدرت های بزرگ جهان با تقویت اتحاد نظامی و با رویکردی هجومی تر از گذشته، در حال به چالش کشیدن چین در دریای جنوبی با بهره گیری از ابزارهای نظامی هستند.", "text":"به گزارش ایرنا در شرایطی که چین تلاش گسترده ای می کرد تا از مواج شدن آبهای این منطقه جلوگیری کند، آمریکا با دیگر متحدانش هم کوشش می کرد تا با بهانه حراست از کشتیرانی آزاد، زمینه سازی برای حضور نظامی دراز مدت در منطقه انجام دهد.تا پیش از این اصلی ترین چالش چین در این منطقه اعزام ناوهای جنگی، جنگنده های آمریکایی و پرواز بمب افکن های این کشور به منطقه دریای جنوبی بود و پکن مستقیما آمریکا را به مشکل تراشی متهم می کرد.اما به نظر می رسد که یک اتحاد پشت پرده شکل گرفته که هر روز آشکارتر می شود و شمار بیشتری از کشورها به آمریکا ملحق شده اند تا ناوها و جنگنده هایش را به این منطقه اعزام کنند.این رویکرد هجومی نظامی کشورهای ذی ربط در این منطقه می تواند یکی از بزرگترین چالش های سیاسی و نظامی این کشور در کنار جنگ تجاری باشد که آمریکا علیه پکن به راه انداخته است.امروز دریای جنوبی به صحنه حضور ناوهای هواپیمابر، جنگنده ها و ناوشکن های کشورهای مختلف از انگلستان گرفته تا آمریکا و ژاپن و بتدریج استرالیا تبدیل شده و فرانسه نیز به جمع آنها ملحق شده است.ارزش تبادلات تجاری این منطقه بین 3 تا 5 هزار میلیارد دلار براورد می شود.چین می گوید مالک نزدیک به 80 تا 90 درصد از 250 جزیره موجود در این منطقه است و خود نیز به ساخت جزایر و تپه های مصنوعی و فرودگاه و استقرار تسلیحات و سامانه های دفاعی در آن مشغول است و به هیچوجه این رویکرد نظامی را نمی پسندد.حالا بتدریج جبهه بندی های تازه ای در دریای جنوبی ایجاد می شود آمریکا توانسته است انگلستان و ژاپن را با خود همراه کند و از سوی دیگر چین در تلاش است تا روابطی مسالمت آمیز با همسایگانش در این منطقه داشته باشد و آنها شاید میانجیگران آینده در این دعوای نظامی باشند.شاید یکی از دلایلی که باعث شد تا چین گفت و گوهای امنیتی ماه اکتبر با آمریکا را که قرار بود با حضور جیمز متیس وزیر دفاع آمریکا برگزار شود، لغو کند، همین رویکرد نظامی بود.این وضعیت چندان هم مسالمت آمیز به نظر نمی رسد بخصوص پس از آنکه به دنبال حضور ناو انگلیسی در این منطقه در ماه گذشته میلادی، چین هم ناوها و بالگردهای خود را برای هشدار به بریتانیا به دریای جنوبی فرستاد و رسما به این کشور اعتراض کرد.'کالین کوه' کارشناس مسایل نظامی بر این باور است که قدرت های بزرگ در حال به چالش کشیدن چین در دریای جنوبی هستند و این می تواند تبعات سنگینی برای منطقه داشته باشد.وی می افزاید که وقتی کشورهای دیگر هم به اتحاد نظامی آمریکا در منطقه ملحق می شوند کشورهای همسایه ممکن است مثل یک ساندویچ در میان این منازعه قرار گیرند.به گفته وی مشکل اینجاست که آنها می خواهند روابط امنیتی نزدیکی با آمریکا داشته باشند و از طرف دیگر به دنبال گسترش مناسبات اقتصادی با چین هستند.تلویزیون چین بتازگی تصاویری از قدرت نمایی نظامی چین در دریای جنوبی پخش کرد و نشان داد که سامانه های دفاعی، جنگنده ها و ناوهای این کشور در حال تمرینات نظامی و پرتاب موشک هستند بی آنکه به زمان دقیق تمرینات اشاره شود.'آدام نی' از کارشناسان مسایل چین هم می گوید شرایط به شکلی در حال تغییر است که نهایتا کشورهای آسیایی باید بین چین و اتحاد نظامی غرب به رهبری آمریکا در دریای جنوبی یکی را انتخاب کنند.وی افزود جنگ سرد بین چین و آمریکا در حال شکل گیری است و آسیا بتدریج در حال تجربه کردن یک موقعیت و وضعیت جدید است که شاید برای هیچ طرفی عاقبت خوشایندی نداشته باشد.در ادامه افزایش حضور نظامی آمریکا و ناوشکن های این کشور در دریای جنوبی چین، پکن در این مورد به واشنگتن هشدار داد که با حضور ناوهای خود منطقه دریای جنوبی را بشدت نا امن کرده است.واشنگتن مدعی است در جریان اسکورت ناو آمریکایی توسط ناو چینی در دریای جنوبی، دو فروند ناوشکن نزدیک بوده است با یکدیگر برخورد کنند.دریای جنوبی حالا به کانون اصلی منازعات بین قدرت های بزرگی چون آمریکا، انگلستان و ژاپن از یک سو و چین از سوی دیگر تبدیل شده است و شمار متحدان آمریکا در این منطقه به بهانه حفاظت از کشتیرانی آزاد در حال افزایش است به همان نسبت نیز چین قدرت نمایی نظامی و دفاعی اش را در منطقه با آرایش بمب افکن ها، ناوها و جنگنده هایش به رخ آنها خواهد کشاند.آساق**231**1904**1663**            "}