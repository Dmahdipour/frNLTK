{"onTitr":"","titr":" ادامه بارش های رگباری در نوار شمالی کشور","describe":" تهران-ایرنا- مدیر پیش بینی سازمان هواشناسی گفت: بارش رگباری باران در استان های ساحلی دریای خزر تا دو روز آینده ادامه دارد.", "text":"مسعود حقیقت روز شنبه در گفت و گو با خبرنگار علمی ایرنا افزود: طی دیروز تا نیمه های شب گذشته در رودسر 254 میلیمتر، رامسر 219، نوشهر 145، انزلی 33، رشت 44 ، گرگان 26 و آستارا 84 میلیمتر بارندگی داشته که در بیشتر نقاط موجب آبگرفتگی معابر  و بالا آمدن آب رودخانه ها شد.وی اظهار داشت: طی دو روز آینده بر اثر جریان های سرد شمالی، بارش باران گاهی با رعد و برق ، وزش باد شدید و کاهش 10 تا 15 درجه ای دما در نوار شمالی و دامنه های البرز را انتظار داریم.حقیقت ادامه داد: امروز شدت بارش ها در استان های گیلان ، مازندران، گلستان، خراسان شمالی و خراسان رضوی خواهد بود.به گفته وی در غرب و شمال غرب کشور نیز انتظار بارش های پراکنده را خواهیم داشت.حقیقت گفت: یکشنبه بیشترین بارش همرا با رعد و برق در استان های گیلان، البرز، تهران ، غرب سمنان ، جنوب و غرب مازندران پیش بینی شده است و در استان های شرقی کشور نیز وزش باد انتظار می رود.*** وضعیت هوای تهران / گرمترین و خنک ترین نقاط کشور مدیر پیش بینی سازمان هواشناسی افزود: در تهران نیز امروز و فردا انتظار رگبارهای پراکنده و کاهش دما را داریم ؛ دیروز بیشینه دما در تهران 30 بود که انتظار داریم تا دوشنبه به تدریج با 10 درجه کاهش به 20 درجه برسد، بر این اساس دمای پایتخت امروز به 26 درجه ، فردا 22 و دوشنبه به 20 درجه می رسد و کمینه امروز صبح پایتخت 15 درجه بود که تا دوشنبه به 12 درجه خواهد رسید.حقیقت گفت: دیروز دهلران در استان ایلام با 44 درجه سانتی گراد گرمترین و امروز صبح لاله زار در استان کرمان و صفا شهر در استان فارس با 4 درجه خنک ترین نقاط کشور بودند.علمی 9014**1440            "}