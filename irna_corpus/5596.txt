{"onTitr":"","titr":" ایجاد «شبکه‌ فراگیر خانواده ‌محور» هدف کانون های مساجد است","describe":" تهران - ایرنا - دبیر ستاد عالی کانون‌های فرهنگی هنری مساجد گفت: برای فعالیت کانون‌های فرهنگی هنری مساجد، افقی را در نظر گرفته‌ایم که عنوان آن چشم‌انداز ١٤١٤ است و در آن هدف ما ایجاد موثرترین شبکه فراگیر فرهنگی هنری خانواده‌ محور و مسجدپایه برای جریان‌سازی همزیستی مومنانه است.", "text":"به گزارش ایرنا حجت‌الاسلام حبیب‌رضا ارزانی روز یکشنبه در مراسم تجدید میثاق اعضای کانون‌های فرهنگی هنری مساجد با ولایت که در مجتمع نور برگزار شد افزود: قله فعالیت‌های ما خانواده است و در این قله به دنبال کاهش موضوع طلاق هستیم و هدف این است که معضل طلاق را روز به روز با کارهای فرهنگی و هنری آن هم در دل مسجد کاهش دهیم.ارزانی با بیان اینکه مجموعه کانون های فرهنگی و هنری مساجد دارای ظرفیت هایی هستند که باید به خوبی از آن بهره برد گفت: 24 هزار کانون در کشور داریم که بیست و یک هزار و 489 کانون تا کنون به ثبت رسیده‌اند.دبیر ستاد عالی کانون‌های فرهنگی هنری مساجد اقدام برای ثبت کانون‌ها در تهران را ضعیف دانست و عنوان کرد:  یک هزار و 100 کانون در تهران داریم که بسیاری از آن‌ها هنوز خود را در سامانه  کانون‌ها ثبت نکرده‌اند.وی بیان کرد: همه باید به سمت قله با سرعت بیشتری حرکت کنند، دشمن گاهی با توپ و تانک حمله می‌کند و گاهی با جنگ نرم به میدان می‌آید، حال وظیفه ما این است که در قالب فرهنگ و هنر با این جنگ نرم مقابله کنیم.ارزانی آموزش را بهترین‌ ابزار در کانون‌های فرهنگی هنری مساجد عنوان کرد و گفت: در نظام خود در کادرسازی ضعیف عمل کرده‌ایم این در حالی است که جوانان بسیار با استعداد و باانگیزه‌ای داریم و برای اینکه بتوانیم از توانایی آنان در پست‌های گوناگون بهره ببریم باید آموزش را در هر مرحله جدی بگیریم.وی با اشاره به اهمیت حضور بانوان در فعالیت‌های فرهنگی، اظهار کرد: متاسفانه ما از ظرفیت بانوان در امور فرهنگی غافل شده‌ایم در حالی که در طول تاریخ و در دوران انقلاب اسلامی و حتی دفاع مقدس، نقش بانوان بسیار موثر بود پس باید در این بخش اقدامات موثرتری داشته باشیم تا پایه‌های جامعه و بقای کشور از طریق همین بانوان حفظ شود.*کانون‌های مساجد، مروج سبک زندگی اسلامی ـ ایرانی هستندحجت‌الاسلام غلامعلی قدیریان سرپرست دبیرخانه کانون‌های فرهنگی هنری مساجد استان تهران هم در این همایش با بیان اینکه این کانون‌ها فعالیت‌های خوبی در حوزه سبک زندگی اسلامی ـ ایرانی داشته‌اند، ادامه داد: از جمله اقدامات در این زمینه، سپردن بخش مهمی از فعالیت‌های آن‌ها به بانوان است.وی تاکید کرد: کانون‌ها در مسیر تحقق اهداف انقلاب اسلامی حرکت می‌کنند و فعالیت‌های خوبی در حوزه گفتمان‌سازی و جریان‌سازی اقتصاد مقاومتی و سبک زندگی اسلامی ایرانی داشته‌اند.سرپرست دبیرخانه کانون‌های فرهنگی هنری مساجد استان تهران افزود: کانون‌های فرهنگی هنری مساجد استان تهران امسال نیز همچون سنوات پیشین و البته با گستره بیشتری برنامه‌های غنی‌سازی اوقات فراغت را برگزار کردند.وی تاکید کرد: بانوان نقش مهمی در جامعه اسلامی دارند از این رو ما نیز در کانون‌های فرهنگی هنری مساجد بخش مهمی از فعالیت‌ها را به این قشر سپرده‌ایم.قدیریان در بخش دیگری از سخنان خود یادآور شد: آسایش و امنیت امروزه خود را مدیون شهدای انقلاب اسلامی، دفاع مقدس و مدافع حرم هستیم.وی با اشاره به سخنان مقام معظم رهبری درباره اهمیت و جایگاه برجسته شهدای مدافع حرم، گفت: کار شهدای مدافع حرم بسیار ارزشمند است زیرا همانطور که رهبر معظم انقلاب اسلامی فرمودند این شهدا خارج از سرزمین ایران و در دفاع از حریم ولایت و امامت جانفشانی می‌کنند.*باید از ظرفیت کانون‌های مساجد برای تبلیغ درست دین استفاده کرداحد جاودانی مدیرکل فرهنگ و ارشاد اسلامی استان تهران هم در این همایش با اشاره به اهمیت تبلیغ زیبای دین در بین جوانان، گفت: با توجه به نقشه‌های دشمنان، نقش تشکل‌ها و نهادهایی چون کانون‌های فرهنگی هنری مساجد بسیار مهم است تا بتوانند دین را به بهترین شکل ارائه کنند.وی گفت: موقعیتی که در آن به سر می‌بریم مدیون خون بزرگمردانی است که هنر خوب زندگی کردن و خوب مردن را به ما آموزش دادند.جاودانی اظهار کرد: ما مدیون امنیتی هستیم که شهدا به ما هدیه دادند، جوانانی که ما برای انقلاب و دفاع مقدس رشد دادیم، خانواده و دلبستگی‌هایی در این دنیا داشتند اما به عشق امام راحل و باورهای دینی و شیعی به جبهه رفتند.وی اظهار کرد: ظرفیت‌های بسیاری برای صیانت از انقلاب اسلامی داریم که نیروی انسانی جوان یکی از آن‌ها است.مدیرکل فرهنگ و ارشاد اسلامی استان تهران افزود: رهبر معظم انقلاب نیز در سخنرانی اخیر خود در استادیوم آزادی بر این موضوع تاکید داشتند، همچنین ظرفیت‌های معنوی و دینی هم می‌تواند به ما برای ایجاد یک جامعه سالم کمک کند.وی خاطرنشان کرد: در نقطه مقابل هم ما چالش‌های بسیاری داریم که استکبار علیه ما ایجاد می‌کند، این مشکلات باید آسیب‌شناسی شوند و در این مسیر باید از ظرفیت تشکل‌ها و نهادها استفاده کنیم که یکی از این آن‌ها کانون‌های فرهنگی هنری مساجد هستند، فعالیت این کانون‌ها می‌تواند در مسیر ارائه تلفیقی از کارهای فرهنگی و دینی در کنار هم باشد.جاودانی گفت: دشمن به دنبال خشکاندن نهاد انقلاب و ساختار دینی و شیعی ما است، امروز جامعه با موضوعاتی چون بیکاری و اعتیاد  روبرو است که در تقابل با نگاه دینی و‌ شیعی ما قرار دارند و‌ استکبار هم سعی می‌کند که از مسیر آسیب‌های اجتماعی این دین‌زدایی را ترویج دهد.وی افزود: دشمن امروز در حال رسوخ میان باورهای دینی ما است و اگر جامعه از این مسیر آسیب ببیند دیگر نمی‌توان کاری کرد، وجود این معضل به خاطر ضعف ما در تبلیغ دین است این در حالی است که اگر ما سعی کنیم دین را زیبا معرفی کنیم قطعا دشمن نمی‌تواند در جامعه ما نفوذ کند.مدیرکل فرهنگ و ارشاد اسلامی استان تهران، گفت: کانون‌های فرهنگی هنری مساجد هم در همکاری با نهادها و تشکل‌های دیگر باید فعالیت‌های خود را در قالب فرهنگ و دین به جوانان ارائه کنند.تهرام/7244//1348            "}