{"onTitr":"","titr":" خراسان جنوبی فقط 12 روز ناسالم داشت","describe":" بیرجند - ایرنا - کارشناس آزمایشگاه اداره کل حفاظت محیط زیست خراسان جنوبی گفت: از ابتدای امسال تاکنون 12 روز ناسالم با توجه به شاخص آلاینده ها در استان به ثبت رسیده که بیشترین مقدار مربوط به خرداد ماه با رقم 187 بوده است.", "text":"روح الله مالکی روز یکشنبه در گفت و گو با خبرنگار ایرنا افزود: با توجه به مشاهده گرد و غبار از صبح امروز در شهر بیرجند گزارش های منتهی به ساعت 11، هوایی با ذرات 10 میکرون و با مقدار 88 در رده سالم را نشان می دهد.وی ادامه داد: شاخص آلاینده ها در خراسان جنوبی برای اکثر روزها ذرات و گاز ازون است که این روند از ابتدای سال 97 تاکنون بیشتر در رده سالم بوده است.وی اظهار داشت: با توجه به ایجاد توفان و گرد و خاک در برخی از روزهای سال، میزان آلایندگی بر اساس شاخص ذرات محاسبه می شود.مالکی انتشار عوامل بیماری زا، کاهش و تاثیر بر راندمان فتوسنتز گیاهان، ایجاد خطر برای بیماران حساس و مستعد آلرژی و تغییر مسیر مهاجرت پرندگان را از مهمترین مضرات ریزگردها و به تبع آن آلایندگی هوا بیان کرد.وی افزود: اقدام های مقابله ای با ریزگردها در حوزه اختیار اداره کل منابع طبیعی است اما این اداره کل برای جلوگیری هرچه بهتر از آلایندگی ها نسبت به درخت کاری در مناطق حفاظت شده اقدام کرده است.هم اکنون 2 ایستگاه ثبت آلایندگی در شهرستان نهبندان و بیرجند خراسان جنوبی فعال هستند.خراسان جنوبی دارای چهار منطقه حفاظت شده «درمیان سربیشه»، «مظفری»، «آرک و گرنگ»، «شاسکوه» و سه پناهگاه حیات وحش «تالاب کجی نمکزار نهبندان»، «رباط شور» و «نایبندان طبس» و هفت منطقه شکار ممنوع درح، جیک و زیدر، باقران، کمر سرخ، لشکرگاه عشق آباد و علی حیدر است.*3215 * 6054            "}