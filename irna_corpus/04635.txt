{"onTitr":" معاون استاندار قم:    ","titr":" گردشگری بستر مناسبی برای تقویت اشتغال روستایی است","describe":" قم - ایرنا - معاون سیاسی امنیتی و اجتماعی استانداری قم با بیان این که گردشگری بستر مناسبی برای تقویت اشتغال روستایی است، گفت: باید از ظرفیت های این حوزه بویژه در بخش کهک برای معرفی و عرضه صنایع دستی و تولیدهای بومی استفاده شود.", "text":"به گرارش ایرنا، سید محمد رضا هاشمی روز دوشنبه در نشست صمیمی با شوراهای اسلامی و دهیاران بخش کهک قم اظهار داشت: قم در حوزه گردشگری اعم از مذهبی، طبیعی و سلامت ظرفیت های فراوانی دارد.وی با بیان این که سالانه افراد بسیاری از کشورهای حوزه خلیج فارس برای درمان به قم و تهران سفر می کنند، افزود: این بهترین فرصت برای توسعه‌ صنعت گردشگری در استان به شمار می آید.معاون استاندار با اذعان به این که تاکنون فقط یک مجوز بوم گردی توسط اداره کل میراث فرهنگی، صنایع دستی و گردشگری قم صادر شده است، خواستار افزایش بیشتر مجوزهای بوم گردی شد.هاشمی، توسعه بومی گردی را منجربه اشتغال زایی و رونق مشاغل روستایی دانست و افزود: به همان نسبت که یک بازاری از ورود گردشگر به قم منفعت کسب می کند، روستاییان نیز به جهت برخورداری از طبیعت باید از منافع این صنعت بهره مند شود.وی ادامه داد: در صورت ورود گردشگران، برپایی نمایشگاه و بازارچه صنایع دستی در ورودی بخش های مختلف استان می تواند در عرضه صنایع دستی، لبنیات و محصول های گوناگون محلی نقش موثری ایفا کند.وی تصریح کرد: اشتغال زایی فقط ارائه تسهیلات و احداث شهرک های صنعتی نیست، بلکه همان گونه که در گذشته نیز تجربه شده، ظرفیت های موجود در روستاها هم تا حدود زیادی بستر اشتغال را فراهم می کند.معاون استاندار قم در بخش دیگری از سخنان خود با اشاره به مشکل های فرهنگی بخش کهک از جمله ورود اتباع غیر مجاز افزود: فقط اتباع مجازی که مدرک اقامتی معتبر دارند، اجازه سکونت در استان را دارند و قم جایی برای سکونت تبعه های غیرمجاز نیست. وی با بیان این که در برخورد با اتباع غیرمجاز نباید همواره نگاه ها به سمت نیروی انتظامی باشد، گفت: اهالی منطقه با خودداری از به کارگیری و یا ندادن محل سکونت به اتباع نقش مهمی در جلوگیری از ورود آنها دارند و باید در این خصوص فرهنگ سازی شود.هاشمی همچنین با اشاره به اقدام موثر دولت تدبیر و امید مبنی بر تخصیص 120هزار میلیارد ریال تسهیلات به روستاها و شهرهای کمتر از 10هزار تن، افزود: این تسهیلات که با نرخ 6 درصد ارایه می شود، فرصت خوبی برای روستاها ایجاد کرده و شوراها و دهیاری ها باید برای جذب آن تلاش کنند.وی در پایان گفت: حوزه معاونت سیاسی استانداری، آمادگی دارد تا در هر یک از زمینه های مربوط به مواد مخدر، پدافند غیرعامل و اجتماعی و فرهنگی برای شوراها و دهیاری ها دوره های آموزشی برگزار کند.کهک از بخش های پنجگانه استان قم است که در فاصله حدود 35 کیلومتری شهر قم قرار دارد.7403 / 1175            "}