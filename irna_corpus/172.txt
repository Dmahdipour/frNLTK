به گزارش خبرنگار ایرنا، در این هفته از مسابقات 56 راس اسب در گروه های مختلف با هم رقابت کردند و در دور نخست که مخصوص اسب های سه ساله نژاد ترکمن بود اسب های سایروس قیدار ، ادهم مختار و پویان مختومقلی مقام های اول تا سوم را از آن خود کردند. در دومین دور، اسب های دو ساله مبتدی نژاد دوخون رقابت کردند که در نهایت اسب تام لیدی اول شد، اسب ملسه به مقام دوم دست یافت و اسب ویندا عنوان سوم را کسب کرد.اسب های دوخون هندیکاپ بالای سه سال برگزار کننده سومین دور این مسابقات بودند که در پایان اسب پانتی به کسب مقام اول نایل شد و اسب های اسکای کویین و اریس به مقام های دوم و سوم دست یافتند.رقابت در دور چهارم میان اسب های دوخون دو ساله برگزار شد که در پایان اسب های وال دایور استار، اورتگا و  آسنا خانم به ترتیب به مقام های اول تا سوم دست یافتند.در دور پنجم اسب های دوخون هندیکاپ سه ساله با یکدیگر رقابت کردند که اسب سامین زودتر از سایرین از خط پایان گذشت و در پی او اسب های جانام و انجوی به ترتیب مقام های دوم و سوم را از آن خود کردند.  اسب های دو خون مبتدی دوساله برگزار کننده دور ششم هفته اول مسابقات اسبدوانی آق قلا بودند که در پایان اسب کارکو مقام اول را کسب کرد، اسب بوی سان دوم شد و اسب هامون به مقان سوم این دور بسنده کرد.دور پایانی رقابت های هفته نخست کورس پاییزه آق قلا بین اسب های سه ساله دو خون هندیکاپ کلاس سه برگزار شد و در پایان اسب لندی قهرمان شد، اسب ماکان به مقام دوم رسید و اسب پرگار به مقام سوم  رسید. به گزارش ایرنا در این هفته از مسابقات مبلغ 825 میلیون ریال جایزه نقدی با صاحبان اسب های برتر تعلق گرفت.آق قلا در 15 کیلومرتی شمال گرگان واقع شده است و مسابقات کورس اسب دوانی پاییزه هر ساله در این شهر نیز برگزار می شود و علاقه مندان بسیاری را به مجموعه  سوارکاری این شهرستان می کشاند.7333/1860
      
      