{"onTitr":"","titr":" 500 قلاده سگ در کهگیلویه علیه بیماری هاری واکسینه شدند","describe":" یاسوج - ایرنا - رییس اداره دامپزشکی کهگیلویه گفت: 500 قلاده سگ خانگی و سگ گله از ابتدای سال جاری تاکنون در این شهرستان علیه بیماری هاری واکسینه شده اند.", "text":"سید علی اکبر حسینی روز دوشنبه در گفت وگو با خبرنگار ایرنا اظهار داشت: اداره دامپزشکی این شهرستان به منظور پیشگیری از بروز بیماری هاری در جمعیت سگ‌های صاحبدار روستایی و سگ‌های گله، طرح مایه کوبی هاری را انجام داد.وی بیان کرد: واکسیناسیون تمامی سگ‌های مشمول این طرح به صورت رایگان و با استفاده از توانمندی‌های بخش خصوصی و دولتی صورت می‌گیرد.حسینی گفت: هاری یکی از خطرناک‌ترین بیماری‌های مشترک بین انسان و حیوان بوده که بهترین راه کنترل و پیشگیری از آن، واکسینه کردن سگ‌های خانگی و سگ‌های گله است.وی اضافه کرد: پیشگیری از بیماری هاری تا قبل از ظاهر شدن علائم بیماری به وسیله واکسن و سرم قابل پیشگیری است ولی در صورت بروز علائم این بیماری در حیوان و انسان مرگ آن‌ها حتمی است و درمانی برای آن وجود ندارد.حسینی تصریح کرد: نیاز است دامداران و کشاورزان برای مقابله با شیوع احتمالی بیماری هاری در بین سگ‌ها گله با هماهنگی دامپزشکی به صورت رایگان واکسیناسیون این حیوانات را هرسال انجام دهند. 7531/6110            "}