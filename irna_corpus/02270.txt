{"onTitr":" قائم مقام شورای هماهنگی تبلیغات اسلامی:    ","titr":" دشمن به دنبال ایجاد نارضایتی عمومی است","describe":" کرمان - ایرنا - قائم مقام شورای هماهنگی تبلیغات اسلامی گفت : دشمنان نظام اسلامی اذعان دارند که برخورد نظامی با ایران امکان پذیر نیست از این رو تلاش می کنند تا با بزرگنمایی مشکلات موجود نارضایتی اجتماعی ایجاد کنند.", "text":"به گزارش ایرنا، نصرالله لطفی روز چهارشنبه در همایش استانی ستاد بزرگداشت چهلمین سالگرد پیروزی انقلاب اسلامی افزود:  دراین شرایط حساس مسئولان باید مقابل سیاست های آمریکای جهانخوار لباس رزم پوشیده و در راستای رفع مشکلات معیشتی مردم تلاش جدی داشته باشند. وی با اشاره به اینکه همکاری مردم کرمان برای ورود به یک امتحان و آزمون الهی مشهود است افزود: در زمانه حساس و خطیری هستیم که در این شرایط باید ادای دینی نسبت به اسلام داشته باشیم. لطفی با بیان اینکه تقابل با اسلام هدف دشمنان در شرایط کنونی است گفت: خالص ترین و یکپارچه ترین حضور مردم در راهپیمایی 22بهمن ماه است که باید به این مهم توجه جدی شود. وی با بیان اینکه یکی از امتیازات شورای هماهنگی شناخت لحظه و شکل گیری براساس نیاز در این مقطع حساس است، گفت: این امتیازات را باید امروز در عرصه های گوناگون جامعه نشان داد. قائم مقام شورای هماهنگی تبلیغات اسلامی با اشاره به قانون منع به کارگیری بازنشستگان گفت: نسل جدید برای مدیریت کشور باید جایگزین نسل قدیم شوند و برای تحقق این مهم باید همه دست به دست هم دهند. لطفی با اشاره به اینکه ستاد چهلمین سالگرد پیروزی انقلاب اسلامی از ماه های گذشته فعالیت خود را آغاز کرده است ،بیان داشت: نگاه ما به شورای سیاستگذاری و ستاد چهلمین سالگرد نگاه به سنگر دفاع مقدس است. رئیس ستاد چهلمین سالگرد پیروزی انقلاب اسلامی تاکید کرد : دشمنان در این شرایط حساس با بزرگنمایی ضعف های نظام درصدد مأیوس کردن مردم هستند که باید در چهلمین سالگرد نظام برای بی اثر کردن نقشه دشمن ، دستاوردهای نظام به درستی تبیین و تشریح شود. وی با اشاره به اینکه دشمن مردم را هدف قرار داده تا حماسه تاریخی و تجلی حضور آن ها در بزرگداشت ایام الله خلق نشود افزود: دموکراسی ترین نظام دنیا ، ایران اسلامی است و همه ارکان در دست مردم قرار دارد. لطفی با اشاره به اینکه انتخابات در نظام جمهوری اسلامی ایران نماد مردم سالاری دینی است تصریح کرد: خالص ترین و یکپارچه ترین حضورمردم در راهپیمایی 22 بهمن است و نگاهمان محدود به زمان نیست بلکه از فجر 96 تا 97 است. وی گفت: دشمن جنگ ترکیبی برای ما در نظر گرفته و 300 شبکه فارسی زبان ماهواره ای وجود دارد که 100 شبکه در ماه های اخیر ایجاد شده است. لطفی بیان داشت: در شرایط حساس کنونی باید مجموعه نظام دولت و ملت با همه گرایش های سیاسی به خاطر اسلام در عمل همدل، منسجم و یکپارچه باشند. قائم مقام شورای هماهنگی تبلیغات اسلامی با بیان اینکه همایش پیاده روی اربعین فرصتی برای جهان اسلام است گفت: مانور جهان تشیع که با همه ناامنی ها و به برکت جمهوری اسلامی و دیانت مردم عراق شکل گرفته نباید با گرانی های اخیر آسیب ببیند. وی ادامه داد: دستگاه های مرتبط با حوزه بهداشت، هلال احمر و دیگر حوزه های امدادی باید نگاه خدمتگزاری در این همایش بزرگ را داشته باشند و زمینه حضور مردم با حداقل پرداخت ها در این عرصه فراهم شود. 9895/ 5054            "}