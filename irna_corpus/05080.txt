{"onTitr":"","titr":" کارشناس استراتفور: تحقق هدف آمریکا در باره ایران بعید است","describe":" تهران - ایرنا - 'امیلی هاتورن'، کارشناس اندیشکده استراتفور، نوشت:تحریم های آمریکا علیه صادرات نفت ایران می تواندبه اقتصاداین کشور لطمه بزند اما، بعید است به تحقق هدف واشنگتن در زمینه ایجاد تغییر در رفتار تهران منتهی شود.", "text":"هاتورن در تارنمای این اندیشکده با اشاره به سخنان هفته پیش 'جان بولتون'، مشاور امنیت ملی آمریکا، مبنی بر اینکه آمریکا به دنبال واداشتن  تهران به تغییر رفتار، نه تغییر آن، است، گفت: تحمیل هرگونه تغییر واقعی، چالشی برای واشنگتن است.    وی افزود: شاهد تاثیر تحریم ها در اقتصاد ایران هستیم اما، این مساله که آیا دولت آمریکا که می خواهد شاهد تغییر رفتار ایران باشد، می تواند با استفاده از تحریم ها به هدف خود برسد یا خیر؟، همچنان محل تردید است.به نوشته این کارشناس اندیشکده آمریکایی استراتفور، در حال حاضر، ایران به همه مجاری ممکن، از جمله متحدانی که به لحاظ سیاسی با تهران همسو هستند، متوسل می شود اما، به مرور زمان و با افزایش فشار اقتصادی، احتمالا به مذاکره با آمریکا فکر خواهد کرد.واشنگتن نیز به نوبه خود به دنبال توافقنامه ای جدی تر از توافقنامه امضا شده با ایران در گذشته است.هاتورن خاطرنشان کرد، آمریکا توافقنامه هسته ای 2015 ایران را برای کنترل مسایلی مانند موشک های بالستیک وحمایت ازشبه نظامیان مناسب نمی داند و در تلاش است درباره توافقنامه ای کارآمدتر مذاکره کند.آمریکا هفته پیش، پس از صدور حکم دیوان بین المللی کیفری لاهه درباره تحریم های اعمال شده از سوی ایران، از پیمان مودت با ایران خارج شد.دیوان لاهه اعلام کرد که آمریکا باید تضمین دهد که تحریم ها به کمک های بشردوستانه و ایمنی هواپیماهای مسافربری ایران لطمه نزند.از سوی دیگر اتحادیه اروپا نیز اعلام کرده است که بسته های حمایتی و مالی برای ادامه ارتباطات مالی با ایران ارایه خواهد کرد. اروپام*1088*1590            "}