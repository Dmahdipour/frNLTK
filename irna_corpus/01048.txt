{"onTitr":" رییس مجمع خیرین مدرسه ساز:    ","titr":" فعالیت مجمع خیرین مدرسه ساز در دنیا رو به گسترش است","describe":" خرم آباد - ایرنا - رئیس مجمع خیرین مدرسه ساز کشور گفت: در حال حاضر در خارج از کشور  بیش از یکهزار خیر به مجمع خیرین کشور کمک می کنند و این مجمع در کل دنیا حرکت رو به گسترشی دارد.", "text":"به گزارش ایرنا، محمد رضا حافظی روز پنجشنبه در آئین افتتاح مدرسه 9 کلاسه شهدای عشایر بزنوید الیگودرز اظهار داشت: این مدرسه شبانه روزی  46 روستای ذلقی این منطقه را پوشش می دهد.وی گفت: در استان لرستان تعداد 940 خیر مدرسه ساز عضو مجمع خیرین مدرسه ساز کشور هستند که از این تعداد 140 نفر بانوان و 800 نفر مردان هستند.حافظی یادآور شد: مجمع خیرین مدرسه ساز در استان لرستان طی 20 سال گذشته تاکنون بیش از 313 طرح را ساخته و یا تکمیل کرده است.وی افزود: این طرح ها باعث ایجاد هزار و 166 کلاس درس با 117 هزار و 400 متر مربع زیربنا شده است.رئیس مجمع خیرین مدرسه ساز کشور یادآور شد : در سال 96 تعداد 32 طرح خیر ساز در لرستان به بهر بردای رسیده است.7279/1920/6060            "}