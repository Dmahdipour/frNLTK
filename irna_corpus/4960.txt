{"onTitr":"","titr":" تسهیلات مسکن ایثارگران تصویب شد","describe":" تهران- ایرنا- مدیرکل مسکن و امور گلزارهای بنیاد شهید و امور ایثارگران گفت: تسهیلات مسکن ایثارگران در سال 97 پس از طرح و بررسی در کمیسیون‌ های تخصصی دولت در جلسه هیات دولت مطرح و به تصویب رسید.", "text":"به گزارش ایرنا از بنیادشهید، خداکرم کولیوند روز دوشنبه در این رابطه افزود: سقف تسهیلات مسکن ایثارگران در سال 97 به ازای هر واحد مسکونی در شهرهایی با جمعیت بیش از یک میلیون نفر، 100 میلیون تومان، در مراکز استان ‌ها 77 میلیون تومان، سایر شهرها 66 میلیون تومان و در روستاها 38 میلیون تومان است. وی تصریح کرد: این رقم تسهیلات در شهرهای جدید معادل سقف تسهیلات همان استان و با نرخ چهار درصد با مدت بازپرداخت 20 ساله بدون رعایت الگوی مصرف و نوساز بودن مسکن تعیین شده است.کولیوند افزود: پس از ابلاغ مصوبه به بانک مرکزی و تایید شورای پول و اعتبار، سهمیه بانک‌ های عامل از سوی بانک مرکزی تعیین و به بنیادشهید و بانک ‌های عامل اعلام می ‌شود.وی ادامه داد: بنیاد شهید نیز بر اساس معیارها و نظارت ‌های تخصصی از عملکرد استان‌ ها، سهمیه هر استان را به تفکیک به بانک‌ های عامل ابلاغ می‌کند تا اقدامات اجرایی آن آغاز شود.مدیرکل مسکن و امور گلزارهای بنیاد شهید و امور ایثارگران واجدان شرایط دریافت این تسهیلات را تمام آزادگان و جانبازان با اولویت درصد از کار افتادگی، فرزندان جانبازان 70 درصد، همسران جانبازان متوفی با ذکر شرایط مندرج در تبصره 2 ماده 3 قانون جامع خدمات‌ رسانی به ایثارگران و خانواده شهدا شامل والدین، همسر و فرزندان شهدا اعلام کرد.کولیوند ابراز امیدواری کرد تمام بانک ‌های عامل با توجه به تعداد ایثارگران واجد شرایط نهایت همکاری را در تخصیص اعتبارات مصوب از سوی بانک مرکزی داشته باشند تا تعداد بیشتری از این افراد، تسهیلات مسکن را دریافت کنند.در دوران جنگ تحمیلی هشت ساله عراق علیه ایران، 43 هزار و 173 نفر آزاده شدند.مردم ایران در جنگ تحمیلی و دوران دفاع مقدس و دیگر حوادث تروریستی، 225 هزار و 570 شهید را تقدیم انقلاب کرده اند. همچنین شمار کل جانبازان کشور به 574 هزار و 101 نفر می رسد. 336 هزار و 282 نفر (59 درصد) جانبازان زیر 25 درصد و 237 هزار و 819 نفر (41 درصد) بیش از این میزان جانبازی دارند. اجتمام* 7268 * 3063            "}