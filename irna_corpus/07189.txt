{"onTitr":"","titr":" سه هزار و300 میلیارد تومان صرف آزاد راه تهران -  شمال شد","describe":" کرج-ایرنا- رئیس بنیاد مستضعفان گفت: تاکنون سه هزار و 300 میلیارد تومان برای احداث آزاد راه تهران - شمال هزینه شده است.", "text":"به گزارش ایرنا، محمد سعیدی کیا روز شنبه در آئین گشایش  بزرگترین تونل جاده ای خاورمیانه در آزاد راه تهران - شمال، اظهار داشت: قطعه یک آزاد راه تهران - شمال با سرعت و کیفیت در حال انجام است و  عملیات اجرایی قطعه‌ دوم نیز از سال گذشته توسط پیمانکاران ایرانی آغاز شده است.وی اضافه کرد: امروز عملیات حفاری تونل البرز شرقی با طول 6 هزار و 400 متر نیز با همت مهندسان ، مشاوران و  پیمانکاران ایرانی به خوبی پایان یافت. سعیدی کیا گفت: پیش بینی می شود  قطعه دوم آزاد راه تهران - شمال  تا سه سال آینده به بهره برداری برسد.وی ادامه داد: بنیاد مستضعفان و وزارت راه و شهرسازی به صورت مشارکت 50 درصدی ساخت این آزاد راه  را پیش می برند.سعیدی کیا گفت:  منابع مالی این پروژه از منابع مختلف تامین می شود.آزاد راه تهران - شمال در چهار قطعه اجرایی شده که قطعه چهارم این آزاد راه در شمال کشور زیر بار ترافیک رفته است.همچنین قرار است قطعه یک این آزاد راه تا پایان امسال به بهره برداری برسد که ساخت این آزاد راه موجب روان سازی ترافیک در بخشی از محورهای مواصلاتی البرز و تهران می شود.7414/ 6155            "}