{"onTitr":" مدیرکل حفظ آثارالبرز:    ","titr":" خاطره ها  تاریخ دفاع مقدس را زنده نگه می دارد","describe":" کرج-ایرنا- مدیرکل حفظ آثار و نشر ارزش های دفاع مقدس استان البرز گفت: نوشتن خاطره ها، تاریخ دفاع مقدس را زنده نگه می دارد.", "text":"به گزارش ایرنا، سردار ابوالفضل اسلامی روز سه شنبه در آیین پایانی هشتمین دوره جایزه ادبی یوسف و در جمع نویسندگان دفاع مقدس استان البرز که در باشگاه فرهنگی ورزشی میلاد کرج برگزار شد، افزود: مقام معظم رهبری فرموده اند که «ترویج فرهنگ ایثار و شهادت و دفاع مقدس کمتر از شهادت نیست» که این فرمایش معظم له را باید همیشه سرلوحه کارخودمان قرار دهیم.وی ادامه داد: فرهنگ دفاع مقدس، ایثار و شهادت به برکت تلاش و زحمات نویسندگان ترویج و گسترش می یابد.   اسلامی گفت: دومین جشنواره ادبی دفاع مقدس استان البرز، امسال با ارسال 100 اثر به دبیرخانه جشنواره همراه بود که هیات داوران به صورت تخصصی آثار را بررسی کرده اند.مدیرکل حفظ آثار و نشر ارزش های دفاع مقدس استان البرز بیان داشت: فرهنگ غنی دفاع مقدس می بایست در بین نسل آینده ساز ترویج و گسترش یابد.وی ادامه داد: امروز این فرهنگ دفاع مقدس است که در آن سوی مرزها به آن افتخار می کنند و افتخارآفرین شده است.ی افزود: فرهنگ دفاع مقدس و ترویج ایثار و شهادت  در عراق، سوریه، یمن، کشورهای اروپایی، آفریقایی و حتی آمریکا قد علم کرده است.اسلامی گفت: هرچند  کشور دارای مشکلاتی است اما  با همین فرهنگ دفاع مقدس، می توانیم در مقابل دشمنان پیروز میدان شویم . این جانباز هشت سال دفاع مقدس با بیان اینکه هفته گذشته رهبر انقلاب در سخنانی تاکید فراوان بر موضوع خاطره ورزی وخاطره نویسی داشتند، اظهار داشت: یقین بدانیم که خاطره نویسی تاریخ  کشور ما را زنده نگه می دارد. اسلامی خطاب به نویسندگان حاضر در نشست گفت: به قلم شما تاریخ و ارزش های دفاع مقدس همیشه ساری و جاری باقی خواهد ماند و امروز نباید بگذاریم  جای فرهنگ دفاع مقدس در فضای مجازی و رسانه ها خالی بماند.امسال هشتمین دوره جایزه ادبی یوسف  به مناسبت هفته دفاع مقدس در تمام استان ها برگزار شد این در حالی است که هفت دوره قبلی این جایزه ادبی به صورت کشوری برگزار شده بود.6156/ 6155            "}