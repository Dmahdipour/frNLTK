{"onTitr":"","titr":" مجوز حمل بار منوط به داشتن کد رهگیری است","describe":" زنجان – ایرنا – رئیس سازمان صنعت، معدن و تجارت استان زنجان اعلام کرد: بارهایی که از مبداء و مقصد فاقد کدرهگیری از سامانه جامع انبار باشند، مجوز جابجایی نخواهند داشت.", "text":"ناصر فغفوری روز سه شنبه در گفت و گو با خبرنگار ایرنا افزود: وزارت صنعت، معدن و تجارت به منظور مبارزه با قاچاق کالا، سامانه جامع انبارها را طراحی کرده است تا کالای تولیدی شرکت ها و کارخانه ها در انبارها ثبت و رصد شود.وی با بیان اینکه در گذشته ثبت موجودی انبارها در این سامانه الزام قانونی نداشت، تاکید کرد: بعد از این، بارنامه های الکترونیکی از طریق اداره حمل و نقل صادر خواهد شد.رئیس سازمان صنعت، معدن و تجارت استان زنجان گفت: کسانی که اقدام به حمل بار کنند باید مبداء و مقصد بار آنها بر اساس کد رهگیری از سامانه جامع انبار مشخص باشد و در صورت نداشتن آن حمل کالا امکانپذیر نخواهد بود.فغفوری تاکید کرد: بر این اساس باید همه معادن، تجار، کارخانه ها و شرکت های تولیدی به ثبت کالای خود در سامانه جامع انبارها اقدام کنند.وی از ثبت موجودی 2 هزار و 200 انبار معادن، کارخانه ، شرکت و مغازه های استان زنجان در سامانه جامع انبارها خبرداد و افزود: طی 2 ماه اخیر یکی از ملاک های مهم برای تبرئه از احتکار کالا ثبت موجودی انبار در این سامانه است.رئیس سازمان صنعت، معدن و تجارت استان زنجان تاکید کرد: هر مدارکی که در ظن احتکار ثبت شود بلافاصله ثبت کالای آن در سامانه جامع انبار بررسی می شود و با محرز شدن این مهم کالا به معنی احتکار نیست.فغفوری یادآوری کرد: چنانچه صاحب انباری موجودی خود را در این سامانه ثبت نکرده باشد باید ثابت کند که فروش داشته و فاکتور رسمی ارائه دهد.وی خاطرنشان کرد: در زمان حاضر احتکار به معنی واقعی در استان زنجان نداریم.به گزارش ایرنا، فعالان اقتصادی حقیقی و حقوقی در سطح استان زنجان چنانچه برای ثبت انبار خود در سامانه جامع انبارها با مشکلی مواجه شدند و یا در صورت داشتن هر سوالی می توانند با شماره های 33144646 راهنمایی دریافت کنند.9505/6085            "}