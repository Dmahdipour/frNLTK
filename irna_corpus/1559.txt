{"onTitr":"","titr":" مادران باردار روستایی مه ولات 400 سبد غذایی دریافت کردند","describe":" تربت حیدریه- ایرنا- مدیر شبکه بهداشت و درمان مه ولات گفت: 400 سبد غذایی به ارزش یک میلیارد و 200 میلیون ریال به همت بنیاد علوی <br/>بین مادران باردار در روستاهای شهرستان مه ولات توزیع شد.", "text":"عبدالعلی حبیبی روز چهارشنبه در گفت و گو باخبرنگار ایرنا افزود: ارزش هر سبد غذایی سه میلیون ریال و شامل برنج، روغن، قند، ماکارونی، لوبیا، عدس، نخود، سویا، پنیر و مرغ است.وی اظهار داشت: مادران باردار واجد شرایط توسط خانه ‌های بهداشت روستایی شناسایی و به واحد بهبود تغذیه شبکه بهداشت و درمان شهرستان معرفی می ‌شوند.حامد باغنوی کارشناس مسئول واحد تغذیه شبکه بهداشت و درمان مه ولات نیز با بیان اینکه 2 ماه قبل نیز 400 سبد غذایی توسط بنیاد علوی در این شهرستان توزیع شده است گفت: غذای مصرفی در دوران بارداری نیازهای تغذیه ‌ای مادر و رشد جنین را تامین می‌ کند. بنیاد علوی از سال 1387 با همکاری وزارت بهداشت، درمان و آموزش پزشکی اقدام به توزیع سبد غذایی بین مادران باردار در روستاهای محروم کشور می کند. شهرستان 50 هزار نفری مه ولات در 207 کیلومتری مشهد قرار دارد. 9878 / 6053            "}