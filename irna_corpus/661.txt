{"onTitr":"","titr":" 125هزار گردشگر دینی از سوریه دیدن کردند","describe":" دمشق- ایرنا- مدیرکل گردشگری استان ریف دمشق گفت: 125 هزار گردشگر دینی از ابتدای سال میلادی جاری تا کنون (مدت 10 ماه) از اماکن مذهبی در سوریه دیدن کردند.", "text":"به گزارش پنجشنبه شب ایرنا، طارق کریشاتی در گفت و گو با روزنامه الثوره چاپ دمشق، افزود: تعداد گردشگران دینی ورودی سوریه نسبت به سال گذشته 50 درصد افزایش داشته است.وی بیان کرد: چند مناسبت دینی دیگر نیز در پیش است که شماره زائران را افزایش خواهد داد.کریشاتی گفت: این زائران حدود 700 هزار شب در هتل ها سکونت کردند که این امر به افزایش سطح خدمات به گردشگران، اقامت و حمل و نقل باز می گردد.وی اضافه کرد: بیش از 60 هتل دارای مجوز وزارت گردشگری در منطقه زینبیه به زائران و مسافران خدمات ارائه می‌کند که شامل هتل های دو، سه و چهار ستاره هستند.مدیرکل گردشگری استان ریف دمشق بیان کرد: چند طرح دیگر در منطقه زینبیه در حال آماده سازی برای استفاده گردشگری است که در این میان پنج هتل جدید نیز وجود دارد.کریشاتی افزود: به خاطر بازگشت زندگی طبیعی و امنیت به مسیر فرودگاه بین المللی دمشق و منطقه بلودان بسیاری از صاحبان طرح های گردشگری و تفریحی در حال بازسازی تاسیسات خود هستند.خاورم**8005**3404            "}