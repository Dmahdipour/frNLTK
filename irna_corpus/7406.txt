{"onTitr":"","titr":" بوشهری ها 250 هزار تماس تلفنی با سامانه 110 برقرار کردند","describe":" بوشهر- ایرنا- فرمانده نیروی انتظامی استان بوشهر گفت: در 6 ماه نخست امسال بوشهری ها 250 هزار تماس تلفنی با سامانه 110 برقرار کردند که این میزان تماس در مقایسه با مدت مشابه سال گذشته 14 درصد رشد نشان می دهد.", "text":"به گزارش ایرنا، سردار خلیل واعظی روز شنبه درگفت و گو با خبرنگاران افزود: از 250 هزار تماس برقرار شده با سامانه 110 بیش از 73 هزار مورد آن منجر به حضور پلیس در صحنه و انجام ماموریت شده است.وی بیان کرد: به منظور تسهیل هر چه بیشتر در برقراری ارتباط بین مردم و ساماندهی تلفنی 110 توسعه این خطوط در این هفته که به نام هفته نیروی انتظامی برگزار شده اجرایی می شود. واعظی ادامه داد: همچنین در 6 ماه نخست امسال 10 هزار تماس تلفنی توسط بوشهری ها با سامانه 197 برقرار شد که براساس آمارها رضایمندی مردم از پلیس در استان بوشهر 41 درصد افزایش یافته است.وی یادآور شد: در مدت یاد شده شکایت مردم از پلیس نیز نسبت به مدت مشابه 36 درصد کاهش پیدا کرده است.واعظی ادامه داد: اکنون در بخش راهنمایی و رانندگی 20 هزار همیار پلیس در سطح استان بوشهر به نیروهای پلیس کمک می کنند.وی یادآور شد: همچنین با هدف تعمیق ارتباط مردم با پلیس شمار نیروهای افتخاری نیز در استان بوشهر تقویت شده است.واعظی در بخش دیگری از سخنان خود با اشاره به برنامه های هفته نیروی انتظامی در استان بوشهر گفت: این هفته از روز گذشته با حضور کارکنان این نیرو در نماز جمعه بوشهر آغاز شده و امروز با برگزاری آئین صبحگاه مشترک نیروهای مسلح ادامه پیدا کرد.وی ادامه داد: در این هفته علاوه بر دیدار با خانواده های شهدا، برگزاری کارگاه های آموزشی در مدارس با حضور روسای پلیس تخصصی و ارائه مشاوره و مددکاری مورد توجه ویژه است.واعظی یادآور شد: همچنین در هفته نیروی انتظامی همایش هایی با موضوع راهکارهای مقابله با آسیب های اجتماعی و کاهش ان برگزار می شود. 7212/6043            "}