{"onTitr":" با هشدار هواشناسی/    ","titr":" دستگاههای امدادی مازندران به حالت آماده باش درآمدند","describe":" ساری - ایرنا - در پی هشدار روز گذشته هواشناسی مازندران مبنی بربروز بارندگی ها و احتمال آبگرفتگی معابر و سیلاب  درمناطق کوهپایه ای، مدیریت بحران مازندران به حالت آماده باش درآمده است.", "text":"به گزارش خبرنگار ایرنا، اداره کل هواشناسی مازندران عصر روز گذشته با انتشار اخطاریه ای در خصوص بارش شدید باران و همچنین برف در مناطق کوهستانی در استان از فردا جمعه، هشدار داد. پیش بینی های هواشناسی مازندران نشان می دهد که از فردا جمعه بارش های شدید باران آغاز می شود و این بارش ها با  آبگرفتگی معابر، خیابان و سیلاب در مناطق کوهپایه ای دور از انتظار نیست.مدیرکل مدیریت بحران مازندران در این باره به خبرنگار ایرنا گفت: با توجه به هشدار هواشناسی مبنی بر ورود و تقویت جریان بارشی، علاوه بر تشدید بارش ها، کاهش دما در نقاط پایین دست و کوهپایه رخ می دهد و به همین دلیل تمامی نهادهای امدادی استان به حالت آماده باش در آمدند.علی اصغر احمدی روز پنجشنبه در گفت و گو با خبرنگار ایرنا افزود: تمامی نهادهای امدادی از جمله 58 شهرداری، جمعیت هلال احمر ، اورژانس، راهداری و دیگر نهادهای خدمات رسان تا صبح شنبه در حالت آماده باش هستند.مدیرکل بحران استانداری مازندران در توصیه هایی به هم استانی ها و مسافران از آنان خواست تا در محورهای مواصلاتی اصلی و فرعی استان بخصوص هنگام شب و بارندگی، با رعایت نکات ایمنی و کسب اطلاعات از مسیر مبادرت به تردد بکنند. وی همچنین اضافه کرد: با توجه به پیش بینی رگبار و رعد و برق، از راهپیمایی ، طبیعت گردی و چرای دام در ارتفاعات، مناطق بحرانی و حادثه خیز خودداری بکنند. به گفته احمدی هموطنان ضمن خودداری از سفرهای غیر ضروری، از اقامت و برپایی چادر در بستر و حریم رودخانه ها و مسیل ها خودداری بکنند. وی همچنین از شهرداری ها خواست تا در مدت باقی مانده برای پاکسازی جوی ها، کانال ها و هرس شاخه های اضافی درختان اقدام بکنند. مدیر کل بحران مازندران از دامداران و ساکنان بومی حاشیه رودخانه ها و مسیل ها خواست تا در هنگام بارندگی، دامهای خود را در مناطق امن نگهداری بکنند و مردم از شنا کردن و انجام ورزش های دریایی بپرهیزند. هواشناسی مازندران روز گذشته با انتشار اخطاریه ای از تغییرات شدید جوی در استان از روز جمعه خبر داد و پیش بینی کرد که روز شنبه مناطق کوهستانی مازندران شاهد بارش برف خواهد بود.بر اساس پیش بینی هواشناسی، با نفوذ سامانه سرد بارشی، بارندگی از روز جمعه 13 ماه مهر جاری از غرب استان آغاز می شود و بتدریج به مناطق مرکزی و شرقی استان می رسد و از عصر جمعه تا پایان روز شنبه نیز بارش ها تشدید می شود.هواشناسی مازندران هشدار داد که در این مدت مناطق مختلف استان شاهد بارش های شدید همراه با رعد و برق و وزش باد تا سرعت بیش از 80 کیلومتر بر ساعت خواهد بود که نتیجه آن جاری شدن سیلاب و آبگرفتگی معابر سطح شهرها، سیلابی شدن رودخانه ها و مسیل ها خواهد بود.بر اساس این اخطاریه، روز شنبه 14 مهر ماه هم دمای هوای مازندران بشدت کاهش می یابد و در مناطق کوهستانی و مرتفع نخستین بارش برف تجربه خواهد شد. 2096/1899            "}