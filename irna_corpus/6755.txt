{"onTitr":"","titr":" منزل مسکونی «شهید امیری» موزه انتظار می شود","describe":" تهران- ایرنا- در حاشیه برنامه تهران گردی و دیدار شهردار تهران با خانواده شهید جاویدالاثرمحمدرضا امیری عنوان شد که منزل پدری این شهید بزرگوار به موزه انتظار تبدیل می شود.", "text":"به گزارش ایرنا سید محمدعلی افشانی روز گذشته در جریان برنامه تهران گردی احمد مسجد جمعی به همراه گروه تهران گردی به دیدار خانواده شهید جاویدالاثر محمد رضا امیری رفت و پای درد و دل  پدر شهید نشست.فرهاد افشار شهردار منطقه 20 که در این دیدار حضور داشت، خاطر نشان کرد: منزل شهید محمدرضا امیری در طرح فرهنگی قرار دارد که قرار است به موزه انتظار تبدیل شود.وی گفت: این منزل در سال 93 به ارزش یک میلیارد و سیصد میلیون تومان قیمت‌گذاری شده و امسال قیمت‌گذاری جدید انجام می‌شود و به دلیل قرار گرفتن در طرح فرهنگی به عنوان موزه انتظار حفظ می شود.سید محمد علی افشانی شهردار تهران نیز در این دیدار خطاب به پدر شهید  محمدرضا امیری گفت: آسایش و رفاه و آزادی امروز مردم مرهون فداکاری فرزندان شما است .وی اظهار داشت: مردم ایران امروز آنچه به نام آسایش و رفاه و آزادی دارند را مرهون فداکاری شهدا هستند و ما هم مدیون شهدا هستیم.افشانی تاکید کرد: خانواده های شهدا خوشنام هستند و نامشان جاودان خواهد ماند.شهردار تهران گفت: این کشور همیشه در معرض خطر بوده و عده‌ای باید فداکاری کنند تا عده ای دیگر بتوانند بدون اینکه تحقیر شوند، زندگی کنند.پدر شهید محمد رضا امیری هم در این دیدار گفت: مردم این محله مردمی هستند که از همه امکانات محروم اند و این محله مخروبه شده است.وی گفت: من فردی فرهنگ دوست هستم و تعداد زیادی مدرسه ساخته ام و از شما می خواهم که برای رفاه مردم در این محله تلاش کنید.تهرام/7244//1348            "}