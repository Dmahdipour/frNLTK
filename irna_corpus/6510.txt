{"onTitr":"","titr":" علت سانحه خروج قطار زنجان - تهران دردست بررسی است","describe":" قزوین - ایرنا - مدیرکل راه آهن شمالغرب کشور گفت: علت سانحه خروج قطار زنجان - تهران که در قزوین به وقوع پیوست در دست بررسی است و پس از بررسی های لازم از سوی کارشناسان فنی راه آهن جمهوری اسلامی، اعلام خواهد شد.", "text":"علی خدایی شامگاه شنبه با حضور در محل حادثه خروج قطار ریل باس مسافربری زنجان - تهران، به خبرنگار ایرنا گفت: این قطار مسافربری ساعت 15 و 5 دقیقه امروز از زنجان خارج و پس از توقف در قزوین، ساعت 17 و 25 دقیقه بلافاصله پس از خروج از ایستگاه دچار سانحه شد.وی ادامه داد: خوشبختانه به علت سرعت پایین قطار، 2 واگن از چهار واگن آن از خط خارج شد اما به هیچ یک از مسافران آسیبی وارد نیامده است.خدایی با اشاره به اینکه این حادثه برای نخستین مرتبه طی سال های اخیر در این مسیر به وقوع پیوسته است، خاطرنشان کرد: با توجه به اینکه از نظر همه کارشناسان صنعت ریل کشور و جهان مبنی بر ایمن بودن سفرهای ریلی، همه تلاش کارکنان راه آهن جمهوری اسلامی به صورت شبانه روزی در این راه هزینه می شود.مدیرکل راه آهن شمالغرب کشور ادامه داد: تمامی مسافران قطار ریل باس سانحه دیده بلافاصله با قطار در حال حرکت از زنجان به سمت مشهد جا به جا شده و مشکلی نیز برای هیچ یک از مسافران به وجود نیامد.این مقام مسئول در پایان تاکید کرد: علت این حادثه و عملیات بازگرداندن سالن های حادثه دیده به خط هم اکنون توسط کارکنان راه آهن قزوین در حال انجام است.براساس این گزارش، ساعاتی پیش با خروج قطار مسافربری زنجان - تهران در ایستگاه قزوین از سوی پایگاه خبری پلیس علت این حادثه نقص فنی سوزن ریل گزارش شده که این مساله از سوی مدیرکل راه آهن جمهوری اسلامی تکذیب شد.طی سال های گذشته هیچ حادثه ای مبنی بر خروج قطار از ریل در این استان گزارش نشده بود. 8054            "}