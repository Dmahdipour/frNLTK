{"onTitr":"","titr":" قتل و یا ربایش توسط آل سعود؛ سرنوشت مبهم جمال خاشقجی","describe":" آنکارا- ایرنا- ناپدید شدن و سپس قتل جمال خاشقجی روزنامه نگار مشهور عرب در شهر استانبول همچنان در راس اخبار ترکیه قرار دارد و رسانه ها قتل و یا ربایش او توسط آل سعود را دو اتفاق محتمل درباره سرنوشت او عنوان می کنند.", "text":"به گزارش روز یکشنبه ایرنا، برخی منابع پلیسی غیررسمی ترکیه اعلام کردند: خاشقجی که از پنج روز پیش پس از ورود به ساختمان کنسولگری عربستان سعودی در شهر استانبول ترکیه ناپدید شده، توسط یک گروه 15 نفره ای که از عربستان سعودی به استانبول اعزام شده بود، به قتل رسیده است.روزنامه واشنگتن پست دیشب به نقل از یک منبع غیررسمی پلیس ترکیه گزارش داد که این روزنامه نگار مطرح عرب که در ماه های اخیر در این رسانه کار می کرد، توسط ماموران عربستان سعودی و با نقشه ای از پیش طراحی شده به قتل رسیده است.این روزنامه آمریکایی در تارنمای رسمی خود نوشت: دو منبع آگاه گفتند که پلیس ترکیه به این نتیجه رسیده است که خاشقجی هفته گذشته توسط اعضای یک تیم از عربستان سعودی که به طور خاص برای کشتن وی به استانبول آمده بودند، در کنسولگری عربستان در این شهر به قتل رسیده است. براساس این گزارش، یکی از این منابع گفت که پلیس ترکیه معتقد است این تیم 15 نفره از عربستان سعودی و با نقشه ای از پیش طراحی شده به ترکیه آمده بود.واشنگتن پست افزود که این منابع آگاه شواهد مشخصی برای تائید ادعای خود ارائه نکردند.همچنین شبکه خبری الجزیره دیشب اعلام کرد که جسد خاشقجی روزنامه نگار مشهور سعودی در یکی از مناطق استانبول ترکیه پیدا شده است ولی هیچ رسانه های ترکیه و مقام رسمی این کشور این خبر را هنوز تایید نکرده است.دیشب خبرگزاری رویترز نیز به نقل از دو منبع ترکیه ای نوشت: 'مقام های ترکیه ای معتقدند که جمال خاشقجی روزنامه نگار سعودی در کنسولگری عربستان در استانبول به قتل رسیده است ما معتقدیم این قتل از پیش طراحی شده بوده و جسد او به خارج از کنسولگری عربستان منتقل شده است.'این دو منبع جزئیات چگونگی این قتل ادعایی را مشخص نکردند.گزارش رسانه ها حاکی است که سه شنبه گذشته خاشقجی برای ثبت ازدواج خود به کنسولگری عربستان در استانبول مراجعه کرد اما تاکنون از آن خارج نشده در حالی که عربستان مدعی است این روزنامه نگار از کنسولگری خارج و پس از آن ربوده شده است.دولت ترکیه دیروز اعلام کرد که بر اساس اطلاعات موجود، خاشقجی همچنان در ساختمان کنسولگری است.سازمان عربی حقوق بشر که مقر آن در انگلیس قرار دارد، با صدور بیانیه ای اعلام کرد، دولت سعودی پس از مراجعه جمال خاشقجی به کنسولگری عربستان در استانبول وی را ربوده است.این بیانیه با اعلام اینکه مصونیت دیپلماتیک مجوزی برای اقدامات غیرقانونی مانند عملیات ربایش نیست، از دولت ترکیه خواست برای آزادی این روزنامه نگار و انتقال وی به مکانی امن اقدام کند.شبکه خبری &#39;خبر.ترک&#39; روز شنبه اعلام کرد که محمد بن سلمان ولیعهد عربستان سعودی اعلام کرده است که برای رفع ابهام در خصوص سرنوشت روزنامه نگار ناپدید شده در استانبول، ترکیه می تواند کنسولگری سعودی در شهر استانبول را بازرسی و جستجو کند.این رسانه به نقل از ولیعهد عربستان نوشت که دولت عربستان در صورت درخواست از طرف دولت ترکیه، علاوه بر صدور اجازه بازرسی، امکان بازرسی از ساختمان را نیز فراهم می کند.انجمن رسانه های ترک ـ عرب که مقر آن در استانبول است، اعلام کرد که مقامات کنسولگری عربستان در استانبول برای خاشقجی که چند روز پیش از ناپدید شدن به منظور ثبت ازدواج خود به کنسولگری عربستان سعودی مراجعه کرده بود، به بهانه نقص پرونده نوبت رسیدگی در روز سه شنبه هفته گذشته تعیین کرده و در همان روز مراجعه، با نقشه قبلی او را در داخل ساختمان کنسولگری دستگیر کرده اند.به گزارش رسانه های ترکیه، خاشقجی پیش از مراجعه به نامزد خود که بیرون از کنسولگری منتظر او بوده، گفته است که اگر از ساختمان کنسولگری خارج نشد، به پلیس خبر دهد و او سه ساعت پس از مراجعه خاشقجی به کنسولگری و با مشاهده بیرون نیامدن او از ساختمان به پلیس اطلاع داده است.انجمن رسانه های ترک ـ عرب در آخرین اطلاعیه ای که صادر شده، اعلام کرد که دولت عربستان سعودی مسئول ناپدید شدن و سرنوشت خاشقجی است.اعضای این انجمن در سه روز اخیر با تجمع در مقابل کنسولگری عربستان در استانبول اعلام کردند که محمدبن سلمان ولیعهد عربستان سعودی مسئول جان و سرنوشت خاشقجی است.آنها خطاب به بن سلمان فریاد زدند: 'چرا پس از چهار روز اعلام کردید که حاضر هستید تا درب کنسولگری را برای بازرسی باز کنید و در این چهار روز چه اتفاقی افتاده است؟ و اگر بن سلمان مطمئن نبود، هیچ گاه چنین ادعایی نمی کرد.'از روز ناپدید شدن این روزنامه نگار قتل و ربایش دو اتفاق محتمل عنوان کرده ولی از روز گذشته ادعای قتل او قوت گرفته است به طوری که شبکه خبر.7 ترکیه در گزارشی نوشت که برخی منابع غیررسمی اعلام کرده اند که خاشقجی با همکاری نهاد امنیتی عربستان سعودی و پلیس بین الملل و بر اساس یک نقشه از پیش طراحی شده به کشور ثالثی منتقل شده است.ان رسانه مدعی انتقال خاشقجی به لبنان شد و با اشاره به انتشار اخباری غیررسمی مبنی بر قتل خاشقجی نوشت که 'این ادعا هنوز قابل تایید نیست.'باب کروکر رییس کمیته امور خارجه سنای آمریکا نیز در واکنش به ناپدید شدن خاشقجی در کنسولگری عربستان در استانبول اعلام کرد: با بررسی دوربین های مدار بسته کنسولگری باید سرنوشت این روزنامه نگار واشنگتن پست مشخص شود.در همین راستا روزنامه واشنگتن پست ستون ثابت خاشقجی در این روزنامه را در آخرین شماره خود ذیل عنوان 'صدایی مفقود' به شکل خالی به چاپ رساند.روزنامه نیویورک تایمز نیز در سرمقاله خود با عنوان 'خاشقجی را پیدا کنید' با انتقاد از محمد بن سلمان ولیعهد عربستان به دلیل 'انعکاس سیاست حذف مخالفان داخلی به روابط خارجی' آورده است: خاشقجی از ورود به کنسولگری هراس داشت برای همین قبل از رفتن، تلفن خود را به نامزدش سپرده و از وی خواسته بود در صورت بروز اتفاقی برای وی درخواست کمک کند.همچنین کریس مورفی عضو دموکرات سنای آمریکا نیز در توییتی اعلام کرد: عربستان سعودی باید همین الان توضیح دهد که چه اتفاقی برای خاشقجی روزنامه نگار واشنگتن پست افتاده است.توماس فریدمن از برندگان جایزه پولیتزر نیز در توییتی با یادآوری 'نقش انتقادات سازنده خاشقجی در انجام اصلاحات اقتصادی در عربستان' از دونالد ترامپ و داماد وی جراد کوشنر خواست که برای آزادی این روزنامه نگار واشنگتن پست با مقامات سعودی تماس بگیرند.شبکه ان.تی.وی ترکیه امروز یکشنبه به نقل از محمد الکاتب سرکنسول عربستان سعودی در استانبول نوشت که 'قتل خاشقجی در ساختمان کنسولگری و انتقال جسد او پس از قتل به خارج از ساختمان صحت ندارد و ما هم خواهان مشخص شدن سرنوشت او هستیم.'اما پایگاه خبری عربی پست نوشت که 'جمال خاشقچی' روزنامه نگار مطرح عرب که پنج روز پیش در کنسولگری عربستان در استانبول ترکیه ناپدید شده، زیر شکنجه به قتل رسیده است.عربی پست افزود: یک منبع آگاه به این پایگاه خبری گفته که از خاشقچی زیر شکنجه بازجویی به عمل آمده و از وی فیلم تهیه شده و سپس به قتل رسیده و این ویدیو برای یکی از طرف ها در عربستان ارسال شده است.خاشقجی که از سالهاست خارج از عربستان زندگی می کند، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا، از آنها انتقاد کرد.وی پس از سخنرانی توهین آمیز ترامپ به کشورهای عربی در توئیتی نوشت: ترامپ هر از گاهی توئیت می کند که از کشورهای عربی حمایت می کند و ما عرب ها باید برای ادامه این دفاع، هزینه آن را بپردازیم، اما سوالی که به ذهنم می رسد، آن است که رئیس جمهوری آمریکا از ما در برابر چه کسی حمایت می کند؟وی همچنین گفته بود: بر این باورم ، بزرگ ترین خطری که کشورهای عربی و منابع نفتی آنها را تهدید می کند، خود ترامپ است، چرا که وی، عرب ها را تنها چاه نفت می بیند.خاورم/1905**1144            "}