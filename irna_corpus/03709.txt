{"onTitr":"","titr":" تیم تیراندازی بانوان کهگیلویه و بویراحمد به تهران اعزام شدند","describe":" یاسوج- ایرنا- دبیر هیات تیراندازی کهگیلویه و بویراحمد گفت: تیم‌های تفنگ و تپانچه بانوان این استان برای شرکت در رقابت‌های قهرمانی کشور عازم تهران محل برگزاری این رقابت‌ها شدند.", "text":"کرامت عالی منش روز سه شنبه در گفت و گو با خبرنگار ایرنا اظهار داشت: رقابت‌های تیراندازی بانوان بزرگسال کشور به میزبانی استان تهران در محل سالن تیراندازی مجموعه آزادی برگزار می‌شود.وی افزود: این رقابت‌ها از 16 مهر سال جاری در محل سالن تیراندازی فدراسیون و در ماده‌های تفنگ و تپانچه 10 متر با حضور تیراندازانی از سراسر کشور آغاز شده و تا 20 مهر ادامه دارد.عالی منش بیان کرد: تیم بانوان استان در ماده تفنگ بادی متشکل از زینب اتابک، الهام نوروزیان و زهرا شجاعی و در ماده تپانچه با حضور مریم عوض پور، آمنه حسینیان، سمانه قناعتیان و اعظم فروزان در این رقابت شرکت می‌کنند.کهگیلویه و بویراحمد حدود 50 هزار ورزشکار ساماندهی شده مرد و زن در رشته‌های مختلف دارد.9868/6110            "}