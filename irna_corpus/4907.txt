{"onTitr":"","titr":" دستفروشان پیاده‌ راه اکباتان همدان جمع آوری شدند","describe":" همدان-ایرنا- سرپرست مدیریت پیشگیری و رفع تخلفات شهری شهرداری همدان گفت: دستفروشان و بساط‌ گستران پیاده‌ راه اکباتان به صورت کامل جمع‌ آوری و پاکسازی شدند.", "text":"به گزارش روز دوشنبه روابط عمومی مدیریت پیشگیری و رفع تخلفات شهری شهرداری همدان حسین مردانی افزود: با توجه به تبصره 1 بند 2 ماده 55 قانون شهرداری‌ها، مطالبات مردمی و با توجه به قرار گرفتن پیاده ‌راه اکباتان در مسیر گردشگری هگمتانه، طرح پاکسازی پیاده ‌راه اکباتان توسط واحد رفع سد معبر مدیریت پیشگیری و رفع تخلفات شهری شهرداری همدان اجرا شد. وی اظهار داشت: تعداد 20 نفر از نیروهای واحد رفع سد معبر به ‌صورت ویژه و یکسره از ساعت هشت صبح تا هشت شب با استقرار در پیاده ‌راه اکباتان، ضمن رعایت حقوق شهروندی و حفظ کرامت انسانی دستفروشان اقدام به جمع‌آوری آنها و بازگشایی معابر عمومی کردند. مردانی با تقدیر از همکاری عموم شهروندان در اجرای این طرح از همه دستفروشان و بساط‌ گستران دعوت کرد برای کسب درآمد و فروش اجناس خود به بازار روزهای هفته مراجعه کنند. گفتنی است، طرح  پیاده راه سازی میدان امام خمینی (ره) و خیابان اکباتان همدان با اعتباری افزون بر150 میلیارد ریال اجرا شد .طول مسیر حدود یک هزار و 700 تا 800 متر است و پتانسیل بی نظیری در زمینه گردشگری است. 7523/2087            "}