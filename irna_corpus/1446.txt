{"onTitr":"","titr":" 6 طرح کشاورزی خراسان جنوبی به کارگروه ملی ارسال شد","describe":" بیرجند - ایرنا - مسئول امور سرمایه گذاری سازمان جهاد کشاورزی خراسان جنوبی گفت: در مجموع 6 طرح کشاورزی استان به کارگروه ملی ارسال شده که اکنون چهار طرح در مرحله تامین وثیقه و پرداخت است.", "text":"مهدی بهدانی روز پنجشنبه در گفت و گو با خبرنگار ایرنا اظهار داشت: به زودی تسهیلات طرح های کشتارگاه فردوس، کارخانه عصاره داروهای گیاهی بشرویه، مجتمع گلخانه ای آبرسان کویر شرق در سرایان و کشتارگاه دام سنگین شهرستان خوسف پرداخت می شود.'طرح تولید شیرخشک سویا و دامی (13 میلیارد تومان)، کشتارگاه طیور (7 میلیارد تومان)، ساخت مجتمع گلخانه ای (12 میلیارد تومان)، کشتارگاه صنعتی دام (12 میلیارد تومان)، گلخانه سبزی و صیفی (12 میلیارد تومان) و تولید عرقیات گیاهی و عصاره گیاهان دارویی (23 میلیارد تومان) از جمله طرح هایی است که به کارگروه ملی ارسال شد.طرح های اشتغال روستایی در 2 گروه قرار می گیرند که یکی از این گروه ها طرح های زیر 250 میلیون تومان است و در کمیته اشتغال شهرستان ها مورد بررسی قرار می گیرد.همچنین طرح های 250 میلیونی تا 6 میلیارد تومان در کارگروه استانی و از 6 تا 15 میلیارد تومان در کارگروه ملی بررسی و به بانک های عامل معرفی می شود.'مسئول امور سرمایه گذاری سازمان جهاد کشاورزی خراسان جنوبی ادامه داد: از ابتدای امسال تاکنون به 376 طرح اشتغال در بخش کشاورزی استان، 66 میلیارد تومان تسهیلات پرداخت شده است.وی گفت: در حال حاضر 408 طرح اشتغال به مبلغ 86 میلیارد تومان در استان انعقاد قرارداد شده است.بهدانی تعداد طرح های مصوب بانک های عامل استان را 435 طرح به مبلغ 97 میلیارد تومان اعلام کرد و افزود: در مجموع از بهمن ماه 96 تاکنون یکهزار و 691 طرح کشاورزی به ارزش 438 میلیارد تومان در زمینه تسهیلات اشتغال پایدار روستایی و عشایری به بانک های عامل استان معرفی شده است.وی اظهار داشت: از این تعداد یکهزار و 286 طرح به ارزش 340 میلیارد تومان در بانک های عامل کشاورزی، صندوق کارآفرینی امید، پست بانک و توسعه تعاون در دست بررسی قرار گرفت.7557 * 6054            "}