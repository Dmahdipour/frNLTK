{"onTitr":"","titr":" میزان زکات جمع آوری شده در قزوین 49 درصد رشد داشته است","describe":" قزوین - ایرنا - مدیرکل کمیته امداد امام (ره) قزوین گفت: علی رغم کاهش 43 درصدی میزان بارندگی های سال آبی امسال (تا پایان شهریور ماه) مبلع جمع آوری شده زکات استان در 6 ماه نخست امسال با رشد 49 درصدی روبرو بوده است.", "text":"به گزارش عصر دوشنبه ایرنا و به نقل از روابط عمومی کمیته امداد امام (ره) استان قزوین مجید مومنی با تاکید بر ضرورت گسترش فرهنگ پرداخت زکات در آموزش های عمومی جامعه، افزود: این فریضه، دستوری الهی بوده و اجرای آن نیز مستلزم ایجاد اعتقاد و فرهنگ سازی استواین مسئول ادامه داد: اولویت مصرف زکات براساس آیات و روایت، محرومان هستند که بر این اساس 69 درصد از زکات استان برای این قشر هزینه شده است.به گفته وی، همه درآمدهای کمیته امداد در همان محل هزینه می‌شود و از این رو زکات جمع آوری شده نیز در همان منطقه خود هزینه خواهد شد.مومنی با اشاره به سیاست توانمندسازی در کمیته امداد امام (ره)، اظهار داشت: با توجه به اینکه مددجو تا زمانی که استقلال معیشتی نداشته باشد نیازمند باقی می‌ماند، از این رو سیاست اشتغالزایی آنان برای ارتقای وضعیت معیشتی نیازمندان تدارک دیده شده است.این مسئول با اشاره به برنامه ‌های سال جاری به منظور ایجاد فرصت های شغلی جدید برای مددجویان، یادآور شد: امسال 990 میلیارد ریال اعتبار برای اشتغال مددجویان کمیته امداد استان اختصاص یافته که بخشی از آن داخلی و بخشی دیگر از محل منابع بانکی تامین می‌شود.وی ادامه داد: این نهاد به کارفرمایانی که مددجویان را به کارگیری کنند برای هر مددجوی جذب شده 200 میلیون ریال تسهیلات قرض الحسنه پرداخت و کارفرمایان در صورت به کارگیری مددجو به مدت 2 سال، حق بیمه آن را پرداخت خواهد کرد.مومنی در پایان تاکید کرد: این نهاد همچنین آمادگی دارد حتی براساس نیاز کارفرمایان نیروها را آموزش داده و برای کار مورد نظر و تخصصی آنان را آماده کند.8054            "}