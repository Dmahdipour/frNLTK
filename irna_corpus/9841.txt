{"onTitr":"","titr":" مدارس غیرمجاز فوتبالی در مازندران ساماندهی می شوند","describe":" ساری-ایرنا- رئیس هیات فوتبال مازندران گفت که تمام مدارس غیرمجاز فوتبالی که بدون پروانه در استان فعالیت دارند، ساماندهی می شوند.<br/>:", "text":"به گزارش خبرنگار ایرنا، غلامرضا بهروان روز چهارشنبه در مجمع عادی هیات فوتبال مازندران در ساری افزود: هیات فوتبال استان برای دادن مجوز مشکلی ندارد و همواره آمادگی دارد و در صورتی که مدارس غیر مجاز از دریافت مجوز امتناع کنند با آنها برخورد می شود.وی هشدار داد: عواقب فعالیت غیر مجاز مدارس فوتبال بر عهده مدیرانی است که بدون توجه به قانون در حال کار هستند.بهروان در عین حال فعالیت تحت نام باشگاههای معتبر ملی را یکی از مشکلات مدارس غیرمجاز فوتبالی در مازندران دانست.بر اساس طرح جدید کنفدراسیون فوتبال آسیا، مدارس فوتبال باید زیر مجموعه باشگاههای استانی و یا ملی در قالب آکادمیک فعالیت کنند.هم اکنون به گفته بهروان 70 مدرسه فوتبال دارای مجوز قانونی در استان فعالیت دارند.بر اساس آمار غیر رسمی در مجموع حدود 200 مدرسه فوتبالی در این خطه شمال کشور فعالیت دارند.** مشکل مالی باشگاهها رییس هیات فوتبال مازندران همچنین با اعلام این که استان رتبه اول تیمداری حوزه فوتبال را در اختیار دارد، گفت که با این وصف از مازندران در این زمینه از لحاظ امکانات در رده های پایین جدول قرار دارد.وی مهم ترین مشکل باشگاهها و تیم های فوتبالی را نداشتن حامی مالی دانست و افزود: نبود حامی مالی باعث شده تا در این بخش تیم های استان با کمبود تجهیزات و امکانات مواجه شوند.مازندران هم اکنون در فوتبال مردان و بانوان در تمام رده های سنی در لیگ های معتبر اول و برتر کشوری تیم دارد.رئیس سابق سازمان لیگ ایران همچنین گفت که گرانی های اخیر به خصوص بلیت حمل و نقل هزینه تیمداری را در سطح کشور به خصوص مازندران که فاقد پشتوانه محکم مالی هستند با مشکل مواجه کرد.بهروان افزود: در شرایط فعلی نرخ بلیت هواپیما برای اعزام بازیکنان به استان های دور دست حدود 2 برابر افزایش یافت و این هزینه های تحمیلی تیمداری را دشوار کرد.وی خواهان حمایت واحدهای تولیدی و صنعتی از تیم های فوتبالی در این خطه شمال کشور شد.  6982/1654            "}