{"onTitr":"","titr":" دمای هوای قزوین افزایش می یابد","describe":" قزوین - ایرنا - کارشناس اداره کل هواشناسی قزوین گفت: دمای هوای قزوین با توجه به تغییرات به وجود آمده از امروز تا سه روز آینده با روند افزایش نسبی دما روبرو خواهد بود.", "text":"مریم بهروزی روز دوشنبه در گفت و گو با خبرنگار ایرنا افزود: براساس آخرین تصاویر ماهواره ای و اطلاعات مربوط به نقشه های پیش بینی، گذر متناوب امواج در منطقه در روزهای آینده باعث می شود تا برخی ساعات، به خصوص بعدازظهرها افزایش ابر و در برخی مناطق نیز شاهد رگبارهای پراکنده باشیم.به گفته این کارشناس هواشناسی، هم اکنون در برخی از ارتفاعات استان با پدیده مه روبرو هستیم.بهروزی اضافه کرد: نقشه های پیش بینی بیانگر آن است که تا سه روز آینده سرعت وزش باد در منطقه ملایم خواهد بود.این مسئول ادامه داد: در شبانه روز گذشته آوج با 4 و آبیک با 19 درجه سانتیگراد بالای صفر به ترتیب خنک ترین و گرم ترین مناطق این استان بودند.به گفته بهروزی، دمای شهر قزوین طی مدت یاد شده 9 تا 17 درجه سانتیگراد بالای صفر در نوسان بوده است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}