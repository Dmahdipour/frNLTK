{"onTitr":" المپیک 2018 آرژانتین    ","titr":" ژیمناست کار ایرانی در رده سیزدهم ایستاد","describe":" تهران - ایرنا-رضا بهلول زاده ژیمناست کار نوجوان ایرانی در رویارویی با حریفان جهانی در جریان سومین دوره المپیک جوانان آرژانتین در رده سیزدهم ایستاد.", "text":"به گزارش روز جمعه ایرنا از فدراسیون ژیمناستیک؛ در فینال ژیمناستیک قهرمان قهرمانان المپیک جوانان  با حضور 18 ورزشکار برتر جهان در آرژانتین ، رضا بهلول زاده  نماینده کشورمان نیز با امتیاز  74/131 در جمع فینالیست ها رقابت کرد و در نهایت در رده 13  قرار گرفت. بخش قهرمان قهرمانان که با حضور ورزشکارانی از ژاپن، روسیه ، چین ، آمریکا، انگلیس ، کانادا، برزیل ، ایتالیا، مجارستان، اوکراین ، آلمان، نروژ، لیتوانی، ترکیه ، بلژیک ، سوئد، نیوزلند وایران برگزار شد ورزشکاران ژاپنی ، روسی و برزیلی بر سکوی اول تا سوم ایستادند.پیش از این بهلول زاده در وسیله خرک حلقه فینالیست شده بود که مسابقه فینال این وسیله هم دو روز دیگه برگزار خواهد شد.سومین دوره بازی های المپیک جوانان از 15 مهرماه به میزبانی شهر بوینس آیرس آرژانتین آغاز شده و 26 همین ماه با معرفی برترین جوانان ورزشکار در رشته های مختلف به کار خود پایان می دهد.کاروان ایران با 49 در 17 رشته ورزشی شمشیر بازی، دوومیدانی، بسکتبال سه نفره دختران ، تکواندو، بوکس ، کشتی آزاد و فرنگی، وزنه برداری، سوار کاری ، کاراته ، جودو، شنا، قایقرانی روئینگ و کانو، تنیس روی میز ، ژیمناستیک، تیراندازی، فوتسال و تیراندازی باکمان در این بازی‌ها حضور دارد.**1828**1601**            "}