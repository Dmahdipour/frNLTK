{"onTitr":"","titr":" انواع بذر گندم در بیله سوار توزیع می شود","describe":" اردبیل - ایرنا - مدیر جهاد کشاورزی بیله سوار مغان گفت: امسال بیش از 11 هزار تن انواع بذر گندم و جو بین کارگزاران این شهرستان برای تحویل به کشاورزان برای کشت پاییزه توزیع شد.", "text":"به گزارش ایرنا ، ربعلی جهانی روز چهارشنبه در گفت و گو با خبرنگاران افزود: برای ارتقای کمی و کیفی محصولات گندم و جو تلاش می شود.وی اظهار داشت: بذرهای گندم شامل ارقام زاگرس، کوهدشت، چمران، گنبد، شیرودی، قابوس، احسان و بذرهای جو شامل ارقام خرم ، ماهور ، اکسین ، دشت و صحرا می باشد که از بهترین ارقام آزمایش شده از لحاظ کمی و کیفی می باشد.وی گفت: این بذور متناسب با شرایط آب و هوایی مناطق مختلف شهرستان بیله سوار با در نظر گرفتن بحران خشکسالی و کیفیت آب آبیاری انتخاب شده است.جهانی افزود: اشاعه ، توزیع و ارائه ایده ‌های نو و پدیده‌ های جدید علمی و انتقال آخرین یافته ‌های تحقیقاتی بخش غلات محققان استان به زارعان در سرلوحه وظایف اصلی و کلیدی این مدیریت قرار گرفته است.او پیش بینی کرد امسال بیش از 80 هزار هکتار از اراضی این شهرستان زیرکشت گندم برود.بیله سوار مغان در شمال اردبیل و در همسایگی جمهوری آذربایجان قرار دارد. این شهرستان از جمله مهم ترین منطقه کشاورزی استان اردبیل بویژه در تولید گندم ، سویا و حبوبات می باشد.6018/ 1257            "}