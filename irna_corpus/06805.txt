{"onTitr":" نماینده تهران در مجلس شورای اسلامی:    ","titr":" مسکن مهر پردیس دغدغه نمایندگان مجلس است","describe":" تهران-ایرنا- نماینده مردم تهران، ری، اسلامشهر، پردیس و شمیرانات در مجلس شورای اسلامی گفت: مسکن مهر پردیس همچنان بلاتکلیف باقی مانده و دغدغه نمایندگان مجلس است.", "text":"به گزارش ایرنا، سید فرید موسوی روز شنبه درجلسه شورای اداری شهرستان پردیس اظهار داشت: مسکن مهر پردیس مشکلات زیادی دارد، بارگذاری جمعیت جدید با اشتغال جوانان ارتباط دارد و با استفاده از ظرفیت صنعتی و تولیدی منطقه مسئله اشتغال جوانان را حل کنیم.وی در ادامه با اشاره به مشکل طرح هادی روستایی خاطر نشان کرد: طرح‌های هادی روستایی شهرستان پردیس نیاز به پیگیری جدی دارد و در همین شرایط دولت بخشی از مالیات بر ارزش افزوده را در اختیار دهیاران قرار داده است در حالی‌که، طرح‌های هادی روستایی پردیس سال ها است که مورد بازنگری قرار نگرفته است. موسوی در خصوص زمین‌های اصطلک گفت: بیش از 5 هزار نفر سند طلق این زمین‌ها را در دست دارند و هنوز بابت مالکیت قطعی بلاتکلیف هستند، منطقه اوزون تپه مشکلات زیادی دارد به همراه بخشدار بومهن بازدیدهایی از این منطقه داشتیم مردم این منطقه مشکلات زیادی دارند.نماینده مردم تهران، ری، اسلامشهر، پردیس و شمیرانات در مجلس شورای اسلامی عنوان کرد: بخش عمده لکه‌های صنعتی در شهرستان پردیس قرار دارند، لکه‌های صنعتی بیش از 20 سال بلاتکلیف بودند که با ساماندهی لکه‌های صنعتی منطقه، صنعت‎گران می توانند از مزایای ساماندهی استفاده کنند.موسوی با تاکید بر اقدامات امنیتی در منطقه اظهارداشت: شاخص اصلی ما در برآورد وضعیت امنیت منطقه برداشت مردم است و بر اساس گزارش‌های مردمی نیازهست در تقویت نیروی انتظامی تلاش بیشتری داشته باشیم.فاطمه سعیدی دیگر نماینده مجلس نیز با تاکید بر حل مشکل مسکن مهر اظهار داشت :مسکن مهر پردیس به یک مساله ملی تبدیل شده  و دولت با استفاده از توان خود به مشکل مسکن مهر رسیدگی کند.نماینده مردم تهران، ری، اسلامشهر، پردیس و شمیرانات گفت: با توجه به نزدیک شدن به زمان اعلام  بودجه 98 درخواست های خود را به ما اعلام کنید تا در خصوص مترو و مسکن مهر، جوانان و بانوان اعتبارات ویژه ای برای این شهرستان در نظر بگیریم.وی در ادامه درباره مشکل آب شرب در شهرستان پردیس خاطر نشان کرد:  آب آشامیدنی پردیس به خصوص روستای سعید آباد هنوز آلوده است که باید این موضوع دراولویت قرار گیرد. نماینده مردم تهران، ری، اسلامشهر، پردیس و شمیرانات با بیان مشکلات درمانی شهرستان اظهار داشت: گزارش‌های زیادی از مشکل بهداشت و درمان شهرستان پردیس داریم، نبود بیمارستان دولتی و تعرفه بالای درمانی بیمارستان خصوصی یکی از مشکلات عمده شهرستان است که با حضور وزیر بهداشت در شهرستان و پی گیری مسئولان مشکل حل می‌شود.تهرام/9441//1348            "}