{"onTitr":" رسانه های جنوب شرق آسیا:    ","titr":" ایران در دادگاه لاهه علیه تحریمهای آمریکا رای مثبت گرفت","describe":" کوالالامپور- ایرنا- برخی رسانه های فعال منطقه جنوب شرق آسیا گزارش دادند دیوان بین المللی کیفری در لاهه به شکایت ایران علیه آمریکا در مورد نقض عهدنامه مودت و روابط اقتصادی و حقوق کنسولی سال 1955بین دو کشور پاسخ مثبت داد و ایران توانست علیه تحریم های آمریکا از این دیوان رای بگیرد.", "text":"به گزارش ایرنا، روزنامه استریت تایمز عصر چهارشنبه دراین زمینه نوشت: تهران در ماه ژوئیه واشنگتن را به دیوان بین المللی دادگستری (ICJ) کشانده و از ایالات متحده به دلیل نقض 'یک معاهده دوستی' منعقد شده در سال 1955 شکایت کرده بود. این رسانه سنگاپوری افزود: ایران در شکایت خود به  دیوان بین المللی کیفری اعلام کرد که تحریم های اعمال شده یکجانبه آمریکا علیه ایران خلاف توافق دوجانبه گذشته بوده و خواستار رفع آنها شد.این روزنامه به نقل از کارشناسان قضایی نوشت، حکم دیوان الزام آور و غیرتکراری است اما دیوان نمی تواند کشورها را وادار به اجرای رای کند.فری مالزی تودی نیز نوشت: دونالد ترامپ رئیس جمهوری آمریکا، کشورش  را به طور یکجانبه از توافقنامه برجام که اوباما سلف وی آن را در سال 2015 امضا کرده بود، خارج ساخت و تحریم های سختی را علیه ایران وضع کرد که ایران این اقدام آمریکا را خلاف توافقنامه سال 1955 میان دوکشور دانسته و به دیوان بین المللی دادگستری شکایت کرده بود.فری مالزی تودی نوشت : ایران برای دومین بار است که علیه آمریکا به  دادگاهی جهانی شکایت می کند. ایران در سال 2016 نیز شکایتی در دادگاه لاهه مبنی بر توقیف 2 میلیارد دلار از دارایی‌ های بانک مرکزی ایران در آمریکا مطرح کرده که قرار است دیوان 8 تا 12 اکتبر (16 تا 20 مهر) برای استماع تشکیل جلسه دهد.روزنامه منطقه ای استار نیز گزارش داد: ایران از بالاترین مرجع قضایی بین المللی درمورد شکایت خود علیه آمریکا رای مثبت گرفت.این روزنامه فعال در جنوب شرق آسیا به نقل از وزارت امور خارجه ایران نوشت: رای این دادگاه نشان داد ایران در موضع حق است و تحریم های آمریکا علیه شهروندان ایرانی غیرقانونی و ظالمانه است.آساق**1599**1337            "}