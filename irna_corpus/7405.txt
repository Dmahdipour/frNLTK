{"onTitr":"","titr":" بوکسوران نوجوان جهرمی به مسابقات منطقه‌ای کشور راه یافتند","describe":" ایرنا- شیراز- رئیس هیات بوکس شهرستان جهرم گفت: بوکسوران نوجوان این شهرستان با پیروزی مقتدرانه در اردوی مسابقاتی بوکس استان فارس در مسابقات منطقه‌ای کشور شرکت خواهند کرد.", "text":"ایمان شکرچی، شنبه 14 مهرماه در گفت‌وگو با خبرنگار ایرنا افزود: ابوالفضل(امید) ترسلی و امیرحسین برزویی، بوکسوران نوجوان جهرمی عصر جمعه 13 مهرماه با شکست حریفان خود به تیم منتخب بوکس فارس برای شرکت در مسابقات منطقه‌ای کشور راه یافتند.وی اظهار کرد: ابوالفضل ترسلی در وزن80کیلوگرم در رقابت با حریف شیرازی، بازی را برد و امیرحسین برزویی بوکسور سنگین ‌وزن +80 کیلوگرم نیز با ناک ‌اوت حریف خود، نظر کمیتهٔ فنی مسابقات را جلب کرد.مربی این بوکسوران، ایمان شکرچی و سرپرست تیم علی بازرگان بود.وی با بیان اینکه این دو به تیم منتخب فارس دعوت شدند و خود را آمادهٔ بازی‌های منطقه‌ای کشور می‌کنند، ابراز کرد: مسابقات منطقه‌ای دی ماه که مکانش مشخص نشده با حضور استان‌های فارس، اصفهان، اهواز، بوشهر، کهگیلویه و بویراحمد و چهارمحال و بختیاری برگزار خواهد شد.رئیس هیات بوکس شهرستان جهرم بیان کرد: مسابقات نوجوانان دیروز به‌ صورت اردوی انتخابی و انتخاب بهترین بوکسوران استان با حضور بوکسوران شهرهای شیراز، جهرم، مرودشت، نی‌ریز، داراب، نورآباد برای شرکت در مسابقات منطقه‌ای کشور در خانه بوکس استان فارس در شیراز برگزار شد.وی با بیان اینکه تیم جهرم با 17 بوکسور در وزن‌های مختلف در این رقابت‌ها شرکت کرد، گفت: مسابقات اولیه ماه قبل برگزار شد و این دوره از مسابقات برای شرکت اردوی انتخابی بود که نفرات اول و دوم هر وزن با هم برای انتخاب نهایی به رینگ رفتند.وی گفت: ارشیا بازرگان ‌زاده به تیم منتخب بوکس استان فارس برای شرکت در مسابقات کشوری زاهدان در ردهٔ سنی نونهالان راه یافت. شهرستان جهرم در فاصلۀ 193 کیلومتری از جنوب شرق شیراز قرار دارد.9910 /1876            "}