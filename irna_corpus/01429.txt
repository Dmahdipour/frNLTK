{"onTitr":"","titr":" پیوند فرهنگ و هنر با علم در دانشگاه کردستان","describe":" سنندج - ایرنا - دانشکده علوم انسانی و اجتماعی دانشگاه کردستان در اقدامی ارزشمند، برخی از نمادها، آثار فرهنگی، هنری و ادبی این استان را بر دیوار سالن های این دانشکده به صورت خط نقاشی طراحی و به نمایش گذاشته است.", "text":"به گزارش خبرنگار ایرنا، وارد سالن های دانشکده غلوم انسانی و ورودی به کلاس ها که می شوید به ناگاه تصاویری زیبا و جذاب از شعر شاعران کُرد بر روی دیوارها نگاه تان را جلب می کند و چشم تان را نوازش می دهد. فضا به گونه ای است حتی کسانی که علاقمند به شعر و ادبیات نیستند هم با دیدن این خط نقاشی های زیبا به دیدن و خواندن شوق پیدا کرده و دقایقی را نظاره گر این آثار هنری می شوند.بر روی بوم هایی که بر دیوارهای سالن های دانشکده علوم انسانی و اجتماعی دانشگاه کردستان نصب شده، اشعار شعرای مشهور کُرد و شخصیت های برجسته ادبی و فرهنگی کردستان از جمله مولوی کُرد، ملای جزیری، نالی، محوی، ماموستا هه ژار، شیرکو بیکه س و مستوره اردلان به صورت خط نقاشی به نگارش در آمده است. این خط نقاشی ها اثر یکی از هنرمندان برجسته سنندجی «استاد صابر میکاییلی» است که بسیار زیباست و فضایی چشم نواز برای دانشجویان این دانشکده ایجاد کرده است فضایی که در محیط دانشگاه های دیگر نمونه آنها نیست.رئیس دانشکده علوم انسانی و اجتماعی دانشگاه کردستان، این دانشکده را دارای معماری خاص و قدیمی ترین ساختمان دانشگاه معرفی کرد و گفت: تمام آثار فرهنگی استان در دیوارهای این دانشکده بر روی بوم بازسازی شده و این محیط را با جلوه ای فرهنگی عجین کرده است.ناصر یوسفی روز پنجشنبه در گفت و گو با خبرنگار ایرنا اظهار داشت: این کار می تواند الگویی برای دانشگاه های سراسر کشور شود تا دانشجویان علاوه بر علم آموزی با فرهنگ مردم هم آشنا شوند.وی آشنایی دانشجویان غیربومی با مشاهیر کردستان را از اهداف اصلی خلق و نصب این آثار اعلام کرد و یادآور شد: این کار تاثیر بسیار زیادی در معرفی ادیبان و شاعران کُرد به دیگر استان ها و آشنایی دانشجویان غیر بومی با این مفاخر دارد.یوسفی با بیان اینکه ایجاد این آثار به تازگی پایان یافته است، تاکید کرد: این کار توسط دانشگاه و با همکاری یکی از هنرمندان توانمند استان انجام شد و در نوع خود کاری بی نظیر و ارزشمند محسوب می شود.صابر مکاییلی خوشنویس خوشنام سنندجی نیز در گفت و گو با خبرنگار ایرنا با بیان اینکه این کار به پیشنهاد دانشکده علوم انسانی و اجتماعی دانشگاه کردستان انجام شد، گفت: طراحی و اجرای این آثار هنری را در مدت سه ماه انجام دادم.وی به مشخصات این آثار نیز اشاره کرد و افزود: این خط نقاشی ها نزدیک به 173 مترمربع مساحت دارد و در 2 لاین 50 و 40 متری و به عرض 180 سانتمیتر طراحی و به نگارش در آمده است. این هنرمند سنندجی اضافه کرد: 70 درصد این خط نقاشی ها اشعار کُردی از شاعران مشهور کُرد و 30 درصد نیز شعرهای فارسی از شعرای بزرگی چون حافظ و مولانا است.مکاییلی یادآور شد: نمایش بخشی از آثار شعرا و ادیبان کُرد، کاری ارزشمند در راستای اشاعه ادب و فرهنگ غنی کردستان و معرفی این مهم به دیگر نقاط کشور از جمله به دانشجویانی است که از دیگر استان ها به این دانشگاه آمده اند. ایجاد چنین آثار هنری و نمایش آن در مکان هایی مانند دانشگاه ها در آگاه کردن قشر جوان و فرهیخته از فرهنگ و ادب غنی این منطقه تاثیر گذار است و آنها را از هویت فرهنگی خود مطلع می کند ضمن اینکه به نوعی می تواند وسیله ای برای آشنایی دانشجویان دیگر استان های کشور از ظرفیت ها و توانمندی های فرهنگی کردستان و اشاعه آن به دیگر نقاط باشد.   به گزارش ایرنا، صابر مکاییلی هنرمند کردستانی متولد اول شهریور سال 1347 در سنندج، دارای رتبه فوق ممتاز در هنر خوشنویسی است. وی از سال 71 رتبه ممتاز را در هنر خوشنویسی کسب کرد و از سال 74 نیز به صورت حرفه ای وارد دنیای هنر شد.این هنرمند سنندجی که در زمینه نقاشی خط نیز تجربه دارد تاکنون 11 نمایشگاه انفرادی و بیش از ده ها نمایشگاه گروهی در داخل و خارج کشور برگزار کرده است.دانشگاه کردستان 9 هزار دانشجو مشغول به تحصیل در مقاطع کارشناسی، کارشناسی ارشد و دکترا دارد و 385 نفر اعضای هیات علمی این دانشگاه هستند.این دانشگاه در حال حاضر دارای هفت دانشکده مهندسی، علوم پایه، ادبیات و زبان‌های خارجی، علوم انسانی و اجتماعی، کشاورزی، هنر و معماری و منابع طبیعی است.7355/9102            "}