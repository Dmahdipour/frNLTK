{"onTitr":"","titr":" 75 هزار متر مربع از کانال های شهرری لایروبی شد","describe":" شهرری- ایرنا- قائم مقام شهرداری منطقه 20 تهران گفت: 75 هزار متر مربع از طول کانال و مسیل های شهرری در راستای طرح نگهداشت شهر لایروبی و پاکسازی شد.", "text":"ساسان مسعودی روز شنبه در گفت و گو با خبرنگار ایرنا اظهار داشت: بیش از 70 درصد آب های سطحی شهر تهران از شهرری عبور می کند که با لایروبی مستمر کانالهای فرعی و اصلی در زمان بارش های فصلی معضلات کاهش می یابد.وی تصریح کرد: همچنین پاکسازی مخزن 600 هزار متر مکعبی صالح آباد از فعالیت های مهمی است که در طرح نگهداشت شهر انجام شد.مسعودی با بیان اینکه بخشی از لایروبی و پاکسازی کانال ها به صورت مکانیزه انجام می شود، یادآور شد: شهرداری این منطقه در زمینه دستگاه های مکانیزه برای نگهداشت شهر کمبودی ندارد.وی با اشاره به اینکه از تمامی ظرفیت ها برای جلوگیری از آبگرفتگی ها به خصوص در زمان بارندگی جلوگیری می شود، گفت: دو طرح فوریتی در مورد پاکسازی لایروبی انهار، حوضچه ها و کانال ها که از 2 ماه قبل آغاز شده در حال انجام است.قائم مقام شهرداری منطقه 20 تهران گفت: شهرداری تمام امکانات خود را در راستای کاهش معضلات و مشکلات در روزهای بارانی برای گرفتگی معابر به کار گرفته تا شاهد مشکلات کمتری در این ایام باشیم.منطقه 20 (شهرری) جنوبی‌ترین منطقه شهری شهرداری تهران است و دارای پنج ناحیه داخل محدوده و 2 ناحیه خارج محدوده و 21 محله است.1970            "}