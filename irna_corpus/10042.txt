{"onTitr":"","titr":" 595 تن کالای ضروری در روستاهای گچساران و باشت توزیع شد","describe":" گچساران - ایرنا - رئیس اداره تعاون روستایی گچساران و باشت گفت: 595 تن کالای ضروری با قیمت یارانه ای در سال جاری بین روستاییان این شهرستانها توزیع شده است.", "text":"آیت الله محمدی مفرد روز چهارشنبه در گفت و گو با خبرنگار ایرنا افزود: از این میزان کالای ضروری 310 تن آرد، 210 تن سبوس و 75 تن کود شیمیایی است.وی بیان کرد: 12هزار نفر عضو تعاونی های تولیدی، کشاورزی و روستایی شهرستان های باشت و گچساران است.محمدی مفرد ابراز کرد: در این شهرستان 25 تعاونی تولیدی، کشاورزی و روستایی فعال وجود دارد که تعاونی زنبورداران، مرغداران، باغداران و تعاونی بانوان از عمده‌ترین این تعاونی‌هاست.وی اظهار داشت: هم اکنون 2هزار  واحد صنفی تولیدی - توزیعی و خدماتی در این 2 شهرستان فعالیت دارند. رئیس اداره تعاون روستایی گچساران و باشت گفت:80 درصد روستاییان این شهرستان ها در قالب تعاونی و تشکل های روستایی زیر پوشش خدمات این اداره قرار دارند.محمدی مفرد ابراز کرد: 2 هزار و 235 تن گندم و انواع بذور اصلاح شده به صورت تضمینی از سوی این دستگاه امسال از کشاورزان این 2 شهرستان خریداری شده است.وی تشکیل شرکت تعاونی روستایی به‌ویژه در بخش تولید را باعث بالا رفتن میزان بهره‌وری و افزایش کیفیت محصولات تولیدی عنوان کرد و افزود: فعالیت‌های تعاون روستایی راهگشای بسیاری از مشکلات اقتصادی بخش کشاورزی است.محمدی مفرد ابراز کرد: راهبرد اصلی تعاونی روستایی و عشایری گچساران توزیع کالاهای اساسی در این مناطق برای رفاه حال این قشر آسیب پذیر است.وی اظهار داشت: یکی از اقدام‌های شرکت‌های تعاونی روستایی وارد شدن در بحث خرید محصولات کشاورزی آن هم در زمان پایین بودن قیمت‌هاست که این مساله موجب کوتاه شدن دست واسطه‌ها و جلوگیری از متضرر شدن کشاورزان می‌شود.بخش مرکزی شهرستان گچساران دارای سه دهستان، 120 روستا و 26 هزار و 638 نفر جمعیت روستایی و 10 هزار نفر جمعیت عشایری است که شغل اکثر آنها کشاورزی و دامپروری است. 2082/1662            "}