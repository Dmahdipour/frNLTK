{"onTitr":"","titr":" الجعفری: عراق هرگز شریک تحریم علیه ایران نخواهد شد","describe":" بغداد – ایرنا – وزیر امور خارجه عراق تاکید کرد: روابط خود با ایران را حفظ می کنیم و هرگز در تحریم علیه ایران چه به شکل مستقیم و یا غیر مستقیم مشارکت نخواهیم کرد.", "text":"به گزارش ایرنا، 'ابراهیم الجعفری' وزیر امور خارجه عراق روز یک در مصاحبه تلویزیونی که روز سه شنبه در رسانه های عراق منتشر شد گفت: ایران همسایه ماست و منافع تاریخی و اجتماعی بسیاری دو کشور را با هم مرتبط می کند. وی گفت: البته آمریکا هم در مراحل خاصی در کنار ما ایستاد و ما از آنها قدردانی می کنیم و با ملت آمریکا به همان مقداری که آنها منافع ما را در نظر بگیرند و در امور ما دخالت نکنند کار خواهیم کرد. وی افزود: هنگامی که بین دو کشور (ایران و آمریکا) اختلافی باشد، ما تکرار کننده صدای این و یا آن کشور و یا جزئی از اراده یک طرف علیه دیگری نخواهیم بود و معتقدیم که به نفع ایران و آمریکا و یا حتی دیگر کشورهای منطقه هم نیست که عراق وارد این درگیری قطبی شود.وی گفت: ما برای ایجاد روابطی که به نفع کشورهای منطقه باشد تلاش می کنیم و این سیاست ما برای دور کردن جنگ و بحران از منطقه است.الجعفری در جواب سوالی پیرامون پایبندی بغداد به تحریمهای آمریکا علیه ایران گفت: پیشتر شاهد جنگ لفظی میان آمریکا و کره شمالی بودیم و اکنون تریبون سازمان ملل متحد شاهد تنش میان دو قطب است، انگار که جهان در آستانه یک جنگ جهانی است.وی تاکید کرد که عراق واقعیت های جغرافیایی در مورد کشورهای همسایه را در نظر دارد و  از دخالت در امور داخلی آنها خودداری می کند و همچنین در اقداماتی که فضا را برای کشاندن منطقه به جنگ آماده می کند، مشارکت نخواهد کرد. الجعفری گفت: عراق کشوری مبتنی بر قانون اساسی و پارلمان است و هر تصمیمی مراحل و سلسله مراتب خود را طی می کند اما باید تاکید کنم که ما در این محاصره اقتصادی نه به طور مستقیم و نه  غیر مستقیم سهیم نخواهیم شد.وزیر امور خارجه عراق گفت: عراق تجربه تحریم در سال های 1990 تا 2003 را دارد که از آن رنج بسیاری برده است، پس ما معنی تحریم را می فهمیم و می دانیم که تحریم حاکمان را تضعیف نمی کند بلکه مردم و طبقات اجتماعی را تضعیف می کند به همین خاطر ما این ها را درک می کنیم و خطوط قرمزی داریم و هنگامی که این خطوط قرمز زیرپا گذاشته شود و انسان و کودک و پیر مورد هدف قرار گیرد در هر کشوری که باشد، از نظر ما غیر قابل قبول است. ابراهیم الجعفری در مورد موضع عراق در زمینه بسته شدن کنسولگری آمریکا در بصره و ادعای واشنگتن مبنی بر رشد نفوذ ایران در این استان گفت: ایران پیش از آمریکا قربانی بود آیا می شود خود قربانی قاتل باشد؟ این بی معنی است.وی تاکید کرد: ابتدا کنسولگری ایران هدف قرار گرفت و شعارهای ضد ایرانی سر داده شد با وجود اینکه ایران بهترین جوانان خود را به عنوان مستشار برای کمک به عراق در جنگ علیه تروریسم به عراق فرستاده بود. کنسولگری ها و دیپلمات های موجود در عراق مهمان ما هستند و حفاظت از آنها جزء اساسی از حاکمیت عراق را تشکیل می دهد.الجعفری گفت: تصور می کنم که آنها (آمریکایی ها) در این اقدام عجله کردند و این به نفع آنها هم نیست و امیدوارم که واشنگتن در این زمینه تجدید نظر کند.خاور*4**ع ص**380**            "}