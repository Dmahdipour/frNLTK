{"onTitr":"","titr":" رسیدن به جایگاه آمر به معروف یک شبه امکان پذیر نیست","describe":" قزوین - ایرنا - نماینده ولی فقیه در استان و امام جمعه قزوین در جلسه اخلاق حوزه علمیه استان، تاکید کرد: رسیدن به جایگاه آمر به معروف یک شبه امکان‌ پذیر نیست.", "text":"به گزارش روز چهارشنبه ایرنا و به نقل از دفتر امام جمعه قزوین، آیت‌الله عبدالکریم عابدینی در جلسه اخلاق حوزه علمیه استان قزوین که در شبستان امیرالمؤمنین (ع) مسجدالنبی (ص) برگزار شد، به بیان آیاتی از قرآن در باب امر به معروف و نهی از منکر پرداخت و اظهار داشت: در آیه 17 سوره لقمان، آن حضرت به فرزند خود می‌فرماید 'فرزندم نماز را برپا ‌دار و به کار پسندیده وادار و از کار ناپسند باز دار و بر آسیبی که بر تو وارد آمده است‏ شکیبا باش این (حاکی) از عزم (و اراده تو در) امور است'.وی ادامه داد: براساس آیه شریفه اگر مردم به جایگاهی رسیدند که امر به معروف و نهی از منکر را اجرا کنند، اهل تصمیم‌های جدی شده‌اند و در حل مشکلات جامعه خود می‌توانند مؤثر واقع شوند و آنهایی می‌توانند اهل تصمیم‌های جدی شوند که نماز را اقامه کنند و اهل امر به معروف و نهی از منکر باشند و رسیدن به این جایگاه یک شبه امکان‌پذیر نیست.**اهل کتاب و امر به معروف و نهی از منکرامام جمعه قزوین، آیاتی از قرآن در باب اهل کتاب را بیان کرد و گفت: در آیه 113 سوره آل عمران آمده است '(همه اهل کتاب) یکسان نیستند از میان اهل کتاب گروهی درست‌ کردارند که آیات الهی را در دل شب می‏‌خوانند و سر به سجده می‌‏نهند'.نماینده ولی فقیه در استان قزوین اضافه کرد: در آیه 114 سوره آل عمران نیز به ویژگی ‌های اهل کتاب اشاره شده و خداوند می‌فرماید ' به خدا و روز قیامت ایمان دارند و به کار پسندیده فرمان می‌دهند و از کار ناپسند باز می‌دارند و در کارهای نیک شتاب می‌کنند و آنان از شایستگانند'.**خداوند از نیت‌ ‌ها آگاه است و خوبی‌ها گم نمی‌شودوی خاطرنشان کرد: خداوند می‌فرماید 'کار خیر را با این نیت انجام ندهید که دیگران قدردان کار خیر شما هستند یا خیر؛ بلکه برای رضای خدا کار خیر انجام دهید و خداوند همواره از اعمال ما آگاه است' و در آیات و روایات بسیاری آمده است که اگر برای خدا کاری انجام دهیم، خدا با ما خواهد بود و هیچ گاه خوبی‌ها گم نخواهد شد.رییس شورای حوزه علمیه استان قزوین در ادامه با بیان اینکه خدای متعال انسان ‌های فرهیخته را دعوت می‌کند تا فریضه امر به معروف و نهی از منکر را جدی بگیرند، افزود: در آیه 104 سوره آل عمران می‌فرماید 'باید از میان شما گروهی (مردم را) به نیکی دعوت کنند و به کار شایسته وادارند و از زشتی بازدارند و آنان همان رستگارانند'.**بهترین امت کسانی هستند که به کار خیر فرمان می‌دهنداین مفسر قرآن و نهج‌البلاغه ادامه داد: پیغمبران (ص) و ائمه اطهار (ع) دعوت خداوند را لبیک گفتند و فریضه امر به معروف و نهی از منکر را جدی گرفتند و ما نیز ‌باید به پیروی از آنها شایستگی و لیاقت امر به معروف و نهی از منکر را در خود ایجاد کنیم.امام جمعه قزوین در خصوص کسانی که خود را به جایگاه امر به معروف و نهی از منکر رسانده‌اند نیز اظهار داشت: در آیه 110 سوره آل عمران خداوند می‌فرماید 'شما بهترین امتی هستید که برای مردم پدیدار شده‏‌اید، به کار پسندیده فرمان می‏‌دهید و از کار ناپسند باز می‌دارید و به خدا ایمان دارید و اگر اهل کتاب ایمان آورده بودند قطعا برایشان بهتر بود برخی از آنان مؤمنند اما بیشترشان نافرمانند'.8054            "}