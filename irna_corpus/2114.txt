{"onTitr":"","titr":" کودها سبب کاهش کیفیت منابع آبی می شوند","describe":" تهران – ایرنا - محققان دانشگاه مونترال و دانشگاه مک گیل دریافتند کودهای مورد استفاده در کشاورزی به مرور زمان موجب آسیب دیدن محیط زیست و کاهش کیفیت منابع آبی می شوند.", "text":"به گزارش روز چهارشنبه گروه اخبار علمی ایرنا از پایگاه خبری یونایتد پرس، محققان در این تحقیقات حداکثر میزان مواد غذایی را که زمین قادر به جذب آن از کودهای کشاورزی است محاسبه کردند. بر اساس این تحقیقات زمینی به مساحت تقریبی 2.6 کیلومتر مربع قادر است حدود 816 کیلوگرم فسفر را جذب کند. بیش از این مقدار فسفر، وارد جریان های آب خواهد شد.مواد غذایی مانند فسفر موجب بهبود رشد گیاهان و محصولات کشاورزی می شود، اما مقادیر بیش از اندازه این مواد غذایی منجر به رشد غیرطبیعی گیاهان و جلبک ها شده، اکوسیستم را مختل می کند و به محیط زیست آسیب می رساند.محققان در این تحقیقات 23 آبراه منتهی به رودخانه سنت لارنس واقع در کبک کانادا را مورد بررسی قراردادند. سپس برای محاسبه میزان انباشت فسفر در این آبراه ها، ساختار تاریخی زمین های اطراف آن ها را مدلسازی کردند. برخی از این زمین ها بخشی از یک جنگل دست نخورده هستند در حالی که بخش دیگر آن ها از ده ها سال قبل به عنوان مزارع کشاورزی کاربرد داشته اند. محققان از طریق مقایسه تاریخی اثرات هر قطعه از این زمین ها بر کیفیت آب توانستند نقطه عطف زمان اثرگذاری سرریز کود از زمین ها را بر اکوسیستم پایین دست آبراه ها محاسبه کنند. به گفته محققان اگر زمین را مانند یک اسفنج در نظر بگیریم، پس از مدتی ظرفیت جذب این اسفنج به پایان رسیده و سرریز می کند. این اتفاق در مورد فسفر که سال ها به عنوان کود در مزارع به کار گرفته شده نیز صادق است و این ماده پس از سرریز از مزارع وارد آب های جاری می شود.این تحقیقات دورنمای وسیع تری از مشکل جاری شدن ضایعات کشاورزی به دست می دهد.گزارش کامل این تحقیقات در نشریه Nature Geoscience منتشر شده است.علمی(6)**9259**1440            "}