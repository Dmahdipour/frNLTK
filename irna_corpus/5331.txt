{"onTitr":"","titr":" 870 میلیارد ریال تسهیلات به کشاورزان خراسان شمالی پرداخت شد","describe":" بجنورد- ایرنا- رئیس سازمان جهاد کشاورزی خراسان شمالی گفت: 870 میلیارد ریال تسهیلات امسال از منابع مختلف به کشاورزان این استان پرداخت شد.", "text":"به گزارش ایرنا عبدالله یوسفی روز یکشنبه در آیین تجلیل از تولید کنندگان برتر بخش کشاورزی استان اظهار داشت: امسال یکهزار و 817 طرح با یکهزار و 670 میلیارد ریال اعتبار به بانک ها معرفی شد.وی با بیان اینکه بیشتر تسهیلات پرداخت شده از محل طرح اشتغال روستایی و عشایری بوده، افزود: امسال برای یکهزار و 167 نفر در زمینه کشاورزی اشتغال ایجاد شد.وی اظهار داشت: پارسال پنج هزار و 186 درخواست به بانک ها با مبلغ یکهزار و 400 میلیارد ریال ارسال شده بود که سه هزار و 104طرح، افزون بر یکهزار و 110 هزار میلیارد ریال تسهیلات دریافت کردند.یوسفی افزود: امسال 60 درصد تسهیلات اشتغال روستایی و عشایری استان در حوزه کشاورزی جذب شده است.*سه کشاورز خراسان شمالی نمونه ملی شدندیوسفی گفت: قمرالدین آرین از مانه و سملقان در حوزه تولید گندم دیم و بی بی تاج جاوید، نوغاندار و زهره جهانی به عنوان مروج، نمونه کشوری شده اند.وی افزود: همچنین 36 کشاورز در زمینه های تولید زراعی، باغی، محصولات گلخانه ای، گیاهان دارویی و قارچ خوراکی در استان نمونه شده اند.وی گفت: 12 نفر نیز در حوزه طیور و آبزیان، 10 نفر در بخش آب و خاک، صنایع و مکانیزاسیون، 20 نفر در بخش ترویج و تشکل ها و 19 نفر نیز در حوزه عشایر، منابع طبیعی، امور اراضی و دامپزشکی نمونه استانی شدند.یوسفی، ملاک های بررسی برای انتخاب تولید کنندگان نمونه را شرکت در برنامه های آموزشی ترویجی، داشتن ارتباط مستمر با مراکز و کارشناسان جهاد کشاورزی و رعایت نکات فنی رشته مربوطه و عملکرد در واحد سطح ذکر کرد.خراسان شمالی 344 هزار هکتار عرصه کشاورزی با 80 هزار بهره بردار دارد و در این استان سالانه افزون بر 2.5 میلیون تن انواع محصولات زراعی، باغی و نیز دامی تولید می شود.3007/5132            "}