{"onTitr":"","titr":" 36 طرح اشتغال در امیرآباد دامغان تسهیلات گرفتند","describe":" سمنان - ایرنا - رئیس کمیته امداد امام خمینی (ره) شهر امیریه از توابع دامغان گفت: 36 نفر از مددجویان کمیته امداد بخش امیرآباد، از 200 تا 250 میلیون ریال تسهیلات اشتغالزایی دریافت کردند.", "text":"مهدی رومنانی عصر پنجشنبه در گفت و گو با ایرنا افزود: ارزش تسهیلات پرداخت شده هفت میلیارد و 610 میلیون ریال است که از محل اعتبارهای بانکی و امدادی پرداخت شده است.وی افزود: خرید تجهیزات و ادوات کشاورزی، بوم گردی، گردشگری، حمل و نقل، زنبورداری، دامپروری، صنایع دستی، پرورش ماهی، پرورش دام اصلاح نژاد و احداث 2 گلخانه خیار و آلوورا در روستاهای حسن آباد و شوکت آباد از جمله طرح های اشتغالزایی در بخش امیرآباد است.رومنانی به شرایط بازپرداخت تسهیلات پرداخت شده اشاره کرد و گفت: تسهیلات ارائه شده با یک سال تنفس و با سود 6 درصد محاسبه می شود.وی هم چنین از ارائه تسهیلات اشتغال روستایی در این بخش خبر داد و گفت: تاکنون 178 مورد در خصوص دریافت وام اشتغال روستایی در بخش امیرآباد پذیرش شدند که از این تعداد 121 طرح در سامانه کارا ثبت شده است.وی افزود: وام های اشتغال روستایی برای جوانان جویای کار فاقد شغل در نظر گرفته شده است که تسهیلات آن از محل تبصره بند 16 پرداخت می شود.رئیس کمیته امداد امام خمینی (ره) شهر امیریه خاطر نشان کرد: تسهیلات طرح های اشتغال روستایی از 15 مهرماه به بانک های عامل معرفی می شوند.810 خانوار از بخش امیرآباد تحت پوشش کمیته امداد امام خمینی (ره) هستند.بخش امیرآباد از توابع شهرستان دامغان و در 25 کیلومتری جنوب غربی این شهر قرار دارد.9856/7408            "}