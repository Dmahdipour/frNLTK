{"onTitr":"","titr":" دانش آموزان البرزی به کمک همکلاسی ها شتافتند","describe":" کرج-ایرنا- همزمان با سراسر کشور ، دانش آموزان استان البرز با شرکت در جشن عاطفه ها به کمک همکلاسی های نیازمند شتافتند.", "text":"به گزارش ایرنا، آئین متمرکزاستانی  جشن عاطفه های استان البرز با شعار « لبخند مهر بسته به مهر شما » روز چهارشنبه  در آموزش و پرورش ناحیه یک کرج برگزار شد.معاون پرورشی و فرهنگی اداره کل آموزش و پرورش البرز در جشن متمرکز استانی که در دبیرستان دخترانه میرزای شیرازی برگزار شد، اظهارداشت: یازدهم مهر روز جشن عاطفه ها ، شکوه همدلی و مهربانی دانش آموزان  در یاری رساندن به همنوعان درعرصه تعلیم و تربیت است.مسعود مهران نیا افزود: بزرگان دین  همواره در زمینه این موضوع که نباید نسبت به همنوع بی تفاوت باشیم ، توصیه های گهربار داشته اند.وی از تشکیل کمیته امداد به عنوان یکی از برکات انقلاب اسلامی در کشور نام برد و یادآور شد: به فرمان امام راحل این نهاد  تشکیل شد تا زمینه رسیدگی به امور نیازمندان در جامعه فراهم شود.وی بیان داشت: هر ساله جشن  عاطفه ها به صورت نمادین در مدارس برگزار می شود تا روحیه کمک به همنوع در بین دانش آموزان تقویت شود.وی تصریح کرد: ملت ایران ایثارگری در زندگی را از امام راحل و شهدای گرانقدر این مرز و بوم آموخته است و به همین دلیل در حرکت خداپسندانه ای چون جشن عاطفه ها به کمک همنوعان خود می آید.معاون پرورشی و فرهنگی اداره کل آموزش و پرورش البرزادامه داد: سنت پسندیده جشن عاطفه ها و نیکوکاری سال هاست که در کشور برگزار می شود و هرسال دانش آموزان برای حمایت از همنوعان خود شور و نشاط خاصی دارند.وی گفت: همزمان با جشن متمرکز استانی عاطفه ها دردبیرستان دخترانه میرزای شیرازی ، این آیین معنوی - فرهنگی در حدود 2 هزار مدرسه استان البرز در حال اجراست.وی خاطرنشان شد: این ایثار مردم ریشه در ایثارگری شهدای گلگون کفن انقلاب اسلامی دارد.این مسئول افزود: دستان خدایی دانش آموزان در این جشن پیام دین محوری ، کمک به دیگران ، مهرورزی و زبان شکر گفتن از خداوند به خاطر همه نعمت هایی که به ما عطا کرده را در جامعه انتشارو ترویج می دهد.مدیر کل کمیته امداد امام خمینی (ره) البرز نیز در این آیین گفت: هر ساله جشن عاطفه ها با مشارکت آموزش و پرورش در سراسر کشور برگزار می شود تا دانش آموزان با مشارکت در این جشن به کمک دانش آموزان بی بضاعت بشتابند.محمد محمدی فر اظهارداشت: جشن های نیکوکاری و عاطفه ها در چهار گوشه ایران اسلامی نماد همدلی ملت ایران که میراث دار فرهنگ ایثار و شهادت است را به نمایش می گذارد.وی از مشارکت دانش آموزان و خانواده هایشان در این حرکت خداپسندانه درالبرز قدر دانی کرد و افزود: در مدارس این استان دانش آموزانی هستند که نیاز به کمک دستان مهربان شما در طول سال تحصیلی دارند.محمدی فر تصریح کرد: در استان البرز 22 هزار دانش آموز نیازمند شناسایی شده است.وی با اشاره به اینکه در مرحله اول جشن عاطفه ها البرزی ها 4.5 میلیارد تومان کمک کردند، اضافه کرد: مرحله دوم این طرح در مدارس برگزار می شود تا دانش آموزان با مشارکت خانواده هایشان به دانش آموزان نیازمند کمک کنند.وی بیان داشت: کمک های مردمی در جشن عاطفه ها در زمینه تهیه لوازم التحریر، پوشاک ، تغذیه و کمک های نقدی هزینه و در اختیار دانش آموزان نیازمند قرار می گیرد.وی خاطرنشان شد: هم اکنون 4 هزار و 500 دانش البرزی تحت پوشش مستقیم کمیته امداد قرار دارد.مدیرآموزش و پرورش ناحیه یک کرج هم در این آیین از جشن عاطفه ها به عنوان جشن تقسیم شادی ها وبه نمایش گذاشتن مهربانی ها در سنگر علم و دانش یاد کرد و افزود: در این آیین معنوی و انسان دوستانه دانش آموزان حضوری می یابند تا به افراد جامعه یادآوری کنند باید حامی یکدیگر باشیم.بهنام میرزایی بیان داشت: کمیته امداد از یادگاران امام راحل است که در این سال ها نقش موثری در حمایت از خانواده های نیازمند داشته است.وی یادآورشد: در این اقدام خداپسندانه ملی دانش آموزان در حمایت از دانش آموزان نیازمند در جشنی به نام جشن عاطفه ها شرکت می کنند تا با اهدای آنچه که در توان دارند به هم نوعان خود کمک کنند تا آنان در شرایط مناسب تری تحصیل کنند.در این آیین دانش آموزان ، معلمان و مسئولان پاکت های اهدائی به جشن عاطفه ها را داخل صندوق انداختند.دانش آموزان در حمایت از نیازمندان  بازارچه خیریه گل و گیاه برپا کردند.استان البرز 444 هزار و 500 دانش آموز دارد.2819/ 6155            "}