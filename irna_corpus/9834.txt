{"onTitr":"","titr":" تعطیلی پنجشنبه‌ ها در ادارات بوشهر لغو شد","describe":" بوشهر- ایرنا- معاون هماهنگی امور اقتصادی و توسعه منابع استانداری بوشهر گفت: با توجه به شرایط اقتصادی کشور و به منظور ارائه خدمات مطلوب و جلب رضایت مراجعان، تعطیلی روزهای پنجشنبه اداره ها و دستگاه های اجرایی این استان از هفته آینده ( 19 مهرماه جاری) لغو شد.", "text":"به گزارش ایرنا، سعید زرین فر روز چهارشنبه در جمع خبرنگاران افزود: همچنین از روز شنبه 14مهر ماه جاری ساعت کار ادارات و دستگاه های اجرایی این استان تغییر می کند. وی اضافه کرد: بر اساس این تصمیم از هفته آینده ساعت کار ادارات و دستگاه های اجرایی این استان از شنبه تا چهارشنبه ساعت 7 تا 14:30 و و روزهای پنجشنبه هر هفته از 7 تا 13:30 تعیین شده است.زرین فر گفت: تغییر ساعت کاری مشمول کارکنان ستادی بانک های استان بوشهر نیز می شود.از سال 1390 تاکنون ادارات و دستگاه های اجرایی استان بوشهر در روزهای پنجشنبه تعطیل بود و ساعت کار آنها از روزهای شنبه تا چهارشنبه هر هفته نیز 7:30 تا 15:45 تعیین شده بود.6047/6043            "}