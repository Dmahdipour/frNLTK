{"onTitr":" شهردار پایتخت:    ","titr":" تهران را در حد یک شهر تنزل ندهید","describe":" تهران- ایرنا- شهردار پایتخت با بیان اینکه تهران نماد ملی همگرایی ایرانیان است و اگر به این نکته توجه کنیم نه تنها تهران بلکه ایران از آسیب های تفرقه نجات می یابد گفت: کسانی که تهران را در حد یک شهر تنزل می دهند به این شهر خدمت نمی کنند و معنی پایتخت را نمی فهمند.", "text":"به گزارش ایرنا، محمدعلی افشانی شامگاه شنبه در آئین روز تهران در سالن مدرس وزارت اقتصاد افزود: تهران مرکز تنوع دینی، فرهنگی و قومی است و پایتخت ایران بدین معناست که باید مکانی برای همگرایی ملی باشد.وی با بیان اینکه همگرایی ملی زمانی رخ می دهد که واژه شهروند جایگزین واژه ساکن شد گفت: ساکن حق سکونت دارد اما شهروند حق حکومت دارد بنابراین هیچ فرقی بین شهروندان تهرانی وجود ندارد چه اصلیتی زاهدانی داشته باشد و چه لر.افشانی تاکید کرد: همگرایی ملی از طریق واژه پایتخت ایران امکان پذیر است و حقوق ملت و حق شهروندی باید به رسمیت شناخته شود. شهردار تهران با بیان اینکه شهر تهران مرکز تجدد و نوگرایی ایران است گفت: نخستین دانشگاه ایران، حزب و نهادهای مردمی در تهران ایجاد شد و اینجا موتور محرکه انقلاب ایران است.به گفته وی، همه چشم و گوش ها در جریان مبارزات انقلاب اسلامی به تهران بود و تمام شعارهای انقلابی از اینجا به کشور ساطع می شد.افشانی با تاکید بر اینکه خداوند در قرآن به شهر امن قسم خورده است گفت: ایجاد امنیت در تهران بسیار مهم است چه فیزیکی، چه روانی و چه عمومی.** شفافیت شعار مدیریت شهریشهردار تهران در بخش دیگری از سخنان خود با اشاره به اینکه شهر باید زیست پذیر باشد گفت: اولین شاخصه زیست پذیر بودن ایمن بودن و سپس حمل و نقل عمومی و هوای سالم شهر است و هدف ما از این شعار ارتقای کیفیت زندگی در پایتخت و ایجاد رضایت در شهروندان است.وی ادامه داد: هدف دیگر مدیریت شهری افزایش سرمایه اجتماعی است که  بر اعتماد عمومی شهروندان استوار است و این مهم زمانی ایجاد می شود که مدیران منافع مردم را بر منافع حزب ترجیح دهند.افشانی تاکید کرد که شفافیت شعار ما است و از هوشمندسازی و هوشمند کردن شهر و شهرداری به عنوان یکی دیگر از اهداف شهرداری تهران نام برد.** افزایش 630 واگن تا 3 سال آینده به متروشهردار تهران همچنین بهبود حمل و نقل عمومی در شهر را یادآور شد و گفت:  700 میلیارد تومان اوراق مالی برای توسعه خطوط مترو منتشر شده و تا یکسال اینده 50 کیلومتر خط مترو اضافه می شود.به گفته افشانی طی سه سال آینده 630 واگن به قطارشهری تهران اضافه می شود که مجموعا یک هزار و 50 واگن خواهیم داشت.وی همچنین گفت که 17 محله تهران پارک و فضای سبز ندارند و با اقدامات انجام شده تا پایان سال اینده تمام محلات تهران دارای پارک می شوند.* افشانی با همکاری محدود شهرداری با 85 رسانه مخالفت کرد شهردار تهران با مخالفت نسبت به تصمیم اخیر روابط عمومی شهرداری گفت: باید با رسانه هایی که از ما انتقاد می‌کنند همکاری بیشتری داشته باشیم، حذف آنها یک خطای استراتژیک است.وی ادامه داد: کسانی که ما را نقد می‌کنند بیشترین کمک را برای اصلاح رفتارمان انجام می دهند و باید از انتقاد آنها استقبال کنیم.شهردار تهران خاطرنشان کرد: ما چکاره ایم که بگوییم شهرداری با چه تعداد رسانه کار می کند و باید با همه رسانه‌ها از جمله منتقدان خود نهایت همکاری را داشته باشیم.وی تاکید کرد: ما روابط عمومی داریم نه خصوصی و با تمام کسانی که سایت دارند و اطلاع رسانی دارند در ارتباط هستیم.شهردار تهران خطاب به رسانه ها نیز خاطرنشان کرد: راست بگویند و راست بنویسند اما تاجایی که می توانند نقد کنند.به گزارش ایرنا، در این مراسم از تمبر تهران رونمایی شد و از تلاش احمد مسجدجامعی عضو شورای شهر و تهران شناس قدردانی شد.14 مهر 1286 خورشیدی متمم قانون اساسی مشروطیت به تصویب مجلس شورای ملی رسید که در اصل 4 آن تهران به عنوان پایتخت ایران رسمیت قانونی پیدا کرد و بر این اساس، شورای اسلامی شهر تهران نیز این روز را به عنوان «روز تهران» نامگذاری کرد.تهرام/9343//1348            "}