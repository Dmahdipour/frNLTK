{"onTitr":"","titr":" وزیر بهداشت 12 طرح بهداشتی مازندران را افتتاح می کند","describe":" ساری-ایرنا- وزیربهداشت و درمان برای افتتاح 12 پروژه عمرانی زیرساختی بهداشتی و درمانی عصر امروز چهارشنبه به مازندران سفر می کند.", "text":"به گزارش خبرنگار ایرنا، سفر وزیر بهداشت از غرب مازندران و رامسر آغاز می شود.رئیس دانشگاه علوم پزشکی مازندران گفت که برای اجرای طرح هایی که همزمان با حضور وزیر بهداشت افتتاح می شود، حدود 833 میلیارد ریال اعتبار هزینه شده است.عباس موسوی روز چهارشنبه در گفت و گو با خبرنگار ایرنا مهمترین پروژه های افتتاحی در این سفر را شامل بیمارستان 50 تختخوابی شهرستان عباس آباد ،خوابگاه یک هزار نفره دانشجویان دختر دانشگاه علوم پزشکی و مجتمع ورزشی دانشجویان در ساری و کلنیگ ویژه در بابلسر اعلام کرد.وی اضافه کرد: همچنین بخش ای سی یو و انکولوژی وشیمی درمانی بیمارستان امام علی ع آمل و 5 مرکز جامع سلامت نیز در سفر دو روزه وزیر بهداشت در شرق و مرکز مازندران افتتاح می شود. به گفته وی، با حضور وزیر بهداشت از نسخه الکترونیکی طرح جامع سلامت شهرستان بابلسر نیز رونمایی خواهد شد.رئیس دانشگاه علوم پزشکی مازندران گفت : همزمان با سفر وزیر بهداشت به این خطه شمال کشور در روز جاری بیمارستان 160 تختخوابی امام خمینی (ره) شهرستان نور کلنگ زنی می شود.موسوی اعتبار مورد نیاز برای ساخت این پروژه بیمارستانی را حدود 530 میلیارد ریال پیش بینی کرده است.با اجرای طرح تحول نظام سلامت در دولت تدبیر و امید 122 هزار و563 متر فضای بهداشتی و درمانی با اعتبار6 هزار میلیارد ریالی در مازندران احداث شد و حدود 130 هزار متر مربع ساخت و ساز فضای آموزشی، بهداشتی و درمانی نیز در دست اجرا قرار گرفت.هم اکنون نیز 100 پروژه عمرانی بهداشتی و درمانی در مازندران با پیسرفت فیزیکی بالای 65 درصد در دست ساخت قرار دارد که برای تکمیل آن یک هزار میلیاردریال بودجه نیاز است.  6982/1654            "}