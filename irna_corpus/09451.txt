{"onTitr":"","titr":" دوچرخه سوار هلندی فاتح مرحله چهارم تور ایران-آذربایجان شد","describe":" اردبیل - ایرنا - ژیروس دکر ازتیم آلکتو هلند روز چهارشنبه فاتح مرحله چهارم تور ایران - آذربایجان در مسیر تبریز - سرعین شد.", "text":"به گزارش خبرنگار ایرنا ، 67 رکابزن از 13 تیم داخلی و خارجی مرحله چهارم تور ایران - آذربایجان را در مسیر 196 کیلومتری و کوهستانی تبریز به سرعین رکاب زدند.در پایان این مرحله پس از ژیروس دکر هلندی ، کوین دیانگ از تارتلتو ایزورکس بلژیک و مرون آبراهام از بایک اید آلمان در رتبه های بعدی قرار گرفتند.در پایان این مرحله پیراهن طلایی به دیمیتری سوکولوف از تیم ملی روسیه تعلق گرفت ، ابراهام استوکمن از تارتلتو بلژیک پیراهن سفید، دیمیتری سوکولوف از تیم ملی روسیه پیراهن سبز و سعید صفرزاده از شهرداری تبریز پیراهن قرمز کوهستان این مرحله را بر تن کردند.مرحله پایانی این مسابقات روز پنجشنبه  در مسیر سرعین ، تبریز برگزار می شود.سی و سومین دوره بین المللی تور دوچرخه سواری ایران - آذربایجان با حضور 8 تیم خارجی و 5 تیم داخلی از هشتم تا سیزدهم مهر جاری در حال برگزاری است.6130/6016            "}