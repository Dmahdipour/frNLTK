{"onTitr":"","titr":" محاسبات بیمه ای سازمان تامین اجتماعی بازنگری شد","describe":" تهران- ایرنا- مدیرعامل سازمان تامین اجتماعی، از بازنگری محاسبات بیمه ای این سازمان با همکاری یکی از قویترین تیم های تخصصی محاسبات بیمه ای جهان تحت نظارت سازمان بین المللی کار (ILO) خبر داد و گفت: این کار به تازگی به اتمام رسیده و نتایج مورد نظر نیز حاصل شده است.", "text":"به گزارش ایرنا از سازمان تامین اجتماعی، سیدتقی نوربخش روز دوشنبه در جلسه ای با حضور رئیس و اعضای کمیسیون اقتصادی مجلس شورای اسلامی، اظهار داشت: بودجه سال جاری این سازمان 98 هزار میلیارد تومان و معادل 25 درصد بودجه کشور است، این بودجه برای خدمت رسانی به جامعه و ایجاد آرامش و اطمینان خاطر در نیمی از جمعیت کشور هزینه می شود.وی با بیان اینکه سامانه نسخه الکترونیک علاوه بر استقرار در تمام مراکز درمانی تامین سراسر کشور در مراکز درمانی طرف قرارداد 9 استان نیز به صورت اختیاری قابل استفاده است، گفت: در صورت آمادگی سایر دستگاه ها از جمله وزارت بهداشت و سازمان نظام پزشکی، این سامانه در کوتاه ترین زمان ممکن در سراسر کشور قابل استفاده خواهد بود. * بخشی از بازنشستگان تامین اجتماعی کمتر از 60 سال سن دارندانوشیروان محسنی بندپی، سرپرست وزارت تعاون، کار و رفاه اجتماعی نیز در این جلسه گفت: بخش قابل توجهی از بازنشستگان تأمین اجتماعی را افراد کمتر از 60 سال تشکیل می دهند.وی با بیان اینکه سه میلیون و 300 هزار نفر از سازمان تامین اجتماعی حقوق بازنشستگی و مستمری دریافت می کنند، افزود: میانگین حقوق بازنشستگان یک میلیون و 600 هزار تومان است و پرداخت حقوق این افراد در اولویت قرار دارد.* سه جانبه گرایی کلید حل مشکلات تأمین اجتماعی استمحمدرضا پورابراهیمی، رئیس کمیسیون اقتصادی مجلس شورای اسلامی نیز در این جلسه گفت: مجلس در صورتی به وزیر پیشنهادی تعاون، کار و رفاه اجتماعی رأی اعتماد خواهد داد که اجرای سه جانبه گرایی در تامین اجتماعی را تعهد کند.وی افزود: کمیسیون اقتصادی این آمادگی را دارد تا با تعامل و همکاری شرایط را برای ارتقای خدمات بیمه ای در سطح کشور و رفع مشکلات در این رابطه فراهم کند. زمانی مشکلات برای تامین اجتماعی به وجود آمد که دولت ها در تصمیم گیری های سازمان تامین اجتماعی دخالت کردند این در حالی است که این سازمان متعلق به کارگران و کارفرمایان است.پورابراهیمی افزود: باید به موضوع سه جانبه گرایی در تامین اجتماعی توجه جدی شود و بر اساس نظرات نمایندگان کارگری و کارفرمایی تصمیم گیری شود، در هر صورت وزیر تعاون، کار و رفاه اجتماعی که به مجلس برای اخذ رأی اعتماد معرفی می شود باید به اصل سه جانبه گرایی توجه جدی داشته باشد چرا که رعایت این اصل بسیار مهم است.* مجلس به مطالبات تامین اجتماعی توجه کندعبدالرحمن تاج الدین، معاون حقوقی و امور مجلس سازمان تامین اجتماعی نیز گفت: توجه نمایندگان مجلس شورای اسلامی به نظرات کارشناسی سازمان تأمین اجتماعی منجر به بهبود و ارتقای روند فعالیت و خدمت رسانی این سازمان شده است.وی با اشاره به اینکه بررسی بودجه سال آینده کشور به زودی در دستور کار مجلس قرار خواهد گرفت، اظهار داشت: امیدواریم در بررسی این قانون نیز به مسائل سازمان تأمین اجتماعی از جمله دریافت مطالبات این سازمان از دولت رسیدگی شود.تاج الدین با اشاره به برخی طرح هایی که توسط نمایندگان مجلس شورای اسلامی در دستور کار مجلس شورای اسلامی قرار می گیرد، گفت: برای حصول نتیجه مناسب و تصویب قوانین کارآمد و ارتقای خدمات سازمان تأمین اجتماعی به همکاری نمایندگان نیازمند هستیم. * 29 درصد مستمری بگیران کمتر از 50 سال دارندمحمدحسن زدا، معاون بیمه ای سازمان تأمین اجتماعی گفت: حمایت اجتماعی و تأمین اجتماعی دو مقوله جدای از یکدیگر هستند و در قانون گذاری و برنامه ریزی باید تمایز این دو موضوع مورد توجه قرار گیرد. تأمین اجتماعی با اشتغال در ارتباط است و اگر به این موضوع توجه نکنیم در پیشبرد برنامه های رفاهی با مشکل مواجه می شویم.وی با بیان اینکه 29 درصد مستمری های برقرار شده توسط سازمان تأمین اجتماعی برای افراد با سن کمتر از 50 سال بوده است، افزود: با تصویب قوانین مختلف و اتخاذ تصمیمات مغایر با محاسبات بیمه ای نسبت پشتیبانی سازمان تأمین اجتماعی روند کاهشی یافته و در حال حاضر به حدود پنج بیمه پرداز در برابر هر مستمری بگیر رسیده است.اجتمام* 7268*1834            "}