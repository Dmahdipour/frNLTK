{"onTitr":"","titr":" توسعه خدمات و ایجاد اشتغال، اولویت بهزیستی استان تهران است","describe":" تهران – ایرنا - معاون پشتیبانی و منابع انسانی اداره کل بهزیستی استان تهران با بیان اینکه این نهاد حدود 5هزار خانوار را در سطح استان تحت پوشش دارد، گفت: اولویت ما توسعه خدمات در تمامی بخش ها به ویژه آسیب های اجتماعی و ایجاد اشتغال برای مددجویان است.", "text":"به گزارش ایرنا، حسین امامی روز یکشنبه در مراسم تودیع و معارفه رئیس جدید و سابق اداره بهزیستی شهرستان دماوند که در این نهاد برگزار شد، اظهار داشت: سازمان بهزیستی کشور نزدیک به 40 سال است که شکل گرفته و اگر قانون تشکیل این سازمان خدماتی و حمایتی را خوانده باشیم، یکی از هوشمندانه ترین تشکلها است زیرا مواردی توسط این نهاد پیش بینی شده که هنوز به آن نرسیده ایم.وی با بیان اینکه برای تحقق اهداف مهم این نهاد باید نهایت تلاش خود را بکار گیریم، افزود: هر کس که نیاز به حمایت و خدمات داشته باشد، بهزیستی تنها مکانی است که می تواند به آن تکیه کند.معاون پشتیبانی و منابع انسانی اداره کل بهزیستی استان تهران با اشاره به محدودیت های این نهاد از لحاظ اعتباری، افزود: کارکنان بهزیستی همواره در ارائه خدمات به مددجویان تلاش های بسیاری داشته و دارند و قطعا نتوانیم آنچه استحقاق آنان است بپردازیم اما می دانم که این جایگاه خود افتخار دارد.امامی ضمن تشکر از موسسات و انجمن های مردم نهاد که به حمایت بهزیستی شتافتند و تاکنون خدمات بسیاری را ارائه کردند، گفت: برای اخذ مطالبات خود باید تلاش کنیم و هر کاری در توان داریم برای گروه های هدف خود انجام دهیم.وی با تاکید براینکه صندلی مدیریت ابدی نیست، افزود: برای توسعه و پویایی باید ایده های نو در فرآیند های کاری ارائه دهیم زیرا آنچه در این نهاد مورد توجه قرار دارد، توسعه خدمات است.این مقام مسئول همچنین در جواب سوال ایرنا مبنی بر انتصاب بانوان در بخش مدیریت شهرستان های استان تهران، گفت: انتخاب افراد بر اساس شایستگی های آنان صورت می گیرد و بحث تبعیض جنسیتی در این مجموعه مطرح نیست؛ تلاش ما در اداره کل بهزیستی استان تهران انتخاب بهترین افراد برای پست های مدیریتی است. امامی تصریح کرد: بانوان از توانایی بالایی در حوزه مدیریتی برخوردارند و با توجه به ماهیت حمایتی این نهاد، حضور بانوان می تواند مفید بوده و اهداف سازمان را ارتقا و تحقق بخشد و به همین دلیل نیز سعی داریم از حضور بانوان در جایگاه های مختلف استفاده کنیم.همچنین فاطمه حاجی خانزادی، رئیس جدید اداره بهزیستی شهرستان دماوند نیز گفت: مدیریت یک سازمان باید مشارکتی باشد و قطعا از ظرفیت تک تک نیروها استفاده خواهیم کرد؛ جامعه آماری شهرستان بالغ بر 3 هزار خانواده تحت حمایت است و می طلبد همت دو چندان داشته باشیم .وی با بیان اینکه در مدت فعالیت کوتاه خود در شهرستان فیروزکوه 23 نفر از مددجویان مشغول بکار شدند، ادامه داد: باید از هرگونه حاشیه سازی دوری کرد و تلاش ما فقط کار و خدمت است.لازم به ذکر است، حاجی خانزادی 23 سال سابقه کاری در بهزیستی استان را دارد و پیش از این به مدت 10 ماه رئیس اداره بهزیستی شهرستان فیروزکوه بوده است. تهرام/7246//1348            "}