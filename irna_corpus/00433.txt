{"onTitr":"","titr":" رقابت های رفاقت مهر سیستان و بلوچستان در زاهدان برگزار شد","describe":" زاهدان- ایرنا - معاون امور جوانان جمعیت هلال احمر سیستان و بلوچستان گفت: بیست و نهمین دوره رقابت های رفاقت مهر این نهاد با شعار جوانان، رفاقت مهر توسعه فرهنگ بشر دوستی  از 17 تا 19 مهر در زاهدان برگزار شد.", "text":"علیرضا میری روز جمعه در گفت و گو با خبرنگار ایرنا با بیان اینکه رقابت رفاقت مهر یکی از با اهمیت ترین فعالیت های سازمان جوانان جمعیت هلال است اظهار داشت: در این دوره از رقابت های استانی 11 تیم 9 نفره از شهرستان های استان در 2 بخش خواهران و برادران  با حضور معاون امور جوانان استان چهارمحال و بختیاری به عنوان نماینده و ناظر سازمان جوانان برگزار شد.وی هدف از برگزاری این دوره از رقابت ها را بالابردن سطح علمی و امدادی اعضا، تبادل تجربیات و فعالیت های بشر دوستانه، تمرین کار گروهی، کسب مهارت و ایجاد محیطی توام با صلح، دوستی و مهرورزی برای جوانان این مرز و بوم عنوان کرد.معاون امور جوانان جمعیت هلال احمر سیستان و بلوچستان تصریح کرد: اعضای شرکت کننده در این دوره از رقابت ها در هشت رشته احیای قلبی - ریوی، ارریابی مصدوم، پانسمان و بانداژ، آتل بندی، حمل مصدوم و اسکان اضطراری و حمل یک نفره و دو نفره در قالب گروه های دوستی و مهروز برگزار شد.7316 **6081            "}