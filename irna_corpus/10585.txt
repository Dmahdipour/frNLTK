{"onTitr":" مدیر جهاد کشاورزی:    ","titr":" افزون بر چهار هزار تن انگور در ابرکوه برداشت شد","describe":" یزد - ایرنا - مدیر جهاد کشاورزی ابرکوه گفت: در سال زراعی 97 -96 چهار هزار و 150 تن محصول انگور از 250 هکتار تاکستان‌های این شهرستان برداشت شد که علاوه بر تازه خوری و تبدیل آن به شیره انگور به بازار شهرهای همجوار نیز عرضه شد.", "text":"برداشت انگور در تعدادی از باغ‌های منطقه از تیرماه 97 شروع شد و تا پایان شهریور ادامه داشت که از قرار کیلویی حدود 50 هزار ریال از کشاورزان خریداری شد. مهدی غیب الهی  سه شنبه شب در گفت‌وگو با خبرنگار ایرنا بابیان اینکه تاکستان‌ها نسبت به دیگر درختان میوه کم آبخواه تر است اظهار داشت: از هر هکتار به طور متوسط 12 تن و در برخی باغ ها تا 24 تن انگور برداشت شده است . وی ارقام انگور منطقه را عمدتاً ریش‌بابا ، مثقالی ، عسکری ، شاهانی و یاقوتی ذکر کرد که مثقالی به دلیل کیفیت بالایی که دارد، بیشتر در تهیه آبغوره و فراوری سرکه سنتی مصرف می شود . هم‌اکنون 648 حلقه چاه کشاورزی و 13 رشته قنات، آب بخش کشاورزی دشت‌های ابرکوه و چاه‌گیر را تأمین می‌کند و به دلیل خشکسالی بسیاری از قنات‌ها خشک شدند. 35 درصد اشتغال مردم ابرکوه وابسته به فعالیت‌های کشاورزی ، دامداری و دامپروری است و هفت هزار و 500 خانوار از این طریق امرارمعاش می‌کنند. سطح زیر کشت محصول زراعی و باغی شهرستان 15 هزار هکتار است که سالانه 190 هزار تن محصول کشاورزی و نیز فراورده‌های دامی در منطقه تولید و بخشی از هزینه‌های زندگی مردم را تأمین می‌کند. مرکز شهرستان 53 هزارنفری ابرکوه در 140 کیلومتری جنوب غربی شهر یزد قرار دارد. 7540/ 2047/            "}