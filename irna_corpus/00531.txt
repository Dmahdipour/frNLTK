{"onTitr":"","titr":" ترکیه در حال ترسیم یک جانبه مرزهای منطقه حائل است","describe":" دمشق- ایرنا- نظامیان ترکیه با ماشین های سنگین راهسازی در حال ترسیم یک جانبه مرزهای منطقه حائل میان ارتش سوریه و تروریست ها در شمال این کشور هستند.", "text":"به گزارش ایرنا، رسانه‌های سوریه روز جمعه اعلام کردند که ارتش ترکیه علاوه بر ترسیم مرزهای منطقه حائل اقدام به احداث چند پایگاه در کوه های شمال استان لاذقیه کرده است.فعالیت های نظامیان ترکیه در قله کوه جبل الاقرع برای ایجاد پایگاه نظامی بزرگ بیش از دیگر مناطق است.این کوه بلندترین قله را در میان کوه های مناطق ساحلی سوریه دارد.در صورت احداث پایگاه نظامی ترکیه در بالای این کوه، نظامیان این کشور بر لاذقیه و تمام مناطق ساحلی شمال سوریه اشراف اطلاعاتی خواهند داشت.'ولادیمیر پوتین' رئیس جمهوری روسیه و 'رجب طیب اردوغان' رئیس جمهوری ترکیه 26 شهریور در سوچی روسیه برای ایجاد یک منطقه حائل خالی از سلاح به عمق 15 تا 20 کیلومتر در خطوط تماس ارتش سوریه و تروریست ها در ادلب سوریه به توافق رسیدند.گروه های تروریستی نگران هستند در صورتی که از مواضع خود به عمق 20 کیلومتر عقب نشینی کنند و توافق روسیه و ترکیه شکست بخورد، مواضع و مناطق تخلیه شده آن ها توسط دیگر گروه ها اشغال شود.توافق سوچی دارای 10 بند برای ایجاد منطقه حائل است و از یک هفته قبل مرحله اول آن با همکاری برخی گروه های میانه رو در حال اجراست و بعضی از گروه ها با آن مخالفت کرده اند.اکنون بر اساس برخی آمارها 146 هزار تروریست وابسته به 103 گروه تروریستی از اتباع 60 کشور جهان از مناطق مختلف سوریه در جریان آزادسازی مناطق اشغالی به ادلب و جرابلس منتقل شده اند و در کنار دیگر تروریست های ساکن در این استان و به خصوص 'اویغورهای' چینی، جمعیت این منطقه اکنون حدود سه میلیون نفر تخمین زده می شود.خاورم**8005**1211            "}