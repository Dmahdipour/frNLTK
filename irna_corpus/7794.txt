{"onTitr":" وزیردارایی فرانسه؛    ","titr":" آمریکا نمی تواندبرای همکاری تجاری اروپا و ایران تصمیم بگیرد","describe":" تهران–ایرنا- «برونو لومر» وزیردارایی فرانسه با بیان اینکه آمریکا نمی تواند درباره همکاری تجاری اروپا با ایران تصمیم گیری کند، گفت: تحریم های واشنگتن علیه ایران فرصتی است تا اروپایی ها نهادهای مالی مستقل خاص خود را ایجاد کنند.", "text":"به گزارش ایرنا به نقل از رویترز، این وزیر فرانسوی روز جمعه در کنفرانسی در اسلواکی اظهار داشت: من معتقدم که نتیجه بحران باایران، فرصتی برای اروپا خواهد بود تا نهادهای مالی مستقل خود را داشته و ما بتوانیم با هرکسی که می خواهیم تجارت کنیم.وی افزود: واشنگتن نمی تواند برای ما تصمیم بگیرد که آیا اجازه تجارت با ایران را داریم یا نه.خروج ترامپ از برجام با مخالفت شدید اروپایی ها مواجه شد. بروکسل برای مقابله با تحریم های ترامپ «قانون انسداد» را به روزرسانی کرد تا از شرکت های اروپایی که با ایران همکاری تجاری دارند، در مقابل تحریم های واشنگتن حفاظت کند.اتحادیه اروپا همچنین قرار است تا هفته های آینده سازوکار تازه ای برای ادامه مراودات بانکی قانونی با ایران در برابر تحریم های مالی آمریکا ایجاد کند. به گزارش بلومبرگ، لومر همچنین گفت: دونالد ترامپ (رئیس جمهوری آمریکا) بهترین مشوق برای ایجاد یک اروپای قوی تر است. اروپا به خاطر دونالد ترامپ قوی تر و نسبت به لزوم قوی تر شدن و همگرایی بیشتر آگاهی یافته است.ترامپ بر واردات فولاد و آلومینیوم از اروپا تعرفه وضع کرده و از توافق هسته ای با ایران خارج شده است. وی ماه ژوئیه در مصاحبه ای اتحادیه اروپا، چین و روسیه را «دشمن» خواند.لو مر با اشاره به تعرفه هایی که آمریکا وضع کرده است، اظهار داشت: ترامپ تصمیم گرفت جنگی تجاری را آغاز کند. او فکر می کند که برنده می شود اما هیچ کسی برنده نمی شود.وزیر دارایی فرانسه افزود: ما در کنار هم توانستیم با این چالش مواجه شویم. اگر اروپایی وجود نداشت ما نابود شده بودیم.شبک**9423**1708            "}