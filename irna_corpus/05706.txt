{"onTitr":"","titr":" کالاهای مورد نیاز دماوند تامین می شود","describe":" تهران- ایرنا - رئیس اتاق اصناف شهرستان دماوند گفت: شش قلم کالای اساسی مصرفی خانواده ها از جمله روغن نباتی، داروهای خاص برای بیماری های صعب العلاج ، پوشک بچه، ایزولایف بزرگسالان، رب گوجه فرنگی و دستمال کاغذی در دماوند که دچار کمبود است ، تامین می شود.", "text":"رضا میرزاکریمی روز یکشنبه در گفت و گو با ایرنا با اشاره به فعالیت های این نهاد طی 6 ماه گذشته اظهار داشت:در این مدت 900 پرونده شکایت تشکیل به صورت میانگین روزانه 5  مورد رسیدگی و از این تعداد 245 پرونده به تعزیرات حکومتی ارجاع داده شده است .وی در خصوص کشف کالای قاچاق در شهرستان دماوند اضافه کرد: طبق بازرسی های صورت گرفته، 3 هزار نخ سیگار، یکصد قلم لوازم آرایشی و بهداشتی و یکصد قلم آبمیوه، دلستر و آدامس کالای قاچاق از ابتدای سال تاکنون کشف شد. وی همچنین در خصوص جلوگیری از احتکار کالا در منطقه نیز عنوان داشت: به منظور جلوگیری از احتکار کالا در سطح شهرستان 24 گشت مشترک به همراه اداره تعزیرات حکومتی، پلیس آگاهی، نیروی انتظامی، جهاد کشاورزی و اداره صنعت و معدن و تجارت انجام شد. رئیس اتاق اصناف شهرستان دماوند خاطر نشان کرد: طی بازدید های صورت گرفته 750 کیلوگرم کود شیمیایی در دو مرحله و همچنین 4 هزار فیلتر تصفیه آب احتکار شده، کشف شد.میرزاکریمی با اشاره به بازرسی های صورت گرفته از ابتدای سال تاکنون در سطح شهرستان ادامه داد: 3 تیم بازرسی در سه شهر دماوند، رودهن و آبسرد به طور میانگین روزانه 15 بازرسی را در هر شهر انجام میدهند و از ابتدای سال تاکنون 7 هزار و 350 مورد بازرسی صورت گرفته است .این مقام مسئول یکی از اقدامات مهم این نهاد را طی یکساله گذشته، پاسخگویی شبانه روزی سامانه 124 دانست و گفت: فعالیت بازرسان این نهاد همواره در خارج از ساعت اداری، آخر هفته و همچنین در ایام تعطیل به صورت مداوم است.وی تصریح کرد: در خصوص طرح شکایت از طریق سامانه تلفنی 124 روزانه 40 تماس تلفنی با این سامانه برقرار می شود که در مجموع در 6 ماه گذشته هفت هزار و دویست تماس با سامانه گرفته شد. این مقام مسئول همچنین از عرضه حدود 10 تن گوشت برزیلی با ارز 4200 هزار تومان در سه فروشگاه غذایی شهرستان با قیمت هر کیلوگرم 29 هزار تومان خبر داد.تهرام/7246/ 1539            "}