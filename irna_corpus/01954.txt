{"onTitr":"","titr":" 915 ناشر خارجی و داخلی در نمایشگاه کتاب تبریز شرکت می کنند","describe":" تبریز- ایرنا- مدیرکل فرهنگ و ارشاد اسلامی آذربایجان ‌شرقی با بیان اینکه شانزدهمین دوره نمایشگاه بین المللی کتاب تبریز 29 مهر امسال گشایش می یابد، گفت: 915 ناشر خارجی و داخلی در این نمایشگاه شرکت می کنند که از این تعداد 60 ناشر خارجی هستند.", "text":"به گزارش ایرنا 'محمد محمدپور' روز چهارشنبه در جمع خبرنگاران اعلام کرد: همزمان با این نمایشگاه چهارمین نمایشگاه نشر دیجیتال نیز با حضور 30 ناشر برگزار می‌شود. وی همچنین با بیان اینکه در این دوره از نمایشگاه کتاب تبریز رقم بن حمایتی از 15 میلیارد ریال به 18 میلیارد ریال افزایش یافته است، گفت: در بن‌های صادره از سوی اداره ارشاد ٢٠ درصد تخفیف خرید اعمال خواهد شد و ناشران هم حداقل ١٠ تا ٢٠ درصد تخفیف را به مراجعه کنندگان ارائه خواهند داد. محمدپور افزود: برای افراد دارای مدرک دیپلم یک میلیون ریال، لیسانس 2 میلیون ریال و بالاتر از مقطع لیسانس سه میلیون ریال بن خرید کتاب ارائه می شود. وی افزود: این رویداد مهمترین و برجسته ترین رویداد فرهنگی استان و منطقه است که در توسعه فرهنگ کتابخوانی سهم بسزایی دارد.به گزارش ایرنا، در پانزدهمین نمایشگاه بین المللی کتاب تبریز حدود یک هزار ناشر با 117 هزار عنوان کتاب شرکت داشتند.در آن دوره از نمایشگاه همچنین ناشران 21 کشور مهم دنیا در حوزه نشر با عرضه 32 هزار عنوان کتاب شرکت کردند و حدود 60 میلیارد ریال کتاب به فروش رسید. شانزدهمین نمایشگاه بین المللی کتاب تبریز ٢٨ مهرماه سال جاری افتتاح می شود./3071/3093            "}