{"onTitr":"","titr":" 4500 تن لیمو ترش از باغ های سیستان و بلوچستان برداشت شد","describe":" زاهدان - ایرنا - مدیر باغبانی سازمان جهاد کشاورزی سیستان و بلوچستان گفت: چهار هزار و 500 تن لیمو ترش از سطح 735 هکتار از باغات جنوب این استان تا کنون برداشت و روانه بازار مصرف شده است.", "text":"اردشیر شهرکی روز پنجشنبه در گفت و گو با خبرنگار ایرنا اظهار داشت: هزار و 50 هکتار از سطح باغات سیستان و بلوچستان به کشت لیمو ترش اختصاص دارد که 735 هکتار آن بارور و بقیه غیر بارور است.وی ادامه داد: برداشت لیمو ترش از نیمه دوم مرداد در سیستان و بلوچستان آغاز و تا آذرماه ادامه دارد.مدیر باغبانی سازمان جهاد کشاورزی سیستان و بلوچستان پیش بینی کرد: امسال 9 هزار و250 تن لیمو ترش  از سطح باغات این استان برداشت و روانه بازار مصرف داخل و خارج استان شود.شهرکی ادامه داد: شهرستان های سرباز، قصرقند، نیکشهر، کنارک و ایرانشهر عمده مناطق کشت لیموترش در سیستان و بلوچستان هستند.به گزارش ایرنا هم اینک در بیش از 200 هزار هکتار از زمین های کشاورزی سیستان و بلوچستان محصولات زراعی و در 80 هزار هکتار از باغ های استان انواع میوه های گرمسیری، نیمه گرمسیری و سردسیری تولید می شود.7316**3213            "}