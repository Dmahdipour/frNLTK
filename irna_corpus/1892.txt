{"onTitr":" به مناسبت اربعین حسینی    ","titr":" هلال احمر 40 درمانگاه در عراق احداث می کند","describe":" تهران- ایرنا- دبیرکل جمعیت هلال احمر، گفت: هلال احمر در مجموع 40 درمانگاه و مرکز درمانی در ایام اربعین حسینی در عراق احداث و درمانگاه های گروه های داوطلب مردمی در عتبات عالیات را تجهیز می کند.", "text":"به گزارش خبرنگار اجتماعی ایرنا محمود محمدی نسب در مراسم ارسال دارو و اقلام مصرفی پزشکی به عتبات عالیات با اشاره به اینکه پیاده روی اربعین سال ها است که با رونق بسیار انجام می شود و مردم و مشتاقان بسیاری در این مراسم بزرگ شرکت می‌کنند، افزود:  وظیفه دستگاه‌های مختلف است که برای تامین هر چه بیشتر امنیت و راحتی زائران تلاش کنند.وی با اشاره به اینکه هلال احمر عضو ستاد مرکزی اربعین و مسئول کمیته امداد و نجات این ستاد است، اظهار داشت: کمیته امداد و نجات ستاد اربعین فراجمعیتی است و دستگاه‌های مختلفی عضو آن هستند که در دو بخش داخلی و برون مرزی وظیفه ارائه خدمات به زائران را برعهده دارند.محمدی نسب اظهار داشت: امسال در مجموع در 477 پایگاه امداد و نجات در داخل کشور و 40 پایگاه درمانی در داخل عراق، خدمات درمانی و امدادی لازم به زائران در اربعین ارائه می شود. وی اضافه کرد: وظیفه خدمت‌رسانی به زائران در حوادث مختلف جاده ای و پوشش خدمات امدادی در سه استان هم مرز با عراق برعهده هلال احمر است. همچنین خدمات امدادی لازم به زائران از جمله اسکان و تغذیه اضطراری و ارائه خدمات درمانی با بکارگیری تیم‌های نجات، خودروهای نجات، آمبولانس بالگرد و تیم های درمانی مجهز از جمله دیگر فعالیت های هلال احمر در این دوره زمانی است.محمدی نسب با اعلام اینکه در داخل خاک عراق نیز مرکز پزشکی حج و زیارت هلال احمر خدمات درمانی لازم را به زائران ارائه می‌دهد، گفت: امسال از نظر کمی و کیفی ارائه خدمات را ارتقا داده ایم و درمانگاه های هلال احمر در عتبات عالیات به صورت کامل فعال هستند.دبیرکل جمعیت هلال احمر افزود: با گروه‌های مختلف داوطلب نیز هماهنگی هایی انجام و پروتکل های مشترکی تنظیم شده است تا از پراکنده کاری جلوگیری شود.اجتمام*3377*1834            "}