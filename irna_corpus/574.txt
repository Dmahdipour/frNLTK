{"onTitr":"","titr":" مسلمانان اویغوری از مالزی به ترکیه عزیمت کردند","describe":" کوالالامپور- ایرنا- منابع خبری گزارش دادند: مالزی بدون توجه به درخواست چین، با اعزام  یک گروه 11 نفره از مسلمانان اویغور که به صورت غیرقانونی وارد این کشور شده بودند، به ترکیه موافقت کرد.", "text":"به گزارش روز جمعه ایرنا، یک گروه 20 نفره در ماه نوامبر 2017 (آذر 96) باکندن حفره ای از یک اردوگاه مهاجران غیرقانونی بازداشتی در تایلند گریخته و به طور غیرقانونی وارد خاک مالزی شدند که 11 نفر از آن‌ها مسلمانان اویغور تبعه چین بودند.اویغورها مردم ساکن شمال غرب چین هستند که در ایالت خودگردان سین کیانگ یا ترکستان شرقی به مرکزیت اورومچی زندگی می‌کنند. مردم اویغور از اقوام ترک و مسلمان هستند.این افراد بخشی از 200 نفر اویغوری بودند که چهار سال پیش در تایلند بازداشت شده بودند.پیشتر رسانه ها گزارش دادند، اویغورهای بازداشتی در تایلند خود را شهروند کشور ترکیه معرفی کرده بودند و خواستار استرداد به ترکیه بودند که به این درخواست دست نیافتند و تعدادی از آنها به مالزی گریختند و پس از آن برخی رسانه‌ها گزارش‌هایی مبنی بر ارسال درخواست رسمی پکن از کشورهای جنوب شرق آسیا از جمله مالزی برای بازگرداندن اویغورها به چین منتشر کردند.گفته می شود تایلند حدود 100 نفر از این افراد را به چین بازگردانده است.به گزارش تارنمای مالایی میل، وکیل 11 نفر مسلمان اویغوری اعلام کرد که این افراد بدون توجه به درخواست چین برای بازگرداندن آنها، مجوز عزیمت از مالزی به ترکیه را دریافت کرده و به این کشور رفتند.گزارش های رسانه ای حاکی از آزار و اذیت مسلمانان اویغور در چین بوده است.برخی منابع رسانه ای از بازداشت هزاران نفر از مسلمانان این منطقه خبر دادند که پکن این موضوع را رد کرده است.آساق **1599**1485            "}