{"onTitr":"","titr":" بوشهر تنها استان بدون استخر دانش آموزی در کشوراست","describe":" بوشهر- ایرنا- مدیرکل آموزش و پرورش استان بوشهر گفت: این استان با وجود همه پیگیری ها تنها استان بدون استخر دانش آموزی در کشور است.", "text":"به گزارش ایرنا، ناصر کرمی روز چهارشنبه در گردهمایی کارشناسان حوزه معاونت تربیت بدنی و سلامت آموزش و پرورش استان بوشهر افزود: با وجود همه استعدادها و ظرفیت های موجود در استان بوشهر و تلاش و پیگیری مسئولان در این بخش ولی هنوز موفق به راه اندازی استخر دانش آموزی در این استان نشده ایم.وی بیان کرد: در سال تحصیلی گذشته آموزش و پرورش استان بوشهر در حوزه تربیت بدنی و سلامت با وجود همه کمبود ها موفق عمل کرده است و بی شک این موفقیت ثمره زحمت کارشناسان این حوزه در شهرستان ها و مناطق است.کرمی ادامه داد: شهرستان ها و مناطق از اثرات این ساحت تربیتی غافل نبوده و در استان طرح های مختلفی در راستای نهادینه کردن این بخش همچون المپیاد های ورزشی، جشنواره نوجوان سالم، کارگاه های آموزشی و دیگر طرح های مربوط اجرا شده است.مدیرکل آموزش و پرورش استان بوشهر گفت: از 300 نیروی استخدامی 30 نیرو معادل 10 درصد آن به حوزه تربیت بدنی و سلامت اختصاص داده شد که از این تعداد تاکنون 25 نفر جذب آموزش و پرورش استان شدند و این حوزه سهمیه استخدامی در دانشگاه فرهنگیان نیز داشته است.معاون تربیت بدنی و سلامت آموزش و پرورش استان بوشهر یادآور شد: برای دستیابی به اهداف تربیتی دانش آموزان، برنامه محوری و استفاده بهینه از بودجه تامین شده برای حوزه تربیت بدنی و سلامت ضروری است.حسن قلندری با بیان اینکه مسئولان شهرستان را باید نسبت به ورزش دانش آموزی حساس کرد افزود: در مقوله ورزش دانش آموزی با همکاری بعضی از فرمانداری ها و شهرداری های استان از لحاظ تجهیزات رشد نسبی داشته ایم.وی با اشاره به اینکه نرخ فضای رو بسته ورزشی برای دانش آموزان دختر استان بسیار پایین است و باید مسئولان به آن توجه داشته باشند افزود: در یک مدرسه 600 دانش آموزی دخترانه یک سالن ورزشی احداث نشده است در صورتی که در بعضی از مناطق، سالن های ورزشی بدون استفاده است و یا برای استفاده افراد اندکی است.قلندری اضافه کرد: حدود 20 درصد جمعیت یک منطقه را دانش آموزان آن تشکیل می دهند و اگر بودجه ای در حوزه سلامت به تصویب می رسد باید توجه ویژه ای به این قشر شود.وی اضافه کرد: اولویت اصلی حوزه تربیت بدنی و سلامت آموزش و پرورش استان زنگ ورزش است و این زنگ باید نقش تربیتی و مهارت آموزی برای دانش آموزان داشته باشد. معاون تربیت بدنی و سلامت آموزش و پرورش استان اظهار داشت: اگر سیستمی بخواهد به سمت استاندارد های جهانی پیش رود ضرورت دارد توجه ویژه ای به ورزش دانش آموزی داشته باشد این درحالی است که امروز در کتاب های درسی نیز بخوبی به اهمیت زنگ ورزش اشاره نشده است.این مقام مسئول افزود: اگر قصد بر فرهنگ سازی ورزش باشد زنگ ورزش برای دانش آموزان ابتدایی دوره اول اهمیت بیشتری دارد.وی با اشاره به اینکه شهرستان ها و مناطق مسائل بهداشتی در بوفه ها را جدی بگیرند و رویه خود را به سمت استانداری سازی در این مقوله پیش ببرند بیان داشت: طبق بازدید های سر زده عوامل بهداشت، آموزش و پرورش استان بوشهر جزو 10 استان برتر از لحاظ استاندارد سازی بوفه ها بوده است.قلندری بیان کرد: تغذیه و خواب دانش آموزان از مسائل بسیار مهم است که استان بوشهر به دلیل کم تحرکی و سبک زندگی اشتباه از این موارد غافل است.وی اظهار داشت: در سال پیش رو طرح نماد در شهرستان های بوشهر، دشتستان و دشتی اجرا می شود.6047/6043            "}