{"onTitr":"","titr":" 4 هزار میلیارد تومان کالای قاچاق کشف شد","describe":" تهران- ایرنا- جانشین فرمانده نیروی انتظامی گفت: ارزش ریالی کشفیات کالاهای قاچاق در 6 ماه نخست امسال حدود 4 هزار میلیارد تومان برآورد شده است که در مقایسه با زمان مشابه سال گذشته، 99 درصد افزایش داشته است.", "text":"به گزارش خبرنگار اجتماعی ایرنا، سردار سرتیپ اسکندر مومنی روز چهارشنبه در همایش کارآگاهان پلیس آگاهی افزود: بر این اساس کل پرونده های قاچاق کالا پنج درصد و پرونده های بالای 500 میلیون تومان حدود 50 درصد افزایش داشته است.وی با بیان اینکه رویکرد کارآگاهان باید بر اساس کار اطلاعاتی و تمرکز بر پرونده های بزرگ باشد، افزود: در حوزه جعل 2 درصد و کلاهبرداری 25 درصد نسبت به سال گذشته کاهش داشته ایم.سردار مومنی با بیان اینکه از لحاظ امنیتی در شرایط قابل قبول و مطلوبی در مقایسه با سال گذشته هستیم و به عبارتی ایران 97 امن تر از ایران 96 است، اظهار داشت: احساس امنیت در بین مردم مشهود است و طبق نظرسنجی 87 درصد مردم از امنیت عمومی و داخلی رضایت دارند.جانشین فرمانده نیروی انتظامی افزود: بر اساس آمار و اطلاعات موجود جرایم خشن و جنایی در کشور کاهش داشته و در مقابل کشفیات در بیشتر بخش ها افزایش یافته است.سردار مومنی اظهار داشت: بر همین اساس سرقت از طلافروشی ها 17 درصد، بانک ها 71 درصد، جرایم مسلحانه 11 درصد، قتل 13 درصد، تجاوز به عنف 23 درصد کاهش داشته و کشفیات سلاح نیز نسبت به سال گذشته افزایش یافته است. وی گفت: در سرقت موتورسیکلت سه درصد افزایش داشته ایم، امسال همچنین در درگیری با قاچاقچیان و اشرار و قانون شکنان 54 درصد در مقایسه با سال گذشته افزایش داشته ایم که بیشتر این درگیری ها در مرزها بوده است.سردار مومنی اظهار داشت: طی این مدت همچنین هلاکت اشرار 11 درصد افزایش یافته است و در مقابل تعداد شهدا 26 درصد کاهش داشته ایم.جانشین فرمانده ناجا افزود: طی این مدت همچنین 360 تن کشفیات انواع مواد مخدر داشته ایم که در مقایسه با سال قبل دارای افزایش است. این آمار و اطلاعات نشانگر تخصصی شدن اقدامات حرفه ای نیروی انتظامی است.اجتمام*1933*1834            "}