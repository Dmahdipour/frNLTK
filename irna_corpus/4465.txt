{"onTitr":"","titr":" توزیع کالاهای اساسی با نرخ مصوب در کلاله،بازار را متعادل کرد","describe":" گنبدکاووس – ایرنا – رئیس اداره صنعت، معدن و تجارت کلاله گفت: با انجام تمهیدات لازم و با هدف مبارزه با گرانفروشی، کنترل قیمت ها و تنظیم بازار، توزیع کالاهای اساسی به نرخ مصوب در این شهرستان آغاز شده که به متعادل شدن عرضه و تقاضای این کالاها در بازار منجر شده است.", "text":"خداقلی بایندری مقدم روز دوشنبه درگفت و گو با خبرنگارخبرگزاری جمهوری اسلام ازتوزیع پنج تن رب گوجه به نرخ مصوب دراین شهرستان خبرداد و افزود: رب گوجه به اندازه کافی دراختیار چهارعامل فروش قرار گرفته و هر قوطی به نرخ مصوب 90 هزار ریال به شهروندان عرضه می شود. وی همچنین از توزیع روغن نباتی به نرخ مصوب دراین شهرستان حبرداد و اظهارداشت: علاوه برروغن نباتی توزیع شده، دوهزار و 500 کیلوگرم روغن نباتی به نرخ مصوب از طریق عاملین فروش به شهروندان درحال عرضه است. به گفته رئیس اداره صنعت، معدن و تجارت کلاله براساس نرخ مصوب تنظیم بازار، روغن نباتی 5کیلوگرمی لادن به نرخ 385هزار ریال، 1.5 لیتری به نرخ 148 هزار ریال و روغن 810 گرمی معمولی به نرخ 55 هزار ریال عرضه می شود. بایندری مقدم خاطرنشان کرد: برنامه ریزی های لازم برای تامین کالاهای موردنیاز مردم صورت گرفته و کمبودی در زمینه تامین و توزیع کالاهای اساسی دراین شهرستان وجود ندارد. وی همچنین ازمردم درخواست کرد از خرید بیش از مصرف خانوار و انبار کردن کالاها خودداری کنند تا زمینه سوء استفاده برخی افراد برای اجحاف و گرانفروشی به مردم فراهم نشود. شهرستان کلاله با 130هزار نفر جمعیت در شرق استان گلستان واقع است./1860/7478            "}