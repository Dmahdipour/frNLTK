{"onTitr":"","titr":" مرحله نهایی رزمایش محرم در کامیاران برگزار می شود","describe":" سنندج - ایرنا - فرمانده نیروی زمینی سپاه گفت: مرحله نهایی رزمایش محرم نیروی زمینی سپاه روز یکشنبه 15 مهر در ارتفاعات شاهو منطقه کامیاران برگزار می شود.", "text":"به گزارش ایرنا از سپاه نیوز، سردار سرتیپ پاسدار محمد پاکپور افزود: پس از برگزاری 2 رزمایش امنیتی در جنوب شرق و رزمایش امنیتی سال گذشته در منطقه اشنویه و ارتفاعات کفارستان که دارای نتایج بسیار خوبی بود، مرحله نهایی رزمایش امنیتی محرم  در ارتفاعات شاهو برگزار می شود.وی اظهار داشت: مرحله نخست این رزمایش با استفاده از 70 درصد یگان های قرارگاه حمزه سید الشهدا ‌(س) مستقر در کردستان از پنج روز گذشته آغاز و روز یکشنبه مرحله نهایی آن به انجام می رسد.فرمانده نیروی زمینی سپاه تاکید کرد: مراحل انجام این رزمایش با فراخوان گردان های بسیج بیت المقدس، ‌امام حسین (ع)، کوثر استان کردستان آغاز و همزمان یک مرحله رزمایش دفاع شهری با حضور یگان های انتظامی، مرزبانی و بسیجیان انجام گرفت که در ارتفاعات شاهو استان کردستان و منطقه کامیاران مرحله نهایی آن انجام می شود.سردار پاکپور با تشریح اهداف رزمایش محرم یادآور شد: در این رزمایش امنیتی نیروهای عمل کننده آموزش های خود را در یک میدان واقعی تمرین کرده و همزمان مناطق مورد علاقه ضد انقلاب را نیز پاکسازی خواهند کرد. فرمانده قرارگاه حمزه سید الشهدا (س) نیز پیرامون برگزاری رزمایش محرم گفت: مردم و جوانان غیور استان کردستان سال های متمادی در کنار رزمندگان اسلام همیشه حاضر به مبارزه بوده اند.سردار سرتیپ پاسدار محمدتقی اصانلو افزود: با گذشت 40 سال از انقلاب، پیشمرگان  کُرد به صورت فعال برای مبارزه با عوامل ضد انقلاب حاضر و آماده هستند که این مهم نشانگر حضور فعال و حماسی مردم و بسییجان این استان در فراخوان سراسری  نیروهای بسیج است.وی تاکید کرد: شهدای پیشمرگ کردستان با تقدیم خون خود امنیت را به این مناطق هدیه دادند و همه ما باید قدردان این عزیزان باشیم.سردار اصانلو یادآور شد: در حقیقت شهدای این مناطق جزو شهدای شاخص کشور هستند که در راه دفاع از انقلاب اسلامی خون خود را هدیه کرده اند.شهرستان کامیاران با 102 هزار نفر جمعیت در 65 کیلومتری جنوب سنندج واقع شده است.7349/9102            "}