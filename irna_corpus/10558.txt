{"onTitr":"","titr":" حمله موشکی سپاه به تروریست ها نمایشگر اقتدار ایران بود","describe":" قزوین - ایرنا - رییس شورای اسلامی شهر قزوین گفت: حمله موشکی سپاه به مواضع تروریست ها در سوریه که در پاسخ به جنایت آنان در اهواز انجام شد، نمایشگر اقتدار جمهوری اسلامی ایران بود.", "text":"به گزارش ایرنا، حکمت الله داودی سه شنبه شب در نشست صحن علنی پارلمان محلی قزوین که با حضور مدیرعامل و معاونان جمعیت هلال احمر قزوین برگزار شد با اشاره به حمله موشکی سپاه پاسداران که از کرمانشاه که باقی مانده گروه های تروریستی را در سوریه هدف قرار داد،افزود: پاسخ سپاه به حادثه تروریستی اهواز درسی بود برای همه کسانی که دل به چنین اقدامات کوری بسته بودند.ریس شورای اسلامی شهر قزوین ادامه داد: همچنین این اقدام پیامی برای کشورهایی بود که تصور می‌کردند با پیوستن به استکبار جهانی می‌توانند در منطقه قدرت نمایی کنند.وی در ادامه با قدردانی از خدمات امدادی انجام شده توسط هلال احمر، گفت: این مجموعه در همه حوادث طبیعی و غیر طبیعی تلاش می‌کند و توانسته بسیاری از انسان ها را از مرگ حتمی نجات دهد‌.رییس شورای اسلامی شهر قزوین گفت: خدمات هلال احمر در حوادث طبیعی و غیرطبیعی و نجات انسان ها مثال زدنی بوده و اجر آن با هیچ پاداش مادی قابل جبران نیست.وی با اعلام آمادگی شورای اسلامی شهر قزوین در حمایت از هلال احمر گفت: در یک سال گذشته با مصوبه پارلمان محلی 420 میلیون ریال برای تهیه سبدهای غذایی به این جمعیت در قزوین اختصاص یافته است.نایب رئیس شورای اسلامی شهر قزوین نیز در این نشست گفت: جمعیت هلال احمر در حوزه آموزش شهروندی و سخت افزاری امکانات خوبی فراهم کرده است که می تواند در ارتقای فعالیت ها و کاهش خسارات حوادث طبیعی و غیرطبیعی موثر باشد. مهدی عبدالرزاقی افزود: شورای پنجم نیز آمادگی لازم برای همکاری در مباحث مربوط به آموزش و سرمایه گذاری را در این خصوص دارد.سیده منیره قوامی سخنگوی شورای اسلامی شهر قزوین نیز گفت: شورای شهر می‌تواند فعالیت های مشترک بسیاری با هلال احمر به خصوص در زمینه آموزش شهروندی، داشته باشد.مهدیه سادات قافله باشی دبیر شورای اسلامی شهر قزوین نیز اظهار داشت: در راستای فعالیت های امدادی و ارائه خدمات بشر دوستانه به ساکنان مناطق محروم، حاشیه نشینان و نواحی منفصل شهری، می توان از ظرفیت های هلال احمر استفاده کرد.زهرا یوسفی نیز دیگر عضو شورای اسلامی شهر قزوین بود که در خصوص این فعالیت ها گفت: طرح استخر رو باز بانوان که توسط هلال احمر ارائه شد طرح خوبی است که به زنان امکان استفاده از نور خورشید را که بسیار ضروری است، می‌دهد.احد چگینی دیگر عضو شورای اسلامی شهر قزوین نیز گفت: مردم و خیران می‌توانند اموالی را که قصد وقف آن ها را دارند به هلال احمر اختصاص دهند و وقف این نهاد کنند.سعید دقیقی، دیگر عضو شورای اسلامی شهر قزوین نیز اظهار داشت: هلال احمر یک نهاد مردمی است که خدمات آن برای مردم ملموس و فراموش نشدنی است.محسن حق شناس از دیگر اعضای شورای اسلامی شهر قزوین نیز گفت: با استفاده از ظرفیت بالقوه شهرداری و هلال احمر می‌توانیم به  حوزه آموزش مانور محور به صورت عملی ورود کنیم.7388*3013            "}