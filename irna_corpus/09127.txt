{"onTitr":"","titr":" اشتغال، مهمترین دغدغه معلولان خاتم","describe":" یزد- ایرنا- معلولان در پشت دیوارهای بلند تنهایی، اسیر چنگال مشکلاتی هستند که نداشتن اشتغال، نامناسب بودن معابر شهری و نگاه متفاوت جامعه به آنها از مهمترین آنها است.", "text":"شهرستان خاتم حدود 700 معلول دارد که از این تعداد 234 نفر معلول جسمی و حرکتی، 103 معلول اعصاب و روان، 106 نفر نابینا و کم بینا، 62 نفر معلولان شنوایی و گفتار و 195 نفر نیز معلول دهنی هستند.قصه رنج و درد آنها طولانی است اما به کم ها نیز قانع بوده و تنها حق زندگی همانند دیگر مردم جامعه را خواستار هستند و استقلال مالی و اشتغال را موجب اعتماد به نفسشان می دانند.در شهرستان خاتم، کمتر از 40 درصد مکان های اداری و بانک ها مناسب سازی شده اند ضمن آنکه کمبود خدمات درمانی برای این قشر خاص و همچنین نبود هیچ امکانات تفریحی و رفاهی موجب شده تا برخی از آنها تنهایی و گوشه نشینی را انتخاب و خود را دور از جامعه شهری نگه دارند.آنها معلولیت را پایان زندگی نمی‌دانند و این نقص را نوعی موهبت الهی تلقی می‌کنند که با شکوفایی سایر ابعاد وجودی جبران می شود.نماینده جامعه معلولان شهرستان خاتم با بیان اینکه مناسب سازی معابر شهرستان، مطلوب نیست گفت: مناسب سازی ها موجب می شود تا معلولان بدون نیاز به کمک دیگران بتوانند فعالیت ها و کارهای روزمره خودشان را انجام دهند.'اعظم ساطوریان'، اشتغال را یکی از مهمترین نیازهای این قشر دانست و افزود: وام های اشتغالزایی از طرف اداره بهزیستی به معلولان تعلق گرفته اما این قشر نمی توانند به تنهایی کارآفرینی کرده و با این میزان وام  اشتغال ایجاد کنند.وی یادآور شد: می طلبد تا مسئولان نسبت به این قشر خاص توجه بیشتری داشته و اشتغال را از اولویت های انها بدانند و در جهت رفع آن گام بردارند.این معلول جسمی حرکتی خاطرنشان کرد: نگاه متفاوت جامعه به این افراد موجب شده آنها خود را جدای از جامعه بدانند و از نظر روحی نیز آسیب ببینند از این رو تغییر نگاه مردم به این افراد نیاز به فرهنگ سازی دارد چرا که این افراد نیز حق دارند تا در جامعه زندگی کنند.رئیس اداره بهزیستی شهرستان خاتم نیز با بیان اینکه مناسب سازی معابر شهر در بخش اعظم پیاده روها و ادارات انجام شده افزود: به صورت منظم جلساتی با مسئولان در جهت بهتر شدن معابر سطح شهر برگزار می کنیم.احمد تکتاز تصریح کرد: در بخش مسکن نیز چنانچه معلولان توانایی آن را داشته باشند می توانند از کمک های خوب مالی توسط این سازمان در شهرستان برخوردار شوند.وی بیان کرد: در روستاهای شهرستان نیز جهت تامین برخی از نیازهای معلولان، طرح هایی همجون سی بی آر(توانبخشی معلولان مبتنی بر آموزش مهارت های زندگی) همکاری بهورزها و تسهیل گران در این زمینه استفاده می کنیم.تکتاز همچنین سطح تحصیلات معلولان این منطقه را بسیار خوب دانست و افزود: این افراد جزو موفق های این جامعه در سطح استان هستند و برخی از آنها نیز در بخش های هنری فعالیت های خوبی را انجام می دهند.این مسئول از کمک بهزیستی به این افراد برای ادامه تحصیل خبر داد و گفت: چنانچه بخواهند در سطح عالیه تحصیل کنند کمک های خوبی به آنها خواهد شد.شهرستان خاتم با 40 هزار نفر جمعیت در فاصله 240 کیلومتری جنوب شهر یزد واقع شده است.7534/ 6197            "}