{"onTitr":"","titr":" روزانه 53 تولد در استان بوشهر ثبت می شود","describe":" بوشهر- ایرنا- مدیر کل ثبت احوال استان بوشهر گفت: درنیمه نخست امسال 9 هزار و 869 نوزاد در این استان بوشهر متولد شده اند و روزانه به طور میانگین 53 نفر تولد ثبت شده است.", "text":"به گزارش ایرنا، کیامرث صالحی نیا روز شنبه در جمع خبرنگاران افزود: از این شمار پنج هزار و 135 نوزاد پسر و چهارهزار و 734 نوزاد دختر هستند و نسبت جنسی موالید در نیمه نخست امسال در استان بوشهر 108 بوده به این معنی که به ازای تولد هر 100 دختر، 108 پسر  به دنیا آمده است.وی با اشاره به فراوانی نام‌های نیکو و مذهبی در استان بوشهر اضافه کرد: محمد، حسین، علی، امیرعلی و امیرحسین به ترتیب بیشترین نام های انتخابی برای پسران و نام های فاطمه، زهرا، زینب، رقیه و حلما بیشترین نام های انتخابی خانواده‌های بوشهری برای دختران بوده است.مدیر کل ثبت احوال استان بوشهر گفت: همچنین در این مدت چهار هزارو 300 فقره ازدواج در استان ثبت شده که میانگین سن ازدواج برای مردان 27.7 و برای زنان 22.9 سال و بیشترین ازدواج ها در میان مردان در گروه سنی 25 تا 29 سال و زنان 20 تا 24 سال به ثبت رسیده است.وی در مورد آمار طلاق گفت: در نیمه نخست امسال 881 مورد طلاق در استان بوشهر به ثبت رسید که میانگین سن طلاق در مردان 35.6 و در زنان 30.8 سال بوده است.صالحی نیا بیان کرد: بیشترین طلاق ها مربوط به زوجینی است که طول مدت زندگی مشترک آنها کمتر از یک سال بوده است.وی با بیان اینکه تا پایان شهریورماه امسال یکهزار و 784 مورد فوت در استان بوشهر به ثبت رسیده است بیان کرد: نسبت جنسی وفات در این استان 130 است به این معنی که به ازای فوت هر 100 زن 130 مرد فوت کرده اند.6047/6043            "}