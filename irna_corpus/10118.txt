{"onTitr":"","titr":" صعود سرخابی های در رده بندی باشگاههای جهان","describe":" تهران - ایرنا - تیم های پرسپولیس و استقلال در جدید‌ترین رده‌بندی بهترین‌ تیم‌های فوتبال باشگاهی جهان که در سایت کلاب ‌ورلد رنکینگ اعلام شد، به ترتیب در رده های اول و دوم باشگاههای ایران و 191 و 197 جهان ایستادند.", "text":"به گزارش روز چهارشنبه ایرنا، در این رده بندی پرسپولیس 3096 امتیاز گرفت هفت پله صعود کرد و از رده 198 به 191 جهان رسید. همچنین تیم استقلال تهران با کسب 3029 امتیاز و با دو پله صعود در رده 197 قرار گرفت. رده بندی قبلی مربوط به هفته گذشته است. در این رده بندی تیم ذوب‌آهن اصفهان با 2196 امتیاز و 10 پله صعود در رده 286 قرار گرفت و تراکتورسازی تبریز با 1005 امتیاز و 5 پله صعود در رده 556 جهان ایستاد. اما تیم سایپا در این رده بندی 9 پله سقوط کرد و در رده 508 جهان جای گرفت.در این رده بندی تیم «چونبونگ هیوندای موتوز» کره جنوبی با 7240 امتیاز در جایگاه 35 جهان و بهترین تیم باشگاهی در قاره آسیا است.  تیم «سوون سامسونگ» کره جنوبی نیز با 6234 امتیاز و جایگاه 50 ، دومین تیم برتر قاره کهن است. در این گزینش تیم فوتبال رئال مادرید اسپانیا با 15489 امتیاز بهترین تیم جهان است و بارسلونا با 14501 امتیاز و اتلتیکومادرید با 13306 به ترتیب در جایگاه های دوم و سوم قرار دارند.تیم فوتبال پرسپولیس شب گذشته در بازی رفت نیمه نهایی لیگ قهرمانان آسیا  مقابل السد قطر در شهر دوحه موفق شد حریف خود را با یک گل شکست دهد.دیدار برگشت این دو تیم اول آبان ماه برگزار می شود.ورزشی**9029**1584            "}