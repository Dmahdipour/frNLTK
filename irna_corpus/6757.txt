{"onTitr":"","titr":" 270 هزار لیتر آب در آبشخورهای حیات وحش گچساران توزیع شد","describe":" گچساران- ایرنا - رئیس اداره حفاظت محیط زیست گچساران گفت: 270 هزار لیتر آب از ابتدای امسال تاکنون در آبشخورهای حیات وحش این شهرستان توزیع شده است.", "text":"ولی رمضانی روز شنبه در گفت و گو با خبرنگار ایرنا افزود: این مقدار آب در حدود 25 آبشخور که در نقاط مختلف این شهرستان احداث شده توزیع شد.وی بیان کرد: این آبشخورها محل تامین آب انواع پرندگان و پستانداران است تا در مواقع بحرانی مشکلی برای آب مورد نیاز خود نداشته باشند.رمضانی اظهار داشت: عمده این آبشخورها در محل پایین دست رودخانه ها یا چشمه های دارای آب دائمی یا فصلی احداث شده است.وی ابراز کرد: آب مورد نیاز آبشخورهای حیات وحش مناطق حفاظت شده حوزه شهرستان گچساران بوسیله یک دستگاه تراکتور  از محل چاه های کشاورزی تامین می شود.رمضانی تصریح کرد: بیش از 80 حلقه چشمه در مناطق حفاظت شده شهرستان وجود دارد که به دلیل خشکسالی‌های چند سال اخیر  80 درصد انها خشک شده است.وی ابراز کرد: چشمه هایی که حیات وحش از آن استفاده می کنند از سوی محیط بانان منطقه هر ماه یکبار لایه روبی می شود.وی با بیان اینکه این شهرستان دارای سه منطقه حفاظت شده است تصریح کرد: 13 محیط بان کار حفاظت از مناطق حفاظت شده این شهرستان را بر عهده دارند.کوه خامی با مساحت بیش از 26 هزار هکتار، کوه سرخ با 32 هزار هکتار و کوه دیل با 10 هزار هکتار مساحت از جمله مناطق حفاظت شده شهرستان‌های گچساران و باشت محسوب می‌شوند.2082/1662            "}