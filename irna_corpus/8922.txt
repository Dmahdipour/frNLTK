{"onTitr":"","titr":" سال زراعی گذشته 410 میلیمتر باران در بروجرد بارید","describe":" بروجرد - ایرنا - رئیس اداره هواشناسی بروجرد گفت: 410 میلیمتر بارش باران در سال زراعی 96- 97 در بروجرد ثبت شده که پیش بینی می شود این مقدار در سال زراعی جاری به 450 میلیمتر برسد.", "text":"بهروز یاراحمدی روز پنجشنبه در گفت وگو با خبرنگار ایرنا افزود: بارش باران های پاییزی هر ساله دراین شهرستان از آبان و آذر ماه شروع می شود که پیش بینی می شود امسال بارش ها از نیمه مهرماه آغاز شود.وی اظهارداشت: از کشاورزان و چغندرکاران درخواست می شود هرچه سریعتر محصولات پاییزی را کشت کنند و برداشت محصولات را نیز تا قبل از بارش باران و خیس شدن زمین انجام دهند.رئیس اداره هواشناسی بروجرد بیان کرد: از فردا شب 13مهر ماه شاهد بارش پراکنده باران در آسمان شهرستان خواهیم بود.یاراحمدی با اشاره به اینکه دمای فعلی هوای این شهرستان 22 درجه بالای صفراست، اضافه کرد: حداقل و حداکثر دمای هوا در بروجرد  14 و 30 درجه بالای صفرخواهد بود.وی ادامه داد: آسمان بروجرد تا 24ساعت آینده نیمه ابری همراه با وزش باد و رگبار پراکنده باران همراه خواهد بود.6052/7273            "}