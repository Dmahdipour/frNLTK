{"onTitr":"","titr":" بیست و یکمین جشنواره قصه گویی در قزوین آغاز شد","describe":" قزوین - ایرنا -  مرحله استانی بیست و یکمین  دوره جشنواره قصه گویی  روز دوشنبه  به مناسبت روز کودک در کانون پرورش فکری کودک و نوجوان قزوین  آغاز شد.", "text":"به گزارش ایرنا  در این جشنواره که در 2 بخش عمومی شامل قصه گویی خلاق و 90 ثانیه ای و بخش تخصصی شامل قصه گویی کلاسیک و خلاق ،  کارگاه های تخصصی و مقالات برگزار می شود بیش از 360نفر از سراسر استان شرکت کرده اند.در مدت 2 روز برگزاری این جشنواره که اختتامیه آن در روز 18مهرماه خواهد بود 40نفر قصه گویی خواهند کرد و در آخر، پنج برگزیده در بخش تخصصی از بین زنان و مردان ، سه برگزیده از میان پسران و دختران و سه برگزیده از میان پدربزرگ ها و مادربزرگ ها  معرفی و به مرحله منطقه ای جشنواره راه پیدا می کنند.'دنیای مدرن ، عصر ارتباطات و حیات قصه ها' ، 'قصه گویی ، تجربه اجتماعی  و روابط انسانی' ، 'قصه گویی ، رسانه ، مهارت های زندگی' و 'قصه گویی ، تنوع و تبادل فرهنگی' محورهای چهارگانه آثار ارسال شده  به این جشنواره را تشکیل می دهند.جشنواره قصه گویی هر ساله در چهار مرحله استانی ، منطقه ای ، کشوری و بین المللی با رویکرد تمرین زندگی و قصه هایی از دل زندگی انسان ها اجرا می شود.7388/6012            "}