{"onTitr":"","titr":" کمک دولت بابت خسارت بلایای طبیعی چهار برابر شد","describe":" نوشهر- ایرنا - معاون رئیس جمهوری و رئیس سازمان برنامه و بودجه کشور گفت که دولت در نیمه اول امسال یکهزار و 48 میلیارد تومان بابت خسارت بلایای طبیعی هزینه کرد که چهار برابر سال گذشته است.", "text":"به گزارش خبرنگار ایرنا، محمدباقر نوبخت روز دوشنبه در بازدید از مناطق سیل زده غرب مازندران در گفت و گو با خبرنگاران در نوشهر افزود : پارسال 240 میلیارد تومان منابع اعتباری دولت بابت جبران خسارت حوادث طبیعی هزینه شده بود.معاون رییس جمهوری که صبح امروز برای بازدید از مناطق سیل زده مازندران به این استان سفر کرد، همچنین گفت که دولت برای رفع خرابی های ناشی از سیل اخیر در مازندران کمک می کند و بزودی این خرابی ها برطرف می شود.وی افزود:سیل اخیر خسارت زیادی در حوزه زیرساخت ها و ابنیه و نیز به واحدهای مسکونی مردم  وارد کرد که باید جبران شود.نوبخت توضیح داد: چهارشنبه هفته جاری در اولین نشست هیات دولت برای جبران خسارت های سیل تصمیم گیری و برنامه ریزی می شود تا علاوه بر کمک های بلاعوض، تسهیلات ارزان قیمت هم برای بازسازی خرابی ها اختصاص یابد.نوبخت با اعلام این که بر اساس نظر کارشناسان بارندگی شدید چند روز اخیر در استان های شمالی بویژه مازندران در نیم قرن گذشته بی سابقه بوده است، گفت: باید برای پیشگیری از سیل  از آبخیزداری در مناطق بالادست مراقبت کرد و همچنین  رودخانه ها را هم به موقع لایروبی نمود و زیرساخت ها نیز به شکل پیوسته باید مورد بازدید قرار گیرد .وی با اشاره به اهمیت مسیر کمربندی نوشهر به چالوس و نیز تخریب پل در مسیر این راه ارتباطی شرق به غرب مازندران خواستار تسریع در اصلاح و بازسازی این پل در این مسیر ارتباطی شد .بارندگی شدید همراه با سیلاب روزهای جمعه و شنبه هفته جاری در مازندران خسارات زیادی به بخش های مختلف زیربنایی، راههای ارتباطی، تاسیسات برق رسانی ، آبرسانی و بناهای مسکونی منطقه وارد کرده است.   7078 /1602/1654            "}