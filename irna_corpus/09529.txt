{"onTitr":" سخنگوی کمیسیون امنیت ملی مجلس:    ","titr":" رای دادگاه لاهه اثبات حقانیت و منطق ایران است","describe":" تهران- ایرنا سخنگوی کمیسیون امنیت ملی و سیاست خارجی مجلس شورای اسلامی گفت: رای دادگاه لاهه سند دیگری برای اثبات حقانیت، منطق و استدلال جمهوری اسلامی ایران در برابر آمریکا است.", "text":"علی نجفی خوشرودی روز چهارشنبه در گفت و گو با خبرنگار پارلمانی ایرنا، درباره صدور رای دادگاه لاهه به نفع ایران افزود: این موفقیت بزرگ را به همه مردم ایران تبریک می گویم و در این راستا به تیم حقوقی و سیاسی ایران که به خوبی و منطقی مذاکرات را مدیریت کرده خسته نباشید می گویم.نجفی خوشرودی اضافه کرد: رای دادگاه لاهه نشان داد آمریکا نمی تواند به جمهوری اسلامی  ضربه بزند و سازمان های بین المللی همه به این اقدام آمریکا آگاه هستند.وی افزود: در رای اولیه دیوان لاهه تاکید شده براساس عهدنامه مودت میان ایران و آمریکا، ایالات متحده باید در چارچوب بشردوستانه دست از محدودیت ها علیه ایران بردارد که از جمله این محدودیت ها می تواند به خروج آمریکا از برجام اشاره کرد.سخنگوی کمیسیون امنیت ملی و سیاست خارجی مجلس تاکید کرد: این رای نشانه این است که آمریکا باید از محدودیت هایی که تاکنون برای ایران و حقوق ملت ایران اعمال کرده دست بردارد.نماینده مردم بابل در مجلس گفت: دیوان در رای خود به این اشاره دارد که براساس تعهدات عهدنامه مودت آمریکا باید محدودیت های اعمال شده دارویی، بشردوستانه، هوانوردی و کشاورزی علیه ایران را بردارد.نجفی خودشرودی اضافه کرد: این رای فرصتی است تا ایران به جهانیان نشان دهد همواره منطق و عقلانیت را اصل قرار می دهد و در هنگام مواجهه با محدودیت ها از مجاری بین المللی برای استیفای حقوق خود استفاده می کند.به گزارش ایرنا، دیوان بین المللی دادگستری روز چهارشنبه رای قرار موقت خود درباره دعوای جمهوری اسلامی ایران علیه ایالات متحده آمریکا را صادر و اعلام کرد: دولت ایالات متحده ملزم است طبق تعهدات بین المللی خود وفق عهدنامه 1334 مودت، روابط اقتصادی و حقوق کنسولی، موانع ناشی از اقداماتش به موجب تصمیم هشتم می 2018 (18 اردیبهشت 1397) در ارتباط با صادرات اقلام دارو و تجهیزات پزشکی، اقلام غذایی و کشاورزی و قطعات و تجهیزات هواپیما به جمهوری اسلامی ایران را برطرف کند.صدور رای موقت از سوی دیوان بین المللی دادگستری فارغ از اجرا یا اجرانشدن آن توسط آمریکا، یک موفقیت حقوقی برای جمهوری اسلامی ایران محسوب می شود که بر حقانیت کشورمان صحه می گذارد.به گزارش ایرنا، تحریم ها در سال های اخیر به عنوان یک ابزار در دست رژیم سلطه همواره جان ملت ها را نشان گرفته و با خطر روبرو کرده است به نحوی که آمریکا برای تحمیل نظرات خود از آن به عنوان یک ابزار در اختیار سوء استفاده می کند.اعمال تحریم های مختلف توسط ایالت متحده با عناوین و بهانه هایی همچون حمایت از تروریسم و حقوق بشر دستاویزی است تا این کشور برای تحمیل نظرات خود از این حربه بهره بگیرد.واکنش ها به این رای دیوان لاهه نشان از یک موفقیت و دستاورد در نظام حقوقی دارد اما باید آن را چالش جدیدی برای مشروعیت تحریم های غیرقانونی و یک جانبه آمریکا علیه کشورهای مختلف از جمله جمهوری اسلامی ایران دانست.سیام*3061*1535            "}