{"onTitr":"","titr":" مدیر فوتبالی استقلال: باشگاه درباره طارق همام تصمیم می گیرد","describe":" تهران - ایرنا - «اصغر حاجیلو» مدیر فوتبالی باشگاه استقلال گفت: باشگاه باید درباره  رفتار غیر حرفه ای «طارق همام» که برای تیم سابقش به میدان رفته تصمیم بگیرد.", "text":"مدیر فوتبالی باشگاه استقلال روز پنجشنبه در گفت و گو با خبرنگار ورزشی ایرنا پیرامون رفتار غیر حرفه ای طارق همام  که در 2 بازی استقلال در جام حذفی و لیگ برتر مقابل نفت مسجد سلیمان به دلیل آسیب دیدگی به میدان نرفت اما با سفر به عراق در یک بازی دوستانه 90 دقیقه برای نیروی هوای بازی کرد، گفت : رفتار او اشتباه بود و باید باشگاه استقلال درباره این کار تصمیم گیری کند.وی با اشاره به اینکه ورزشگاه تختی تهران مناسب برگزاری بازی استقلال و سایپا در چهارچوب جام حذفی نیست، گفت: چندی پیش اعلام شد ورزشگاه تختی نیاز به بازسازی دارد و حالا نمی دانم آیا در این مدت کوتاه، ورزشگاه تختی بازسازی شده است یا خیر؟او افزود: واقعا اگر ورزشگاه تختی آماده برگزاری بازی مهمی چون دیدار استقلال و سایپا شده که مشکلی نیست اما اگر این اتفاق نیفتاده باشد، بازی کردن برای هر 2 تیم در یک زمین نامناسب سخت و دشوار است.مدیر فوتبالی باشگاه استقلال با انتقاد از حرف های علیرضا مرزبان سرمربی تیم نفت مسجدسلیمان علیه او و مدیران استقلال، خاطرنشان کرد:  بحث خود را در مراجع قانونی پیگیری می‌کنیم ولی آقای مرزبان مگر می‌شود فحاشی بازیکن با تجربه تیم شما به کادرفنی استقلال را نادیده گرفت؟ آیا شلوغی مقابل رختکن استقلال و آن شرایط ورزشگاه را می‌شود نادیده گرفت؟ هرچیزی باید در جای خودش باشد.حاجیلو یادآور شد: گلایه ما نه برای بازی جام حذفی بلکه برای اتفاقات بازی لیگ برتر بود. به هرحال حریف ما در بازی حذفی شکست خورد و شاید فکر می‌کرد در لیگ جبران می‌کند و این مساله روی حساسیت بازی لیگ برتر اثر گذاشت.او ادامه داد: حتی چندتن از نیمکت نشینان نفت به کادرفنی ما بی احترامی می‌کردند. با بلندگو زمینه سازی برای توهین صورت می‌گرفت. خیلی برای ما توهین بازیکن آنها هم تعجب آور بود. شفر حتی در اخراجش هم مقصر نبود و در محوطه فنی خودمان بود و مرزبان آمده بود تا با او صحبت کند. ورزشی **م.ت**2024            "}