{"onTitr":" سه خبر از جاکارتا    ","titr":" سیفی پور به برنز پرتاب وزنه مردان رضایت داد","describe":" جاکارتا-ایرنا- مدال برنز پرتاب وزنه مردان به یونس سیفی پور در باززیهای پارراسیایی جاکارتا رسید.", "text":"به گزارش جمعه خبرنگار اعزامی ایرنا از جاکارتا، در رقابت های دوومیدانی امروز، در ماده پرتاب وزنه مردان کلاس F32 یونس سیفی پور نماینده کشورمان با ثبت رکورد 6 متر و 98 سانتی متر موفق به کسب مدال برنز شد. سیفی پور از 6 پرتاب خود 4 خطا داشت و بهترین رکوردش در پرتاب چهارم به ثبت رسید. در این ماده مدال طلا و نقره به پرتابگران عمانی رسید. **حذف اسلامی در دوی 5000 متر بازیهای پارااسیاییبا رای داوران حمید اسلامی در دوی 5000 متر از دور مسابقات حذف شد.در رقابت های دوومیدانی امروز، در دوی 5000 متر مردان کلاس T11 حمید اسلامی به عنوان نفر اول از خط پایان عبور کرد و حتی با پرچم ایران نیز دور افتخار زد اما در نهایت با رای داوران از دور مسابقات حذف شد.دلیل حذف اسلامی از سوی داوران این عنوان شد که او در مسیر دست نفر همراه خود را کشیده و جلوتر از او حرکت کرده است.در رقابت های این ماده ورزشکاران ژاپن مدال های طلا، نقره و برنز را از آن خود کردند.**پرتابگر پاراالمپیک: هدفم شکست رکورد پارالمپیک بود که به آن نرسیدم«حامد امیری» پرتابگر طلایی کشورمان در بازیهای پاراآسیایی گفت: هدف اول من بیشتر شکستن رکورد پارالمپیک بود تا کسب مدال طلا.حامد امیری پس از کسب مدال طلای رشته پرتاب نیزه بازیهای پاراآسیایی اظهار داشت: درشرایط سختی این مدال را به دست آوردم. من آمده بودم رکورد پارالمپیک را بشکنم که به این هدف نرسیدم.وی ادامه داد: من در این مسابقات در سه ماده شرکت کردم و در هر سه ماده با اعتبار آقای رضایی مربی ام حضور یافت. دوست ندارم این آخرین مسابقه من باشد اما دوست دارم با غرور ایرانی بودنم را فریاد بزنم.قهرمان طلایی کشورمان گفت: مسئولان باید تدابیر تازه ای بیندیشند که ورزشکار با آرامش روح و روان در مسابقات شرکت نماید.کاروان ورزشی ایران با 209 ورزشکار در این رقابت ها شرکت کرده است و تاکنون 134 مدال کسب کرده است که 30 مدال آن امروز برای کاروان ایران صید شده است.ورزشی ** 2052 ** 1528 **            "}