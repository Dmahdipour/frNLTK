{"onTitr":" رئیس سازمان حج و زیارت در گفت و گو با ایرنا:    ","titr":" هزینه صدور ویزای اربعین 234 هزار و 875 تومان شد","describe":" تهران- ایرنا- رئیس سازمان حج  و زیارت گفت: هزینه صدور ویزا برای زائران اربعین حسینی 234 هزار و 875 تومان شد که شامل هزینه های ویزا، بیمه و بهداشت و درمان می شود.", "text":"حمید محمدی روز پنجشنبه در گفت و گو با خبرنگار اجتماعی ایرنا اظهار داشت: با پیشنهاد رئیس بانک مرکزی مبنی بر کاهش 35 درصدی نرخ ارز زائران اربعین و اخذ موافقت رئیس جمهوری، این هزینه کاهش یافته است. وی در پاسخ به این سوال که آیا با کاهش نرخ صدور ویزای اربعین، در ارائه خدمات به زائران تغییر ایجاد خواهد شد، اظهار داشت: هیچ تغییری در خدمات درنظرگرفته شده برای زائران اعمال نخواهد شد.مرتضی آقایی مدیرکل دفتر برنامه ریزی و نظارت بر امور حج و زیارت سازمان حج نیز در گفت و گو با خبرنگار ایرنا از نام نویسی 350 هزار نفر در سامانه سماح برای شرکت در مراسم اربعین حسینی خبر داد. وی درخصوص افرادی که با نرخ قبلی اقدام به دریافت ویزا کرده اند، اظهار داشت: با توجه به هماهنگی های انجام شده، بعد از پایان مراسم اربعین مابه التفاوت مبلغ پرداخت شده، به آنان برگردانده خواهد شد. تاکنون به ترتیب در پنج استان تهران، خراسان رضوی، اصفهان، فارس و خوزستان بیشترین تعداد زائران در سامانه سماح ثبت نام کرده اند و در بین این استان ها بیش از 55 هزار زائر در استان تهران ثبت نام کرده اند که بیشترین تعداد است. صدور ویزا زائران از روز یکشنبه 15 مهرماه در کنسولگری ها و دفاتر موقت کنسولی عراق در سراسر کشور آغاز شده است. سامانه سماح از چهارم مهرماه برای نام‌نویسی متقاضیان سفر اربعین باز شده است و زائران می‌توانند برای دریافت ویزای اربعین همراه با پوشش بیمه‌ای و خدمات درمانی اقدام کنند.همچنین با هماهنگی های انجام شده، کار صدور ویزا در چهار کنسولگری در اهواز، تهران، کرمانشاه و مشهد و 19 دفتر موقت کنسولی عراق در سراسر کشور ادامه دارد. اجتمام*1933*1834            "}