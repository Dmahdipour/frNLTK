{"onTitr":"","titr":" برداشت گردو از باغ های نجف آباد 20 درصد کاهش یافت","describe":" اصفهان - ایرنا - برداشت گردو از باغ های شهرستان نجف آباد در سال جاری نسبت به سال قبل حدود 20 درصد کاهش داشته است.", "text":"کارشناسان کشاورزی و باغداران نجف آبادی خشکسالی ، کاهش منابع آبی و همچنین بروز آفت را از دلایل کاهش تولید گردو در این منطقه می دانند.بر اساس آمارهای منتشره امسال حدود 60 تن گردو در نجف آباد تولید شد که در مقایسه با سال های قبل حدود 15 تن کاهش داشته است. مسئول جهاد کشاورزی شهرستان نجف آباد  روز چهارشنبه در گفت و گو با ایرنا  سطح باغ های گردو در این  شهرستان را 50 هکتار اعلام کرد و گفت : متوسط عملکرد این باغ ها 1.2 تن در هر هکتار است. مجتبی مطهری افزود: درسال جاری به دلیل خشکسالی متوسط عملکرد گردو در هر هکتار حدود 20 درصد کمتر از سال های قبل است. وی گفت: رقم عمده گردو موجود در شهرستان ایرانی است و بیشترین سطح زیر کشت این محصول در منطقه مهردشت قرار دارد.وی مهمترین مشکلات موجود در تولید این محصول را  سرما زدگی، خشکسالی و کم‌آبی و نیز آفات مهمی از جمله کرم خراط در منطقه ذکر کرد. تعدادی از کشاورزان منطقه مهردشت شهرستان نجف آباد نیزعلت کم شدن محصولات کشاورزی از جمله گردو  را کاهش نزولات آسمانی وخشکسالی وآفات دانستند. این کشاورزان افزودند : پایین رفتن سطح  آبهای زیر زمینی ، سرما زدگی، خشکسالی، شوری آب  و آفات های نباتی محصول گردوی آنان را کاهش داده است. نجف آباد با 330 هزار نفر جمعیت در 30 کیلو متری غرب اصفهان قرار دارد.غ -ک /  6022            "}