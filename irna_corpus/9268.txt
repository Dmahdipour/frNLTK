{"onTitr":"","titr":" مخالفان سوری حضور نظامیان روس در منطقه حائل را نمی پذیرند","describe":" دمشق- ایرنا- گروه های مخالف سوری با حضور نظامیان روس در منطقه حائل خالی از سلاح در استان ادلب مخالف هستند.", "text":"به گزارش  چهارشنبه شب ایرنا، ناجی مصطفی سخنگوی گروه موسوم به جبهه آزادیبخش ملی در کانال تلگرام خود نوشت: نشستی طولانی با هم پیمان ترک درباره بندهای توافق اردوغان و پوتین درباره ادلب برگزار کردیم.وی افزود: ما با حضور روسیه در منطقه خالی از سلاح مخالفت کردیم و طرف ترک نیز قول داد این اتفاق رخ ندهد.تاکنون گروه های تروریستی فیلق الشام و جیش العزه نیز با حضور ترکیه در منطقه حائل و تحویل سلاح های سنگین خود مخالفت کرده اند.گروه تروریستی تحریرالشام (جبهه النصره) و گروه های هم پیمان آن که بر 70 درصد از منطقه حائل خالی از سلاح مسلط بوده بزرگترین مانع در مسیر اجرای این توافق به شمار می روند.گروه های تروریستی نگرانند در صورتی که از مواضع خود به عمق 20 کیلومتر عقب نشینی کنند و توافق روسیه و ترکیه شکست بخورد مواضع و مناطق تخلیه شده آن ها توسط دیگر گروه ها اشغال شود. 'ولادیمیر پوتین' رئیس جمهوری روسیه و 'رجب طیب اردوغان' همتای ترکیه ای وی دوشنبه گذشته در سوچی برای ایجاد یک منطقه حائل خالی از سلاح به عمق 15 تا 20 کیلومتر در خطوط تماس ارتش سوریه و تروریست ها به توافق رسیدند.شبد**خاورم**8005 **1010            "}