{"onTitr":"","titr":" قارچ خوراکی هلوگرام دار شد","describe":" تهران - ایرنا - مدیرکل دفتر امور گلخانه ها، گیاهان دارویی و قارچ خوراکی معاونت امور باغبانی اعلام کرد: با هدف اطمینان مردم از سلامت محصول، از ابتدای مهر ماه بیش از یک میلیون بسته قارچ خوراکی هولوگرام دار به بازار مصرف عرضه شده است.", "text":"به گزارش چهارشنبه ایرنا از وزارت جهاد کشاورزی، «غلامرضا تقوی» پیش بینی کرد: عرضه قارچ با داشتن برچسب هولوگرام تا پایان مهر ماه، به بیش از سه میلیون بسته برسد.وی اظهار داشت: با توجه به اینکه در ابتدای سال مصرف قارچ های سمی خودرو از عرصه های منابع طبیعی، باعث مسمومیت و مرگ تعدادی از مصرف کنندگان شد، طراحی و نصب هولوگرام روی بسته های فله ای قارچ خوراکی و بسته های 400 تا 500 گرمی این محصول به منظور شفافیت مسیر تولید تا عرضه مطرح و به مرحله اجرا گذاشته شد.** 41 واحد تولیدی قارچ خواستار دریافت هولوگرام شدندوی گفت: تاکنون 41 واحد تولید قارچ خوراکی برای اخذ هولوگرام ثبت نام کرده اند؛ از این تعداد 16 واحد تولیدی، مبالغ مربوط به اخذ هولوگرام را واریز و آماده دریافت این نشان شده اند.تقوی افزود: اکنون چهار واحد بزرگ تولید قارج خوراکی، این هولوگرام را دریافت و روی بسته های محصول خود نصب کرده اند.مدیرکل دفتر امور گلخانه ها، گیاهان دارویی و قارچ خوراکی معاونت امور باغبانی تصریح کرد: از آنجایی که نصب نشان هولوگرام نشان دهنده مسیر سالم تولید تا عرضه قارچ خوراکی است، وزارت جهاد کشاورزی بر توجه و استقبال مصرف کنندگان از بسته های قارچ خوراکی دارای نشان هولوگرام تاکید دارد.به گفته وی، اکنون یک هزار واحد تولید کننده قارچ خوراکی در کشور فعال هستند.به گزارش ایرنا، سالانه 150 هزار تن قارچ خوراکی توسط 900 واحد بهره برداری دارای مجوز با اشتغالزایی بیش از 10 هزار نفر تولید می شود، پارسال بیش از سه هزار و 600 تن قارچ خوراکی به خارج از کشور صادر شد.سرانه مصرف قارچ در ایران بین یک تا یک کیلو و 200 گرم است در حالی که در کشورهای اروپایی چهار کیلوگرم و در دنیا متوسط 2 کیلوگرم مصرف می شود.امروز در جهان بیش از 20 گونه قارچ به روش تجاری پرورش داده می‌شود که کشورهای چین، آمریکا، هلند، فرانسه و لهستان پنج کشور برتر تولیدکننده قارچ خوراکی محسوب می شوند.طبق آخرین آمار سال گذشته به دلیل افزایش میزان بارندگی ها و رویش قارچ های سمی بیش از یک هزار نفر در پنج استان‌ غربی کشور به دلیل مصرف قارچ سمی مسموم و راهی بیمارستان شدند که بیش از 15 نفر آنان جان باختند و اکنون 50 گونه قارچ سمی در ایران رشد می کنند که چهار گونه آن مرگبار است.بررسی نمونه قارچ‌های مصرفی مربوط به بیماران مسموم نشان می دهد یک نوع از آنها، قارچ سمی و کشنده با عوارض کبدی Lepiota brunneioncarnata بود. 2 نوع قارچ سمی و غیرکشنده Hypholoma fascicalare و Coprinopsis atram entaria نیز موجب مسمومیت افراد شد.اولین نمونه این قارچ ها از کرمانشاه و آخرین آنها از کهگیلویه و بویراحمد جمع آوری شد.سال 1385 نیز با طغیان رویش قارچ های سمی در برخی نقاط کشور روبرو شدیم و حدود 600 نفر از هموطنان راهی بیمارستان شدند.کارشناسان معتقدند هیچ تفاوتی بین قارچ های سمی و خوراکی وجود ندارد و تفاوت آنها برای یک قارچ شناس، براحتی قابل تشخیص نیست.اقتصام**9186*2025            "}