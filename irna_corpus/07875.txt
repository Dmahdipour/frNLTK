{"onTitr":"","titr":" کرمانشاه چشم انتظار بازگشایی مرز خسروی","describe":" هفته نامه کرمانشاه امروز در شماره 18 روز پنجشنبه 12 مهر 97 مطلبی را با عنوان «کرمانشاه چشم انتظار بازگشایی مرز خسروی» به قلم وحید نیشابوری منتشر کرده است.", "text":"در این یادداشت آمده است: قصرشیرین و مرز خسروی از دیرباز دروازه و معبر اصلی تردد زائران عتبات عالیات بوده و این مهم در سفرنامه های مختلف که توسط بزرگان این مرز و بوم به رشته تحریر در آمده به ثبت رسیده است.با پایان جنگ تحمیلی و در جریان ورود آزادگان سرفراز میهنمان این مرز بار دیگر اهمیت موضوعی خود را به منصه ظهور رساند.با امکان برقراری مجدد سفر ایرانیان به عتبات عالیات بعد از سالها و پس از جنگ تحمیلی همچنان این مرز خسروی بود که معبر اصلی تردد زوار به عراق بود.در اواخر دهه هشتاد با گسترش فعالیت گروههای تروریستی تکفیری در عراق بخصوص در استان دیالی که هم مرز با استان کرمانشاه است ، این مرز به دلیل شرایط امنیتی بسته شد و تاکنون باوجود برقراری امنیت در عراق و این استان امکان گشایش مجدد آن فراهم نشده است.پایان مرزی خسروی یکی از بزرگترین و مجهزترین  پایانه های مرزی کشور محسوب می شود و بعنوان مرز رسمی بین المللی شناخته شده و با در اختیار داشتن بزرگترین پایانه مسافری، ظرفیت تردد 20 هزار زائر را در روز دارد.اما این مرز با تمام قابلیت هایی که دارد همچنان به فراموشی سپرده شده و متاسفانه سالهاست مردم این دیار از منافع و مزایای آن محروم گشته اند. تا جایی که شاید به جرات بتوان گفت یکی از بزرگترین مطالبات مردم استان همین بازگشایی مرز خسروی باشد.برخی مطالبات در استان وجود دارد که به یک خواست عمومی برای مردم همه استان تبدیل شده و نمی توان آن را مختص به یک یا چند شهر دانست که بازگشایی مرز خسروی نیز از آن دسته مطالبات است که تحقق آن در زندگی تمام مردم این دیار تاثیر خواهد گذاشت.در همین راستا سال گذشته با پیگیر یهای بسیار نمایندگان و استاندار وقت بعد از سالها اعلام شد که جهت راه پیمایی بزرگ اربعین مرز خسروی بازگشایی می شود. اقدامات عمرانی، خدماتی و رفاهی گسترده و ارزنده ای نیز انجام شد اما در دقیقه نود کشور عراق با بازگشایی مرز خسروی مخالفت کرد و حسرت چند ساله بر دل مردم استان باقی ماند.حال مردم استان چشم انتظار بازگشایی مرز خسروی هستند و به عنوان یک مطالبه جدی از مسئولان کشوری، استانی و نمایندگان مجلس انتظار دارند به شکل فوری نسبت به تعیین تکلیف بازگشایی این مرز اقدام نمایند ، شاید بازگشایی خسروی پنجره ای باشد برای تحول استان پر درد کرمانشاه.8066            "}