{"onTitr":"","titr":" 340 واحد صنفی در سبزوار پلمب شد","describe":" سبزوار- ایرنا- رئیس اتاق اصناف سبزوار گفت: در 6 ماه نخست امسال 340 واحد صنفی در این شهرستان پلمب شد که بیشتر آن به خاطر نداشتن پروانه کسب بود.", "text":"علی کیانی روز پنجشنبه در جمع خبرنگاران سبزوار افزود: حدود 2 هزار واحد صنفی در شهرستانهای سبزوار و داورزن پروانه کسب ندارند که 600 مورد آن شناسایی شده و 100 واحد در مراحل صدور پروانه قرار دارند.وی با بیان اینکه اولویت اتاق اصناف سبزوار ساماندهی صنوف بدون پروانه کسب است اظهار داشت: دارندگان این واحدها باید قبل از اقدام به پلمب نسبت به دریافت مجوز کسب اقدام کنند.رئیس اتاق اصناف سبزوار گفت: در ماههای گذشته 17انبار احتکار کالاهایی نظیر برنج، شکر، لوازم خانگی و جو در این شهرستان کشف و پرونده متخلفان  برای رسیدگی به مراجع قضایی ارجاع شد.کیانی افزود: برای ساماندهی و ارتقای جایگاه واحدهای صنفی شهرستان، سه کمیته رفاه اصناف، معاونت آموزشی و معاونت بخش ها تشکیل شده است.14هزار واحد صنفی و 42 اتحادیه در شهرستان های سبزوار و داورزن مشغول فعالیت هستند.سبزوار در 230 کیلومتری غرب مشهد قرار دارد.8145/7495 / 6053            "}