{"onTitr":" عضو اتاق ایران:    ","titr":" بانک‌ها در تقسیط و استمهال به واحدهای تولیدی کمک کنند","describe":" اردبیل - ایرنا - عضو هیات رییسه اتاق ایران گفت: بانک ‌های عامل با توجه به شرایط سخت اقتصادی واحدهای تولیدی را پشتیبانی کرده و در تقسیط و استمهال به واحدهای تولیدی کمک کنند.", "text":"حسین پیرموذن روز پنجشنبه در گفت و گو با خبرنگاران افزود: موضوع تقسیط و استمهال بدهی از خواسته های اصلی صاحبان واحدهای تولیدی و سرمایه گذاران بوده و امید است بانک ها حمایت ویژه ای از این واحدهای تولیدی داشته باشند. وی بیان کرد: برای اینکه تولید و اشتغال در کشور رونق داشته باشد چاره ای جز حمایت از سرمایه گذاری های بخش خصوصی وجود ندارد و برای تحقق این امر وزیران و معاونان رییس جمهوری با محوریت اتاق ایران تلاش می‌کنند موانع پیش روی تولید کنندگان ، صادرکنندگان و فعالان اقتصادی کشور را برطرف کنند.رییس اتاق بازرگانی، صنایع و معادن و کشاورزی استان اردبیل بیان کرد: ضروری است بر اساس یک برنامه‌‌ریزی دقیق از فشارهای وارده به بخش خصوصی در وضعیت کنونی کاسته شود.پیرموذن تشکیل کمیته حمایت قضایی از سرمایه‌ گذاری در استان اردبیل را یادآور شد و گفت: این کمیته از اول سال جاری تا کنون بیش از 69 پرونده واحدهای تولیدی را مورد بررسی قرار داده است.وی ادامه داد: کمیته حمایت قضایی با هدف حمایت از سرمایه گذاری ها و رونق تولید و اشتغال همواره سعی کرده از تولید کنندگان حمایت و موانع تولیدی هم در استان مرتفع شود.6016/7110            "}