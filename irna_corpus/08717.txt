{"onTitr":"","titr":" تجلی اقتدار ایران در ورزشگاه آزادی","describe":" تهران- ایرنا- ورزشگاه یکصدهزار نفری آزادی امروز میزبان بسیجیانی بود که آمده بودند تا ثابت کنند بار دیگر دشمنان را شکست می دهند و «آمریکا یک سیلی دیگر از ملت ایران خواهد خورد».", "text":"به گزارش خبرنگار اجتماعی ایرنا، همایش یکصد هزار نفری بسیجیان استان های تهران و البرز، جلوه ای از اقتدار، وحدت و عظمت ملتی بزرگ، نستوه و مقاوم در برابر ظلم و مدافع مظلوم را به نمایش گذاشت و بار دیگر به گفته رهبر معظم انقلاب اسلامی دوران اعزام رزمندگان به جبهه های هشت سال دفاع مقدس را برای مردم تداعی کرد.حاضران در این گردهمایی پرشور را گروه‌های جهادی بسیجی‌ تشکیل می دادند که از اوایل شهریور ‌ماه امسال در رزمایش خدمت بسیجیان شرکت کرده و به ارائه خدمات مختلف به اقشار محروم در عرصه‌های عمرانی، بهداشتی، فرهنگی و آموزشی پرداخته بودند.35 روز تلاش خستگی ناپذیر این بسیجیان اعم از زن و مرد امروز با گردهمایی هایی در تهران و شهرهای دیگر پایان یافت و در ورزشگاه آزادی تهران نیروی های مخلص بسیج از اقشار مختلف مردم، رهبر و مقتدای خویش را میزبانی کردند و ایشان را همچون نگینی درخشان در بر گرفتند.حضور اینان، اعلامی از جنس مقاومت و ایستادگی همیشگی به جهانیان و دشمنان بود تا بگوید ایرانی همیشه خواهد بود و با چنگ دندان از اسلام و ایران دفاع می کند؛ در این راه از هیچ توطئه و تحریمی نمی ترسد و با دل سپردن به فرامین رهبری همه پیچ های خطرناک و فراز و نشیب ها را پشت سرخواهد گذاشت.امروز یکصد هزار بسیجی عاشق ولایت و ایران اسلامی لباس رزم برتن داشتند و شوق دیدار رهبری در سیمای آنان موج می زد و از این اینکه رهبری را مانند همیشه در کنار خود می دیدند، خرسند بودند و به خود می بالیدند.در کنار پرچم مقدس جمهوری اسلامی ایران، پرچم های رنگارنگی که شرکت کنندگان در این مراسم با خود حمل می کردند، بویژه شعارهایی که بر آنها حک شده بود، نشانگر عهد مجدد آنان با آرمان های انقلاب اسلامی، امام راحل (ره) و رهبر فرزانه انقلاب بود؛ پرچم های سبز، سرخ و زرد رنگ در نسیم خنک مهر ماه در ورزشگاه به اهتزاز در می آمد و بر شور حاضران می افزود.پرچم های سبزی که در ورزشگاه حرکت می کرد، نشان از ایستادگی و اطاعت پذیری از فرامین رهبری بسیجیان داشت و پرچم های سرخ یادمانی از ایثار، شهادت و ایستادگی در برابر هر گونه ظلم و دفاع از کیان ایران اسلامی بود.«هیات من الذله»، «اشداء علی الکفار، رحماء بینهم»، «مرگ بر اسرائیل» و «القدس لنا» از جمله شعارهایی بود که روی این پرچم ها نقش بسته بود؛ دور تا دور ورزشگاه نیز به آیاتی از کلام الله مجید با مضمون وعده های پیروزی جبهه حق علیه باطل و نیز بیاناتی از رهبر معظم انقلاب در وصف جوانان و بسیجیان مزین شده بود.هرچند این اجتماع عظیم مرز سنی نداشت و بسیجی و رزمنده دیروز را با جوان امروز هم صف کرده بود اما فضای حاکم بر ورزشگاه در اختیار جوانانی سرشار از عشق به خاندان امامت بود که با سخنان و رهنمودهای کوبنده و استوار رهبری به شوق می آمدند و فریاد تکبیر آنها در فضای ورزشگاه طنین می انداخت.امروز همه آمده بودند؛ از فرماندهان نیروهای مسلح اعم از انتظامی، نظامی و بسیجی تا مسئولان عالی رتبه قضایی و مقام ها و مسئولان دولتی؛ از سردار قاسم سلیمانی که هنوز الفبای شهادت و ایستادگی به واسطه وجود وی «هجی» می شود و بسیاری با اقتدا به رهنمودها و هدایت های او دل در گرو حمایت از حرم در سرزمین های اسلامی دارند تا بسیجیان ساده ای که در کنار هر نوع تلاش و خدمتی، ایثار را فراموش نمی کنند؛ امروز همه آمدند تا دل به رهبر و مقتدای خود دهند و کنار هم نمایشی عظیم از اقتدار ایران اسلامی را با تکیه بر نیروهای مردمی به نمایش بگذارند.تصویری از شهدای هشت سال دفاع مقدس، سرداران شهید و شهدای عرصه مقاومت و هسته ای زینت بخش محفل بزرگ بسیجان در ورزشگاه آزادی شده بود و با دیدن آن تصاویر، دل هر بیننده ای راهی جبهه های حق علیه باطل می شد که البته امروز در عرصه های مختلف علمی، پژوهشی، اقتصادی و فرهنگی تداوم یافته است.** تحریم ها را شکست می دهیم رهبر معظم انقلاب اسلامی نیز در بیانات امروز خود نکات مهمی را در ترسیم شرایط امروز جامعه و آینده ای که در پیش است، بیان کردند و فرمودند: «دشمن به جز تحریم های اقتصادی راهی ندارد، چون راه های دیگر برایش بسته شده است؛ به حلول و قدرت الهی تحریم ها شکست می دهیم، شکست تحریم، شکست آمریکا است و او بار دیگر از ملت ایران سیلی می خورد».با این بیانات کوبنده رهبر معظم انقلاب، حاضران با مشت های گره کرده بیانات ایشان را تایید کردند و آمادگی خود را در دفاع از نظام مقدس جمهوری اسلامی به نمایش گذاشتند.فرماندهی کل قوا بسیج را تشکیلات عظیم و مردمی خوانند که سرمشقی برای بعضی از کشورها شده است.رهبر معظم انقلاب همچنین فرمودند: دشمن از ابزار رسانه برای تاثیر گذاری بر افکار عمومی استفاده می کند، که اگر در دست دشمن باشد، خطرناک و مانند سلاح های شیمایی در جنگ است که انسان ها را از بین می برد.ایشان تصریح فرمودند: آنها (رسانه ها) ابزاری نشوند که دشمن بتواند سلاح شیمایی علیه ملت ما به کار ببرد؛ اگر دشمن در ما وحدت و احساس قدرت و عزم راسخ را ببیند، عقب می نشیند و اگر دشمن ببیند، ملت ایران و جوانان آن را که احساس حضور وظیفه دارند، عقب نشینی خواهد کرد؛ این نسل تصمیم گرفته است که دیگر تحقیر نشود، تصمیم گرفته دنباله رو دشمنان نشود، ایران را به اقتدار برساند و عزم راسخ دارد.پس از اتمام بیانات فرمانده کل قوا، بسیجان حاضر در ورزشگاه آزادی، با سر دادن شعار «الله اکبر، خامنه ای رهبر» بار دیگر شوق و اطاعت خود را از بیانات و فرامین رهبر انقلاب به نمایش گذاشتند.امروز همه بسیجیان خرسند از شوق دیدار رهبری، توانستند یک بار دیگر حضوری پر رنگ از اقتدار ملتی رشید را به نمایش بگذارند؛ زیبایی این حضور همانگونه که رهبر معظم انقلاب توصیف کرد، شباهت آن به اعزام رزمندگان به جبهه های جنگ بود که به فرموده رهبر انقلاب «پیروزی های بزرگ» را به ارمغان آوردند.ایشان فرمودند: «این جمعیت صدهزار نفری این ورزشگاه یادآور جمعیت صدهزار نفری همین‌جا است که در اواخر دهه‌ شصت برایشان صحبت کردم و حرکت کردند و رفتند در جبهه‌ها حضور پیدا کردند و پیروزی‌های بزرگی را برای کشور به ارمغان آوردند و شما جوان‌های عزیز هم در میدان علم و فعالیت و تحرک اقتصادی و کارآفرینی، در میدان کار و تلاش فردی و جمعی، در میدان شبکه‌سازی اجتماعی و فرهنگی، در میدان حرکت‌های لازمِ آتش به اختیار، در هرجایی ان‌شاءالله پیروز و موفق خواهید بود.»اجتمام**2181*2025            "}