{"onTitr":"","titr":" میزان بهره مندی روستاهای لرستان از طرح هادی به 38 درصد رسید","describe":" خرم آباد - ایرنا - مدیرکل بنیاد مسکن انقلاب اسلامی لرستان گفت: با انجام اقدامات اساسی و همکاری دستگاه های مرتبط، میزان بهره مندی روستاهای استان از طرح هادی از حدود 32 به 38 درصد در سالجاری افزایش یافته است.", "text":"به گزارش ایرنا، مسعود رضایی روز یکشنبه در آیین گرامیداشت روز روستا در روستای باغموری ازنا و بهره برداری همزمان 55 طرح هادی افزود:کار تهیه طرح هادی تمامی روستاهای بالای 20 خانوار که قابلیت اجرای این طرح را دارند انجام و 300 طرح نیز بازنگری شده است.وی اظهار داشت: در مجموع یکهزار و 563 روستای بالای 20 خانوار لرستان طرح هادی دارند که این طرح در 593 روستا و در قالب فازهای مختلف اجرا شده است.وی میانگین بهره مندی از طرح  هادی در کشور را 42 درصد عنوان کرد و گفت: سال گذشته با هم افزایی دستگاه ها 273 طرح هادی در استان اجرا شد.وی با تشکر از اهالی روستای باغموری در همکاری با بنیاد مسکن افزود: روند بهسازی، مقاوم سازی و صدور سند در این روستا مطلوب است و بهسازی معابر فرعی نیز به اتمام رسیده است.مدیرکل بنیاد مسکن انقلاب اسلامی لرستان میزان بهره مندی ازنا از طرح هادی روستایی را 58 درصد عنوان کرد و ادامه داد: طرح هادی 67 روستای شهرستان آغاز یا اجرایی شده و بستر مناسبی در این راستا فراهم می باشد.رضایی با اشاره به پیگیری نماینده مردم دورودو ازنا در مجلس شورای اسلامی برای تخصیص قیر در راستای اجرای طرح های هادی افزود: یک میلیون و 100 هزار متر مربع از محل اعتبار سال 96 آسفالت شده که از این میزان، 88 هزار متر مربع مربوط به روستای باغموری بوده است.وی تصریح کرد: مقاوم سازی 170مسکن در باغموری انجام و تاکنون هشت میلیارد و 500 میلیون ریال توسط بنیاد مسکن در روستای باغموری هزینه شده که در کنار اعتبار دهیاری ها، تحولات قابل توجهی در عمران و آبادانی این منطقه رخ داده است.طرح هادی در 593 روستای استان با اعتبار یکهزار و 710 میلیارد ریال اجرا شده است.سه هزار و 415 روستا در لرستان وجود دارد که از این تعداد یکهزار و 569 روستا بالای 20 خانوار جمعیت دارند.15 مهر به عنوان روز روستا نامگذاری شده است.7269/6060/            "}