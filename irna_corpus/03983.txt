{"onTitr":"","titr":" حمایت از کالای ایرانی با شتاب بیشتری صورت گیرد","describe":" قزوین - ایرنا – عضو کمیسیون صنایع و معادن مجلس شورای اسلامی گفت: با توجه به نوسانات نرخ ارز و مقرون به صرفه نبودن واردات باید با شتاب بیشتری برای حمایت از کالای ایرانی و واحدهای تولیدکننده آنها اقدام کرد.", "text":"سیده حمیده زرآبادی روز سه شنبه در گفت و گو با خبرنگار ایرنا افزود: در ابتدای سال برای حمایت از کالای ایرانی اقدامات قابل توجهی صورت گرفت ولی متاسفانه با نوسانات ارزی و تغییرات فضای اقتصادی کشور از سرعت حمایت از کالای ایرانی و واحدهای تولید کننده این کالاها کاسته شد.وی افزود: در حال حاضر با ممنوع شدن واردات هزار و 400 قلم کالا فرصت خوبی برای حمایت از کالای ایرانی فراهم آمده است که اگر مشکلات و دغدغه های تولید کنندگان کالای ایرانی در تامین مواد اولیه و... مرتفع شود قطعا امسال می توان رشد خوبی در افزایش تولیدات کالاهای ایرانی و حتی افزایش کیفیت محصولات و صادرات آنها داشته باشیم.این نماینده مجلس شورای اسلامی با تاکید بر حمایت از واحدهای تولیدی داخلی خاطر نشان کرد: اگر سازوکاری فراهم آید که واحدهای تولیدی بتوانند مواد اولیه خود را در یک فرایند سهل الوصول تر دریافت کنند و موضوع نقدینگی و سرمایه در گردش آنها نیز با توجه به کاهش ارزش پول ملی بیشتر مورد توجه قرار گیرد قطعا برای حمایت از واحدهای تولید کننده کالای ایرانی موثر خواهد بود.زرآبادی افزود: منظور ما از پرداخت سرمایه در گردش به واحدهای تولیدی کالای ایرانی تنها به وام بانکی محدود نمی شود بلکه باید سازوکاری فراهم شود تا این واحدها بتوانند مواد اولیه خود را به صورت اعتباری خرید کنند تا با کاهش نقدینگی و سرمایه در گردش مواجه نشوند.نماینده مردم قزوین، آبیک و البرز در مجلس شورای اسلامی افزود: به قطع اگر این موارد اصلاح شوند گام های بلندی برای حمایت از کالای ایرانی در سال مزین به این شعار برداشته خواهد شد و واحدهای تولیدی داخلی نیز از تهدیدهای خارجی به عنوان یک فرصت برای رشد و ارتقای جایگاه خود در تولید کشور بهره خواهند برد.استان قزوین سه هزار و 600 واحد تولیدی دارد.6101            "}