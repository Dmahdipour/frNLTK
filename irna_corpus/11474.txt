{"onTitr":"","titr":" 898 میلیارد ریال درآمد در گمرکات استان مرکزی کسب شد","describe":" اراک - ایرنا - مدیرکل گمرکات استان مرکزی گفت: گمرکات این استان  898 میلیارد و 70 میلیون ریال درآمد در نیمه نخست امسال کسب کرده است.", "text":"«مهدی میر اشرفی» روز سه شنبه در گفت و گو با ایرنا افزود: 339 میلیارد و 43 میلیون ریال این درآمد ها از محل درآمدهای ملی و استانی کسب شده که نسبت به مدت مشابه پارسال 34 درصد افزایش یافته است.وی ادامه داد: 559 میلیارد ریال درآمد نیز امسال از محل مالیات بر ارزش افزوده در گمرکات استان مرکزی کسب شد که در این شاخص نیز نسبت به مدت مشابه سال قبل 22 درصد رشد بوده است.مدیرکل گمرکات استان مرکزی بیان کرد: در این مدت  757 هزار و 359 تن انواع کالا از گمرکات این استان به خارج از کشور صادر شده که این کالاها به ارزش 520 میلیون و 568 هزار و 447 دلار به 66 کشور جهان از جمله عراق، افغانستان، ترکیه، پاکستان، ترکمنستان، ارمنستان، تونس و بلغارستان ارسال شده است.میراشرفی خاطر نشان کرد: صادرات این کالاها از استان مرکزی به خارج از کشور از نظر وزنی و ارزش نسبت به مدت مشابه سال گذشته 12 درصد افزایش یافته است.وی گفت: 354 هزار و 478 تن از این کالاها به ارزش 195 میلیون و 277 هزار دلار از گمرک ساوه، 17 هزار و 157 تن به ارزش 16 میلیون و 200 هزار دلار از گمرک منطقه ویژه اقتصادی ایرانیان زرندیه و 130 هزار و 26 تن به ارزش 66 میلیون و 569 هزار دلار از گمرک منطقه ویژه اقتصادی کاوه به خارج از کشور صادر شده است.مدیرکل گمرکات استان مرکزی بیان کرد: انواع هیدروکربورها، پلی اتیلن سبک خطی، پلی پروپیلن، پلی اتیلن سنگین، شمش، انواع آبمیوه ، شیشه، انواع بلور و چیپس عمده کالاهای صادر شده از این استان به خارج از کشور بوده است.میر اشرفی ادامه داد: 74 هزار و 486 تن انواع کالا به ارزش 173 میلیون و 867 هزار و 540 دلار نیز در این مدت به استان مرکزی وارد شده که از نظر وزنی و ارزشی به ترتیب نسبت به مدت مشابه سال گذشته سه و پنج درصد کاهش دارد.وی افزود: ماشین آلات، پاکت بسته بندی، پاکت آبمیوه، کنسانتره، تکه میوه، پوره، قوطی آلومینیومی، کویل آلومینیوم و در آسان بازشو عمده کالاهای وارد شده در این مدت به استان بوده است.مدیرکل گمرکات استان مرکزی خاطر نشان کرد: این کالاها از مبدا 50 کشور جهان از جمله چین، آلمان، ایتالیا، ترکیه، هند، یونان و تایلند به استان وارد شده است.میر اشرفی افزود: 207 پرونده قاچاق به ارزش 216 میلیارد و 479 میلیون و 989 هزار ریال در این مدت در گمرکات استان مرکزی تشکیل شده که نسبت به مدت مشابه سال گذشته از نظر تعداد 12 درصد کاهش و از نظر ارزش 195 درصد افزایش دارد.استان مرکزی با 12 شهرستان و یک میلیون و 414 هزار نفر جمعیت از قطب های مهم صنعتی و کشاورزی کشور است. 1955/6013/            "}