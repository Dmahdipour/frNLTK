{"onTitr":"","titr":" ترکیب نمایندگان مخالف CFT منتشر شد","describe":" تهران- ایرنا- عضو هیات رئیسه مجلس شورای اسلامی فهرست و ترکیب 96 نفر از نمایندگانی را که به لایحه الحاق ایران به کنوانسیون مقابله با تامین مالی تروریسم (CFT) رای مخالف دادند، منتشر کرد.", "text":"به گزارش ایرنا، در فهرستی که اکبر رنجبرزاده عضو هیات رئیسه مجلس شورای اسلامی امروز جمعه در صفحه توئیتر خود منتشر کرده است، نام 96 نماینده مجلس قرار دارد.در این فهرست 86 نماینده عضو فراکسیون ولایی، 5 نماینده فراکسیون مستقلان ولایی و پنج نماینده عضو فراکسیون امید وجود دارد. رنجبرزاده این فهرست را در حساب توئیتری خود منتشر کرده و نوشته است: «در ادامه شفافیت آرا نمایندگان و به دنبال تلاش همکاران در مجلس شورای اسلامی، فهرست کامل مخالفین رای به کنوانسیون مقابله با تامین مالی تروریسم (CFT) منتشر شد.»به گزارش ایرنا، در جلسه علنی یکشنبه گذشته (15 مهرماه) مجلس شورای اسلامی، لایحه الحاق ایران به کنوانسیون مقابله با تامین مالی تروریسم (CFT) در جلسه علنی مجلس مطرح و با 143 رای موافق از تعداد 271 نماینده حاضر در مجلس به تصویب رسید.از میان نمایندگان حاضر در جلسه  120 نفر از نمایندگان مخالف لایحه بودند (CFT) و 5 نماینده نیز به  آن رای ممتنع دادند.سیام**3070**1535            "}