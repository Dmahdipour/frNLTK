{"onTitr":" فرماندار:    ","titr":" دسترسی به اینترنت پرسرعت در سلسله فراهم شود","describe":" خرم آباد- ایرنا- فرماندار سلسله گفت: امکان دسترسی در تمام نقاط شهرستان به اینترنت پرسرعت باید فراهم شود.", "text":"به گزارش خبرنگار ایرنا، شریف خسروی روز چهارشنبه در جلسه ساماندهی خطوط مخابراتی منطقه نمونه گردشگری کهمان، با اشاره به قابلیت های مناطق گردشگری در رشد و توسعه شهرستان، افزود: مخابرات پایه توسعه شهرستان است و بدون توسعه خطوط مخابراتی توسعه و پیشرفت میسر نخواهد شد.وی خاطرنشان کرد: منطقه نمونه گردشگری کهمان یکی از مناطق پرظرفیت شهرستان در حوزه گردشگری محسوب می شود به گونه ای که این منطقه در فصول مختلف گردشگری میزبان گردشگرانی از سراسر کشور است و می طلبد که مشکلات مخابراتی این منطقه رفع و امکان دسترسی به اینترنت پرسرعت برای گردشگران آن فراهم شود. مدیرعامل شرکت مخابرات لرستان نیز در این جلسه اظهار داشت: منطقه تفریحی کهمان یکی از ظرفیت های برجسته تفریحی و توریستی لرستان است که با توجه به استقبال گسترده گردشگران تجهیز این منطقه به امکانات مخابراتی مناسب در دستور کار شرکت مخابرات لرستان است.هومان محمودی با اشاره به اینکه منطقه کهمان تحت پوشش اینترنت پرسرعت قرار خواهد گرفت، عنوان کرد: اینترنت پرسرعت با دسترسی مناسب تری در اختیار مردم شهرستان سلسله قرار خواهد گرفت.7265/6060            "}