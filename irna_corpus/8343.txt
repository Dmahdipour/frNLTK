{"onTitr":" در جریان هفته دوازدهم لیگ برتر فوتسال ایران:    ","titr":" شهرداری ساوه و حفاری اهواز امتیازات را تقسیم کردند","describe":" ساوه - ایرنا - در چارچوب رقابت های هفته دوازدهم لیگ برتر فوتسال ایران، شامگاه پنجشنبه تیم های شهرداری ساوه و حفاری اهواز امتیازات را تقسیم کردند.", "text":"به گزارش ایرنا، در این دیدار که از ساعت 18 به میزبانی تیم شهرداری و در سالن فوتسال فجر ساوه برگزار شد، شهرداری با وجود ارائه بازی قابل قبول و زدن سه گل به حریف، نتوانست از اندوخته خود دفاع کند و هر سه گل از سوی بازیکنان این تیم اهواز پاسخ داده شد تا در نهایت بازی با حساب سه بر سه به اتمام رسید.برای تیم فوتسال شهرداری ساوه در این دیدار «ناصر بابایی» 2 گل به ثمر رساند و «نصرالله مومن» نیز گل سوم را به تور دروازه حفاری دوخت اما «علیرضا رفیعی پور»، «آرش دهدار» و «حسین فهیمی» نیز برای تیم میهمان گلزنی کردند.تیم شهرداری ساوه نیز با کسب تک امتیاز این بازی با هفت امتیاز از 12 بازی پیش در رده سیزدهم جدول رقابت های لیگ برتر قرار دارد.آخرین دیدار هفته دوازدهم فوتسال ایران فردا از ساعت 18 در شیراز میان تیم های سن ایچ ساوه و ارژن برگزار می شود.تیم سن ایچ با یک بازی کمتر و 18 امتیاز در رده هفتم جدول قرار دارد و در صورت کسب سه امتیاز بازی فردا می تواند تا رده چهارم نیز صعود کند.فوتسال در ساوه ریشه دیرینه ای دارد و در کارنامه این شهرستان قهرمانی آسیا و لیگ برتر کشور وجود دارد.6539/6013/            "}