{"onTitr":"","titr":" نقش سمن ها در مهار آسیب های اجتماعی پررنگ شود","describe":" خمین - ایرنا - فرماندار خمین گفت: سازمان های مردم نهاد سرمایه بزرگی است که باید از ظرفیت و نقش آن ها در کهار آسیب های اجتماعی بهره بیشتری گرفته شود.", "text":"به گزارش ایرنا، « احمد طهرانی» روز پجشنبه در کارگروه تخصصی فرهنگی و اجتماعی خمین، افزود: حضور اثربخش سمن های تخصصی و مداخله گر در کنار دولت می تواند راهگشا باشد و روند امور را در ساماندهی آسیب های اجتماعی تسهیل کند.وی ادامه داد: سازمان های مردم نهاد به عنوان واسطه میان دولت و مردم با فعالیت های تخصصی و ایفای نقش مطالبه گری خود، برنامه های مهمی اجرا می کنند. فرماندار خمین اظهار داشت: فعالیت سمن ها در سال های اخیر در عرصه های مختلف و به خصوص حوزه های اجتماعی در خمین افزایش چشمگیری داشته  و تعداد زیادی از این تشکل هابا هدف کمک به حل مشکلات جامعه و کنترل و کاهش آسیب های اجتماعی راه اندازی شده اند.طهرانی، تشکل های مردمی را در کنار دولت و بخش خصوصی از محورهای مهم توسعه پایدار دانست. وی تاکید کرد: تغییر  نگرش مردم و ایجاد این باور که مردمخودشان محوریت تصمیم سازی و مداخله  در امور را دارند باعث کنترل آسیب می شود.فرماندار خمین گفت: سازمان های مردم نهاد با داشتن نفوذ اجتماعی و جذب اعتماد مردمی، سرمایه اجتماعی بالایی دارندو می توانند در جامعه هدف مشخص اثرگذاری مستقیم و مطلوب کنند.طهرانی با اشاره به اجرای برنامه های اوقات فراغت در تابستان توسط دستگاه های مختلف افزود: این برنامه ها باید عملیاتی و با رویکرد مهارت آموزی باشند چراکه نداشتن مهارت از عوامل مهم بیکاری دانش آموختگان دانشگاهی است.فرماندار خمین ادامه داد: مهارت آموزی شغلی و زندگی باید در دستور کار نظام تعلیم و تربیت قرار گیرد و این نهاد آموزشی نباید فعالیت های خود را به برنامه های علمی محدود کند.رئیس اداره ورزش و جوانان خمین نیز در این نشست گفت: در تابستان امسال به منظور غنی کردن اوقات فراغت نوجوانان وجوانان شهرستان 538 برنامه ورزشی در سطح شهر و روستا برگزار شد.«سعید امجدی» افزود: 40 برنامه فرهنگی و اجتماعی در قالب کارگاه های آموزشی، نشست و طرح نسیم مهربانی در شهرستان با هدف غنی سازی اوقات فراغت برگزار شد.وی با اشاره به نامگذاری 26 مهر تا 2 آبان به عنوان روز هفته تربیت بدنی ادامه داد: مسابقات نیمه حرفه ای ماهیگیری، پیاده روی و مسابقات دوچرخه سواری از جمله برنامه های بزرگداشت این هفته در شهرستان است.رئیس مرکز فنی وحرفه ای خمین نیز در این نشست گفت: 293 نفر در 14 رشته مهارت آموزی این مرکز آموزشی شرکت کردند.«مجید نصیری» افزود: محتوای آموزشی دوره های مهارت آموزی باید پاسخگوی نیازهای نسل جوان باشد تا این قشر از جامعه از این دوره ها استقبال کنند.خمین دارای 105 هزار نفر جمعیت است که بیش از 22 هزار نفر جمعیت  آن را جوانان تشکیل می دهند.7277/6013/            "}