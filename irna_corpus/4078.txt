{"onTitr":" گزارشی از جلسه ستاد آنفلوانزای فوق حاد پرندگان،    ","titr":" سلامت غذایی شهروندان قمی نباید به خطر بیفتد","describe":" قم- ایرنا- جلسه ستاد آنفلوانزای فوق حاد پرندگان شامگاه دوشنبه در استانداری قم برگزار که درآن بر ضرورت اقدامات پیشگیرانه برای مقابله با این بیماری و تامین سلامت غذایی مردم تاکید شد.", "text":"به گزارش ایرنا، مدیرکل پدافند غیرعامل قم با اشاره به شیوع آنفلوانزای مرغی در استان های هم جوار گفت: واردکنندگان مرغ های آلوده تروریست اقتصادی هستند که باید با هوشیاری لازم،جهت جلوگیری از این بیماری برنامه ریزی کرد.مهدی متقیان اظهار داشت: تروریست تنها به بمب گذاری و عملیات انتحاری منتهی نمی شود بلکه برخی با به خطر انداختن امنیت غذایی مردم تروریست اقتصادی هستند.وی افزود: همه دستگاه ها مربوطه باید در این زمینه اقدام های پیشگیرانه را در دستور کار قرار دهند تا سلامت غذایی مردم تهدید نشود.وی در بخش دیگر این جلسه بر اطلاع رسانی به عموم مردم در جهت جلوگیری از شیوع آنفلوانزای تاکید کرد و گفت: باید فرهنگسازی شود تا مردم از مرکزهای معتبر اقدام به خرید مرغ زنده کنند این در حالی است که شاهد فعالیت خودروهای وانت بار برای فروش مرغ دراستان هستیم.مدیرکل پدافند غیرعامل قم گفت: امکان دارد این مرغ ها ناقل بیماری باشند که از استان های همجوار حمل و نقل شده باشند که باید از خرید آنها جلوگیری شود.وی خاطرنشان کرد: سال گذشته هشت میلیون و  500 هزار قطعه مرغ در استان وجود داشت که به سایر استان های دیگر مرغ و تخم مرغ صادر می شد این در حالی است که با شیوع آنفلوانزا، خسارت های بسیاری به مرغداری ها و صنعت طیور استان قم وارد شد.** فرماندار قم نیز دراین جلسه با بیان این که واحدهای پرنده فروشی حق فروش مرغ و بوقلمون را ندارند گفت: اگر واحدی اقدام به این کار کند دچار تخلف صنفی شده است که نسبت به برخورد قانونی با آنان رسیدگی می شود.رضا سیار گفت: باید به واحدهای متخلف اخطارهای لازم داده شود تا در فرصت زمان اندک نسبت به ساماندهی وضعیت خویش اقدام کنند.وی تاکید کرد: برخی از خودروهای وانت بار نیز در استان قم اقدام به فروش مرغ زنده می کنند که باید دستگاه انتظامی و سایر دستگاه های مربوطه نسبت به تعیین و تکلیف وضعیت آنها ورود پیدا کند و مانع فعالیتشان شوند.وی با اشاره به فروش پرندگان زینتی در استان گفت: اداره کل محیط زیست در این عرصه نقش مهمی دارد که باید اقدام کرده و این پرندگان را در فضاهای حفاظت شده رهاسازی کند.فرماندار قم ادامه داد: همچنین در روستاهای استان قم در قالب پرورش مرغ برخی اقدام به پرورش بلدرچین بدون مجوز کرده اند که باید نسبت به ساماندهی وضعیت آنها اقدام شود.**رئیس سازمان جهاد کشاورزی قم با تاکید بر این که نباید صنعت طیور قم به خاطر فعالیت چندین خودرو وانت بار مرغ فروش به خطر بیافتد گفت: اتحادیه مرغداران آماده است تا این مرغ ها را به کشتارگاه برده و هزینه آنها را پرداخت کند تا نسبت به شیوع احتمالی آنفلوانزا در استان قم جلوگیری شود.محمد رضا طلایی بیان داشت: استان های مختلف درگیر آنفلوانزای مرغی هستند که باید جلوی فعالیت های غیرمجاز در حوزه حمل و نقل مرغ و یا فروش زنده آن گرفته شود چرا که به صلاح صنعت طیور استان قم نیست.وی با بیان این که هزینه جوجه ریزی برای مرغداران در سالجاری نسبت به سال گذشته 70 درصد رشد یافته است گفت: اگر امسال قم درگیر آنفلوانزا شود صنعت طیور در استان به شدت ضربه خواهد دید.وی تاکید کرد: باید نسبت به عامل های بیماری برخورد جدی و چکشی صورت گیرد تا اقدام های پیشگیرانه از این بیماری با موفقیت صورت گیرد.8138/ 6133/            "}