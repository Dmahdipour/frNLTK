{"onTitr":"","titr":" حکم تخریب چهار ساخت و ساز غیرمجاز در همدان اجرا شد","describe":" همدان- ایرنا- سرپرست مدیریت پیشگیری و رفع تخلفات شهری شهرداری همدان گفت: حکم تخریب چهار ساخت و ساز غیرمجاز در کمربند سبز همدان اجرایی شد و این روند با قدرت ادامه می یابد.", "text":"حسین مردانی روز پنجشنبه در گفت وگو با خبرنگار ایرنا اظهار داشت: این ساخت و سازهای غیرمجاز واقع در باغ های دره مراد بیگ همدان از سوی واحد اجرای احکام مدیریت پیشگیری و رفع تخلفات شهری شهرداری و امور اراضی جهاد کشاورزی همدان تخریب شد.وی اضافه کرد: تخریب این ساخت و سازهای غیرقانونی با نظارت نماینده دادستان و با همکاری امور اراضی و جهاد کشاورزی، عوامل انتظامی و یگان امداد انجام شده است.مردانی با اشاره به مسولیت پذیری شهرداری و سایر ارگان های مرتبط نسبت به ساخت و سازهای غیرمجاز خاطرنشان کرد: شهرداری و سازمان جهاد کشاورزی در پاکسازی، رفع تصرف و مقابله با تغییر کاربری اراضی کشاورزی و جلوگیری از ساخت و سازهای غیرقانونی عزم راسخ دارد.سرپرست مدیریت پیشگیری و رفع تخلفات شهری شهرداری همدان هشدار داد: با هرگونه تخلف و ساخت و سازغیر قانونی در محدوده، حریم شهر و باغ ها به ویژه در کمربند سبزی شهر همدان  قاطعانه و بدون اغماض برخورد می شود.شهر همدان دارای سه هزار هکتار باغ و 580 هکتار فضای سبز است.همچنین میانگین سرانه فضای سبز در کشور 12 مترمربع و میانگین سرانه فضای سبز در شهر همدان 10.6 مترمربع است.7520/2090            "}