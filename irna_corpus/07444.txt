{"onTitr":" فرمانداردماوند:    ","titr":" تلاش نیروی انتظامی در ایجاد نظم و امنیت ستودنی است","describe":" تهران-ایرنا- فرماندار شهرستان دماوند گفت: نیروی انتظامی مظهر اقتدار نظام مقدس جمهوری اسلامی محسوب می‏شود، جانانه در مقابل دشمنان از نظام دفاع کرده و نظم ،امنیت را برای مردم به ارمغان آورده است.", "text":"به گزارش ایرنا، مجید صفری روز شنبه در صبحگاه مشترک اقتدار و عزت نیروهای مسلح شهرستان دماوند که در ستاد فرماندهی نیروی انتظامی این شهرستان برگزار شد، اظهار داشت: هفته نیروی انتظامی یادآور رشادت ها در عرصه خدمت به نظام و اقتدار جمهوری اسلامی ایران است. وی با بیان اینکه نیروهای انتظامی در عرصه‏های مختلف وظایف خود را که همان حفاظت و حراست از کیان نظام مقدس جمهوری اسلامی است، به شایستگی انجام می‏دهند، افزود: نیروهای مسلح در طول سالیان بعد از انقلاب در عرصه‏های مختلف آزمون خود را به خوبی و شایستگی پس داده‏اند.فرماندار شهرستان دماوند با اشاره به تلاش اعضای شورای تامین شهرستان در ایجاد امنیت، خاطرنشان کرد: با همکاری همه مسئولان توانستیم بهترین امنیت را در سطح شهرستان برقرار کنیم، اما این مهم کافی نیست.نماینده عالی دولت در شهرستان دماوند بیان داشت: به منظور افزایش ضریب امنیت، باید تلاش کنیم و هوشیاری بیشتری داشته باشیم. صفری با تاکید براینکه نحوه جنگ دشمنان تغییر کرده است، خاطر نشان کرد: باید در مقابل توطئه ها خود را به روز کرده و از ترفندهای مختلف اهداف آنان را خنثی کنیم که این مهم از وظایف اصلی نیروهای امنیتی و انتظامی است.این مقام مسئول تصریح کرد: داشتن امنیت منوط به اتحاد، همدلی و هم افزایی است و باید بی اعتمادی را از بین ببریم و این مهم ترین رسالت ما است.همچنین حجت الاسلام و المسلمین کاظم فتاح دماوندی، امام جمعه دماوند نیز در این مراسم اظهار داشت: دشمنان در تلاش هستند تا در چهلمین سال پیروزی انقلاب اسلامی اهداف خود را محقق کنند و نظم و امنیت کشور را برهم زنند.وی با بیان اینکه هدف دشمن ایجاد نارضایتی در بین مردم و تضعیف آرمان های انقلاب و نظام است، گفت: باید قدم های بلند تری برداریم؛ امروز نقش پلیس بیش از گذشته تاثیرگذار است زیرا باید با مردم مهربان باشند و با مجرمینی که قصد از بین بردن امنیت را دارند با شدت برخورد کند. امام جمعه دماوند با تاکید بر اینکه باید رتبه نیروی انتظامی شهرستان دماوند را ارتقا بخشید، افزود: این نهاد امنیتی در سطح شهرستان نسبت به دیگر شهرستان های استان و حتی کشور سابقه دیرینه دارد و شایسته است از امکانات مناسب تری برخوردار شوند.سرهنگ محمدحسن محمدی، فرمانده انتظامی شهرستان دماوند نیز با بیان اینکه شهرستان دماوند در حوزه اشراف اطلاعاتی و ارتقا توان آمادگی عملیاتی در سطح مطلوبی قرار دارد، گفت: مقابله با کالا قاچاق با توجه به تاکیدات مقام معظم رهبری، کاهش تصادفات و توجه به آسیب های اجتماعی در فضای مجازی از موضوعاتی است که در شهرستان رصد می شود.وی ادامه داد: مبارزه با مواد مخدر همواره مورد توجه نیروی انتظامی شهرستان دماوند بوده و اقدامات خوبی در این راستا صورت گرفته که منجر به کشف 308 کیلوگرم مواد مخدر و دستگیری 1420 نفر طی یکسال اخیر شده است.سرهنگ محمدی با اشاره به اهمیت مشارکت های اجتماعی، بیان داشت: همراهی و همکاری موثر مردم با نیروهای پلیس در مسیر برقراری نظم و امنیت پایدار در سطح جامعه مورد تاکید این نهاد است.تهرام/7246/  1539            "}