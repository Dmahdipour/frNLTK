{"onTitr":"","titr":" کلاه ایمنی به موتورسواران قصرشیرین اهدا شد","describe":" قصرشیرین - ایرنا - به مناسبت گرامیداشت هفته نیروی انتظامی و در راستای افزایش ایمنی و حفظ سلامتی شهروندان روز یکشنبه در آیینی به 15 تن از موتورسیکلت سواران قصرشیرین کلاه ایمنی اهدا شد.", "text":"فرمانده انتظامی قصرشیرین در حاشیه اهدای کلاه ایمنی به موتورسواران قصرشیرین به خبرنگار ایرنا گفت: رعایت قوانین راهنمایی و رانندگی ، حافظ سلامت جانی رانندگان و شهروندان است و اجرای این قوانین از سوی افراد عامل بسیار مهمی در کاهش ناهنجاری های اجتماعی دارد.سرهنگ عنایت الله فلاحی افزود: مشارکت مردم در کنار اجرای برنامه های درست برای رعایت موازین و مقررات راهنمایی و رانندگی ، غیرقابل انکار است.وی اظهار داشت: اهدای کلاه ایمنی به موتورسواران ، در واقع ترویج استفاده از کلاه ایمنی و فرهنگ صحیح موتورسواری و یک مشوق برای افرادی است که قوانین را به خوبی رعایت می کنند. فرمانده انتظامی قصرشیرین بیان کرد: هر شهروندی که از وسائط نقلیه استفاده می کند ، موظف به استفاده از امکانات و تجهیزات ایمنی است و راکبان موتورسیکلت بیش از سایر رانندگان موظف به رعایت قوانین هستند تا جان خود و سایر افراد را به خطر نیندازند.سرهنگ فلاحی با بیان اینکه مقررات راهنمایی و رانندگی در جامعه ، ضامن سلامتی افراد است ، افزود: نیاز است همه علاوه بر رعایت قوانین، نسبت به اشاعه فرهنگ استفاده از امکانات ایمنی در رانندگی به دیگران کوشا باشیم.وی همچنین از ارائه آموزش های راهنمایی رانندگی به دانش آموزان از سوی پلیس در مدارس ابتدایی و متوسطه اول شهر خبر داد و گفت: همه باید تلاش کنیم تا قوانین را در سطح جامعه نشر دهیم.قصرشیرین در غرب کرمانشاه بیش از 27 هزار تن جمعیت دارد.7079/3012/8066            "}