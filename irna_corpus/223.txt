{"onTitr":"","titr":" آیین سنتی مذهبی &#39;جمعه نشلجی ها&#39; در مشهد اردهال برگزار شد","describe":" کاشان- ایرنا- آیین سنتی مذهبی جمعه نشلجی ها در سومین جمعه ماه مهر از سوی اهالی روستای نشلج کاشان و جمعی از عزاداران در سوگ شهادت امامزاده علی بن محمد باقر (ع) به میزبانی آستان مقدس در مشهد اردهال برگزار شد.", "text":"به گزارش ایرنا، صدها نفر از اهالی روستای نشلج و هزاران نفر از مجاوران و دوستداران خاندان اهل بیت عصمت و طهارت (ع) در آستان حضرت سلطان علی بن محمد باقر (ع) با برگزاری تجمعی پر شور و در شان این امامزاده والا مقام در قالب آیین سنتی مذهبی جمعه نشلجی ها به سوگ نشستند. تعزیه خوانی این فرزند امام پنجم شیعیان که در 27 جمادی الثانی سال 116 هجری قمری مانند جد بزرگوارشان، حضرت ابا عبدالله الحسین (ع) مظلومانه در خطه اردهال کاشان به شهادت رسید، از دیگر برنامه های آیین جمعه نشلجی ها بود.امامزاده علی ابن محمد باقر (ع) برادر حضرت امام صادق (ع) در سال 113 هجری قمری به دعوت اهالی فین کاشان، از سوی پدر بزرگوارشان برای ترویج دین اسلام به ایران ماموریت یافت، که پس از سه سال تلاش و مجاهدت سرانجام در جنگی نابرابر به همراه یارانش از جمله جمعی از اهالی نشلج مهرماه حدود 55 سال پس از واقعه کربلا در اردهال کاشان به شهادت رسید.جمعی از اهالی نشلج که با نزدیک به 2 هزار نفر هم اکنون پر جمعیت ترین روستای کاشان بشمار می رود، پس از این رویداد هر سال سومین جمعه مهرماه (هفت روز پس از شهادت این امامزاده والا مقام) برای عزاداری و گرامیداشت یاد و واقعه شهادت مظلومانه ایشان و یارانشان، با پای پیاده مسیر 10 کیلومتری تا آستان مقدس شهید اردهال واقع در 45 کیلومتری جنوب غربی کاشان را می پیمایند.کاشان در فاصله نزدیک به 200 کیلومتری شمال اصفهان واقع است. 8123            "}