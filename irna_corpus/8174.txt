{"onTitr":"","titr":" نقاط بحرانی در آستانه اشرفیه شناسایی شود","describe":" رشت - ایرنا - فرماندار آستانه اشرفیه گفت: شناسایی نقاط بحرانی و حساس این شهرستان در زمان بروز هرگونه بحران احتمالی ناشی از بارش باران و وزش باد شدید ضروری است.", "text":"به گزارش خبرنگار ایرنا ، رحیم حیدری عصر پنجشنبه در جمع اعضای ستاد بحران این شهرستان با اشاره به هشدارهای سازمان هواشناسی در خصوص بارش شدید باران طی روزهای آینده، بر حضور میدانی اعضای ستاد بحران تاکید و تصریح کرد: شهرداری های آستانه اشرفیه و بندرکیاشهر بایستی از هم اکنون نسبت به رفع مشکلات معابر مختلف شهری که با خطر آبگرفتگی احتمالی روبرو هستند، اقدام کنند.وی بازگشایی خروجی های مناطق شهری در این شهرستان را ضروری دانست و گفت: با توجه به پیش بینی وزش باد شدید ، شاخه زنی درختانی که می تواند مشکلاتی را برای تاسیسات شهری و روستایی ایجاد کند، بایستی مورد توجه قرار بگیرد.حیدری همچنین ضمن تاکید بر آمادگی هرچه بیشتر نیروهای اورژانس ، مراکز درمانی ، خدماتی ، هلال احمر و ... در این شهرستان یادآور شد: رفع هرگونه مشکلات ناشی از بحران احتمالی بارش باران نیازمند تلاش و همکاری کلیه عوامل ستاد بحران است.وی ادامه داد: مردم منطقه نیز به منظور جلوگیری از آبگرفتگی ، دریچه های خروجی منازل خود را بازگشایی و ستاد بحران را در این خصوص یاری کنند.به گزارش ایرنا، بررسی نقشه های هواشناسی بیانگر تقویت تدریجی هوای سرد و ناپایدار از امروز و فعالیت آن تا فردا (شنبه) در منطقه است. براین اساس شرایط برای افزایش ابر و مه آلود بودن هوا، روند تدریجی کاهش دما (10 تا 15 درجه برای مناطق جگه ای) ، بارندگی و وزش باد ( گاهی شدید و خیلی شدید) ، رعد و برق برای نواحی مستعد، تگرگ و همچنین توفانی بودن دریا فراهم می باشد.شهرستان آستانه اشرفیه با دو بخش مرکزی و بندرکیاشهر در 35 کیلومتری شرق مرکز استان گیلان قرار دارد.7287/2007            "}