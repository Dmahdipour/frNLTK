{"onTitr":"","titr":" ستاری: مشکلات ارزی بر اقتصاد شرکت های دانش بنیان تاثیر دارد","describe":" تهران– ایرنا– معاون علمی و فناوری رییس جمهوری با اشاره به اثر سوء مشکلات ارزی بر اقتصاد شرکت های دانش بنیان در عین حال گفت: البته شرکت هایی که عمدتا در حوزه دیجیتال هستند با مشکل جدی مواجه نشده اند.", "text":"به گزارش خبرنگار گروه علمی ایرنا، دکتر سورنا ستاری روز سه شنبه در حاشیه مراسم امضای تفاهم‌نامه با موضوع توسعه کسب و کارهای سلامت دیجیتال با وز‌یر بهداشت در جمع خبرنگاران در پاسخ به پرسشی در خصوص اینکه آیا در شرایط فعلی و با نوسانات ارزی شرکت های دانش بنیان به لحاظ اقتصادی با مشکل مواجه شده اند یا خیر گفت: قطعا در هر مجموعه ای این مسائل وجود دارد و به هر حال شرایط فعلی کشور در حوزه ارز مشکلاتی را ایجاد کرده است.ستاری همچنین با بیان اینکه، شرکت های دانش بنیان عمدتا خصوصی و با چنین سختی هایی نیز آشنا هستند اظهارکرد: حتی این شرایط اقتصادی بسیاری از آنها را ترغیب کرده است که با پیگیری جدی برای خود بازارهای جدیدی ایجاد کنند.وی در بخش دیگری در خصوص ظرفیت موجود در بخش نیروی متخصص در حوزه سلامت دیجیتال در کشور نیز گفت: این بخش در حوزه نیروی انسانی جوان و تحصلیکرده از پتانسیل بسیار بالایی برخوردار است.معاون علمی و فناوری رییس جمهور با اشاره به تهیه و انتشار یکسری کتاب و توزیع آن در مراکز پارک ها، مراکز رشد و شتاب دهنده ها گفت: بخش عمده ای از این کتاب ها راجع به ایده های موجود در حوزه سلامت دیجیتال کشور و بخشی نیز شامل استارتاپ هایی است که در این بخش مشغول فعالیت هستند.وی در ادامه پیشرفت در حوزه سخت افزاری در کنار نرم افزار را درحوزه  سلامت دیجیتال در کشور بسیار ضروری دانست و گفت: بخش پیشرفته آن است که ایده پردازان و فعالان این بخش وارد سخت افزار نیز بشوند، و این یعنی با اضافه شدن سنسورهایی سخت افزاری به بخش نرم افزار بسیاری از  تشخیص ها در حوزه درمان آنلاین خواهد شد.ستاری با بیان اینکه، در حال حاضر چندین استارتاپ نیز در حوزه سخت افزاری بخش سلامت دیجیتال مشغول به فعالیت هستند، در عین حال رشد و توسعه این بخش را که از ارزش افزوده بالایی نیز برخوردار است  منوط به ایجاد بازار مناسب برای شرکت های فعال دانست.معاون علمی و فناوری رییس جمهور ادامه داد: هر قدر این بازار بزرگ تر، پیشرفته تر و جذاب تر باشد رقابت در آن زیادتر خواهد شد و شرکت ها در آن رشد خواهند کرد.وزارت بهداشت، درمان و آموزش پزشکی و معاونت علمی و فناوری ریاست جمهوری روز سه شنبه در راستای حمایت از توسعه کسب و کارهای سلامت دیجیتال در کشور تفاهم ‌نامه امضا کردند.علمی ** 1836 **2017            "}