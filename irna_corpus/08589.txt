{"onTitr":"","titr":" دود آتش هورالعظیم همچنان برخی شهرهای خوزستان را فراگرفته است","describe":" اهواز - ایرنا - مدیرکل هواشناسی خوزستان گفت: دود ناشی از آتش سوزی بخش عراقی هور العظیم با شدت و ضعف، صبح روزهای جمعه و شنبه ، همچنان در اهواز، آبادان و بستان ادامه خواهد داشت.", "text":"محمد سبزه زاری روز پنجشنبه در گفت و گو با خبرنگار ایرنا افزود: این دود سبب کاهش دید افقی تا 6 کیلومتر در بستان ، آبادان و اهواز در صبح امروز شد.وی ادامه داد: همچنین در بعد از ظهر امروز به دلیل افزایش سرعت وزش باد، انتظار برخاستن گرد و غبار محلی در نوار غربی و درمواردی مرکزی و جنوبی خوزستان برای ساعاتی پیش بینی می شود.مدیرکل هواشناسی خوزستان افزود: همچنین از روز شنبه هفته آینده به دلیل وجود ناپایداری، ابتدا انتظار افزایش ابر در خوزستان و سپس، به ویژه، برای مناطق مرتفع شرقی و شمالی استان شاهد وقوع رعد و برق، بارش رگباری پراکنده و تندباد لحظه ای خواهیم بود.وی گفت:دمای حداکثر و حداقل خوزستان در 24 ساعت گذشته به ترتیب در آبادان با 44 درجه سانتیگراد و ایذه با 16 درجه سنتیگراد بود. بیشینه و کمینه دمای هوای اهواز در این مدت 43 و 25 درجه سانتیگراد گزارش شده است.7164/ 6037            "}