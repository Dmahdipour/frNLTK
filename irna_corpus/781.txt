{"onTitr":"","titr":" دو مطالبه اساسی مسوولان عراقی از چاووش اوغلو چه بود?","describe":" بغداد – ایرنا – رها سازی سهم آب عراق از دجله و خروج نیروهای نظامی ترکیه از خاک عراق مهمترین مطالبه مسوولان مختلف عراقی روز پنجشنبه در دیدارهای جداگانه 'مولود چاووش اوغلو' وزیر امور خارجه ترکیه با آنها در بغداد بود.", "text":"به گزارش ایرنا، چاووش اوغلو در این سفر با 'برهم صالح' رئیس جمهوری عراق، 'عادل عبدالمهدی' نخست وزیر منتخب، 'حیدرالعبادی' نخست وزیر، 'محمد الحلبوسی' رئیس پارلمان، 'سید عمار حکیم' رئیس جریان حکمت ملی و 'هادی العامری' رئیس ائتلاف انتخاباتی الفتح دیدار و با آنان درخصوص مسائل دو جانبه و منطقه ای گفتگو کرد.تاکید بر رفع مشکل کمی حجم ورود آب دجله از سوی ترکیه و نیز حضور نظامی این کشور در خاک عراق دو محور اصلی مطرح شده از سوی مقامات عراقی درهمه این دیدارها بوده است. برهم صالح در این دیدار بر ضرورت امضای توافقنامه های دایمی درباره موضوع آب میان آنکارا و بغداد تاکید کرد. رئیس جمهوری عراق گفت: مساله آب برای بخش بزرگی از مردم عراق به یک موضوع حیاتی و سرنوشت ساز تبدیل شده است. وی همچنین بر توسعه روابط حسن همجواری در ابعاد مختلف با ترکیه و همه کشورهای همسایه در چارچوب منافع متقابل و احترام به حاکمیت ملی تاکید کرد. صالح همکاری منطقه ای در برابر تروریسم را تضمینی مستحکم برای حفاظت از امنیت و صلح جهانی دانست. گزارش منابع عراقی از دیدار وزیر امور خارجه ترکیه با نخست وزیر منتخب عراق نیز حاکی است: مقام ترک بر آمادگی کشورش برای همکاری با عراق جهت حل مشکلات موجود و علی الخصوص مساله آب با عراق تاکید کرده است. وی همچنین بر تقویت روبط بین دو کشور همسایه عراق و ترکیه تاکید کرد و گفت: ترکیه تلاش دارد تا در تمامی مسائل و مشکلات موجود از عراق پشتیبانی کند و روابط خود را با این کشور ارتقا دهد.عبدالمهدی نیز در این دیدار گفت: عراق پس از پیروزی بر گروهک تروریستی داعش به مرحله جدیدی وارد شده است که مهم ترین نیازش بازسازی است و در این زمینه نیازمند پشتیبانی جامعه بین الملل است.از دیدار وزیر امور خارجه ترکیه با رئیس پارلمان عراق نیز خبر رسیده است که چاووش اوغلو در پاسخ به درخواست رئیس پارلمان عراق از افزایش آب های ورودی از ترکیه به عراق (رودخانه دجله) خبر داد اما به جزییات بیشتر بویژه حجم این افزایش و زمان آغاز آن اشاره نکرد. هادی العامری نیز در دیدار وزیر امور خارجه ترکیه با وی  بر ضرورت عقب نشینی نیروهای نظامی ترکیه از خاک عراق تاکید کرد و گفت: تحقق این امر مانع تیرگی روابط دو کشور خواهد شد. با این حال موضوع کاهش شدید آب دجله به سمت عراق موضوع مهم دیگری بود که العامری به آن اشاره و تاکید کرد که ترکیه کشوری دوست و حامی عراق است و ما بر همین اساس امیدواریم این کشور به وعده هایی که درخصوص افزایش ورودی آب به عراق داده است عمل کند تا پرونده ای که موجب نگرانی عراقی  ها شده، بسته شود. چاووش اوغلو نیز در این دیدار بار دیگر قول داد که موضوع آب بزودی تعیین تکلیف خواهد شد.وزیر امور خارجه ترکیه در ادامه این سفر همچنین با 'سید عمار حکیم' رئیس جریان حکمت ملی عراق دیدار و گفتگو کرد. در این دیدار، دو طرف در خصوص رویدادهای سیاسی اخیر در خاورمیانه و جهان، راههای تحکیم روابط میان بغداد و آنکارا و مسأله افزایش میزان رهاسازی آب به سمت عراق رایزنی کردند.همچنین حکیم خواستار تحکیم روابط دوجانبه و آغاز همکاری‌های مشترک و گسترش آن میان دو کشور شد که در راستای منافع دو ملت دوست و همسایه باشد.وی ادامه داد: تعاون و همکاری عراق و ترکیه نقش مثبت و مؤثری در حل مشکلات و کاهش درگیری‌ها در منطقه دارد.رهبر جریان حکمت ملی با اشاره به اهمیت همکاری‌های جدی میان دو کشور گفت: چنین اقداماتی تحقق عدالت در رهاسازی منابع آبی به سمت عراق را در پی دارد که در راستای منافع دو ملت است.حکیم در ادامه افزود: باید اقدام به اجرای پروژه‌هایی کرد که بهره‌برداری بهینه از منابع آبی را محقق کند.اختلاف بر سر میزان آب ورودی رودخانه دجله از سمت ترکیه به عراق و نیز حضور نظامی آنکار در شمال عراق به بهانه مبارزه با گروهک تروریستی پ.ک.ک از جمله مسائل مهم و چالشی میان دو کشور در ماههای اخیر بوده است. بر خلاف حضور نظامی ترکیه در عراق که مقامات آنکارا بارها بر ادامه آن تاکید کرده اند، در موضوع اختلاف عراق و ترکیه بر سر حجم آب ورودی رودخانه دجله به عراق بارها قول رفع مشکل و افزایش این حجم از سوی رهبران ترکیه از جمله شخص رجب طیب اردوغان رئیس جمهوری این کشور داده شده است اما به گفته مقامات عراقی این وعده ها هنوز تحقق نیافته است و این درحالی است که عراق امسال بحرانی ترین تابستان را از نظر کمی آبی تجربه کرد. درحالی که خواسته رفع مشکل کم آبی دجله در اثر احداث سدهای مختلف از جمله سد عظیم آلیسیو در خاک ترکیه تاکنون بصورت پراکنده از سوی برخی مقامات عراقی مطرح می شد، طرح یکصدای آن از سوی مسوولان و رهبران سیاسی عراق در سفر امروز وزیر امور خارجه ترکیه در نوع خود کم سابقه است و باید دید این همصدایی و اصرار، چه تغییری در سرنوشت این پرونده مهم خواهد داشت.هر چند نزدیک شدن به فصل بارش ها و احتمال بالا آمدن عملی سطح رودخانه دجله و فروکش کردن موقت مشکل کم آبی در عراق ممکن است همین میزان فشار را نیز از روی ترکیه دست کم تا فصل تابستان آینده بردارد. خاورم*10*380**            "}