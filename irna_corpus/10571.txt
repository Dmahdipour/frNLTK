{"onTitr":"","titr":" چهار طرح هلال احمر قزوین به بخش خصوصی واگذار می شود","describe":" قزوین - ایرنا - مدیرعامل جمعیت هلال احمر قزوین گفت: احداث چهار طرح عمرانی این جمعیت از طریق کمیته ماده 27 استانی به بخش خصوصی واگذار می شوند.", "text":"به گزارش ایرنا، حسن آصفی سه شنبه شب در نشست صحن علنی پارلمان محلی قزوین با اشاره به این پروژه ها افزود: در هفته گذشته سه مجوز واگذاری پروژه ها را دریافت کردیم که آگهی فراخوان آن برای دعوت از سرمایه گذاران بخش خصوصی  در دست اقدام است تا از هفته آینده منتشر شود.وی، مسقف کردن زمین اسکیت ساختمان ستادی جمعیت هلال احمر در زمینی با مساحت یک هزار و 300متر مربع را یکی از این طرح ها برشمرد و اضافه کرد: میزان سرمایه گذاری بخش خصوصی در این طرح که مدت زمان ساخت آن یک سال تعیین شده، 16 میلیارد ریال است.آصفی ادامه داد: سهم جمعیت هلال احمر در این طرح به میزان 20 درصد از محل درآمد خالص و سهم بخش خصوصی به میزان 80 درصد از محل درآمد خالص استان است.وی همچنین گفت: واگذاری این طرح به بخش خصوصی در قالب قرارداد مشارکتیBOT بعد از بهره برداری به مدت10سال خواهد بود و پس از طی شدن مدت قرارداد به هلال احمر واگذار می شود.این مسئول یادآور شد: طرح دیگر، پروژه احداث استخر چند منظوره روباز در محل دریاچه محوطه ساختمان ستادی هلال احمر است که به مساحت هشت هزار متر مربع در مدت 2 سال احداث خواهد شد.آصفی خاطرنشان کرد: میزان سرمایه گذاری مورد نیاز این طرح 100 میلیارد ریال است که در قالب قرارداد مشارکتی بعد از بهره برداری به مدت 20 سال به بخش خصوصی واگذار می شود.وی همچنین احداث بیمارستان تخصصی حاد توانبخشی را نیز از دیگر طرح های قابل واگذاری به بخش خصوصی عنوان کرد و گفت: در این خصوص پیگیری و مکاتبات لازم برای برگشت مالکیت زمین های دوقلوی جنب بیمارستان قدس از شرکت سرمایه‌گذاری هلال ایران به جمعیت هلال احمر استان انجام شده است.مدیرعامل جمعیت هلال احمر قزوین افزود: مجوز کمیته ماده 27 استانی برای واگذاری این پروژه به بخش خصوصی اخذ شده و در قالب قرارداد مشارکت مدنی بعد از بهره برداری به میزان نسبت قدرالسهم مشارکت سرمایه گذاران به بخش خصوصی واگذار می شود.وی در ادامه احداث مجتمع فرهنگی، ورزشی، تجاری و درمانی جمعیت هلال احمر تاکستان در زمینی با مساحت6هزار و 400 متر مربع را نیز از جمله این طرح ها عنوان کرد و افزود: میزان سرمایه گذاری این طرح توسط بخش خصوصی 800میلیارد ریال برآورد شده که زمان ساخت آن نیز سه سال  پیش بینی شده است.7388*3013            "}