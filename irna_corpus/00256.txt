{"onTitr":"","titr":" سرنوشت خاشقچی همچنان موضوع داغ محافل سیاسی ترکیه است","describe":" آنکاراـ ایرناـ خبر ناپدید شدن 'جمال خاشقچی' روزنامه نگار مشهور سعودی پس از مراجعه به کنسولگری عربستان در استانبول همچنان در صدر اخبار رسانه های خبری قرار دارد و این موضوع، محور بحث در محافل سیاسی ترکیه است.", "text":"به گزارش روز جمعه ایرنا، 'جمال خاشقچی' روزنامه نگار 59 ساله مشهور سعودی در روزهای اخیر قصد ازدواج با یک زن تبعه ترکیه را داشت که به این منظور برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد اما اوایل ماه جاری میلادی پس از ورود به ساختمان کنسولگری ناپدید شد.ناپدید شدن خاشقچی و احتمال قتل وی در کنسولگری عربستان در استانبول با واکنش سریع مقامات آنکارا مواجه شد به طوری که رجب طیب اردوغان رییس جمهوری ترکیه خواستار روشن شدن وضعیت این روزنامه نگار عربستانی شد و دستوران لازم را به مقامات امنیتی ـ اطلاعاتی کشور صادر کرد.این موضوع در طول یک هفته اخیر به محور اخبار و گزارش های رسانه های خبری و تحلیل کارشناسان سیاسی ترک تبدیل شده است.در همین ارتباط ایلنور چویک مشاور ارشد اردوغان در واکنش به این حادثه با انتشار یادداشتی تحت عنوان 'رسوایی در موضوع خاشقچی' در روزنامه ینی بیرلیک نوشت: روزنامه نگار سعودی به کنسولگری عربستان در استانبول وارد شده و دیگر خبری از وی نیست و مقامات ریاض پاسخگوی هیچ چیزی نیستند که این رفتار آنها شرم آور است.وی افزود: تعیین وضعیت خاشقچی برای ترکیه مهم است چرا که حادثه ناپدید شدن این روزنامه نگار مشهور در خاک این کشور رخ داده است و با دستور اردوغان همه ابعاد این رویداد دردآور تحت بررسی است.وی تاکید کرد: آنکارا حاضر به تیرگی روابط با ریاض بر سر موضوع خاشقچی نیست اما سعودی ها باید در خصوص وضعیت ناپدید شدن این روزنامه نگار با ترکیه همکاری کنند.مصطفی کارت اوغلو روزنامه نگار و کارشناس سیاسی ترک با انتشار یادداشتی در روزنامه استار تحت عنوان 'مقاومت عربستان در مقابل تحقیقات جنایی' نوشت: 11 روز از ناپدید شدن خاشقچی می گذرد و گزارش های موثق امنیتی حاکی از تلاش مقامات سعودی برای به انحراف کشیدن تحقیقات پلیس جنایی ترکیه است.وی تاکید کرد: آشکار شدن وضعیت خاشقچی وظیفه ترکیه و قدرت های بزرگ غربی مدعی دموکراسی است چرا که ناپدید شدن یک روزنامه نگار در کنسولگری کشوری در خاک کشور دیگر لکه سیاه بزرگی بر دموکراسی وارد می کند.رسانه های ترکیه از جمله روزنامه کارار امروز با استناد به گزارش مندرج در واشنگتن پست خبر از دستیابی پلیس ترکیه به صدا و تصویر شکنجه و قتل خاشقچی در ساختمان کنسولگری عربستان خبر دادند.کارار نوشت: بر اساس گزارش مندرج در روزنامه واشنگتن پست، بعضی مقامات آنکارا به کاخ سفید اطلاع دادند که پلیس ترکیه به فیلم شکنجه و قتل خاشقچی دست یافته و این روزنامه نگار سعودی در کنسولگری عربستان توسط ماموران ریاض کشته و تکه تکه شده است.شواهد حاکم بر فضای سیاسی حاکم این کشور نشان می دهد که جامعه ترکیه به شدت از دولت این کشور مبنی بر آشکار کردن حقیقت در این خصوص انتظار دارد و این روند باعث شده تا دولت ترکیه حداقل برای حفظ حیثیت سیاسی در داخل و خارج به شدت پیگیر تعیین وضعیت خاشقچی شود.در همین ارتباط روز گذشته کمال قلیچدار اوغلو رهبر حزب جمهوری خواه خلق در واکنش به ناپدید شدن &#39;جمال خاشقچی&#39; روزنامه نگار مشهور سعودی، خواستار تجدید نظر و بازبینی در روابط سیاسی کشورش با عربستان شد.کمال قلیچدار اوغلو رهبر حزب جمهوری خواه خلق ترکیه در این باره طی سخنانی در نشست گروهی نمایندگان تشکیلات سیاسی خود در پارلمان ترکیه به انتقاد از عملکرد دولت آنکارا در این باره پرداخت و اظهار کرد: اگر توان حفاظت از جان یک روزنامه نگار خارجی نداریم، چگونه می توانیم مدعی دولتی مقتدر و دموکراتیک باشیم؟وی پیگیری وضعیت خاشقچی را وظیفه سنگین دولت ترکیه دانست و خطاب به مقامات آنکارا تاکید کرد: باید بلافاصله در روابط سیاسی ترکیه با عربستان بازبینی و تجدیدنظر شده و دیپلمات های سعودی از کشور اخراج شود و همچنین عوامل دخیل در حادثه ناپدید شدن خاشقچی دستگیر و به مراجع قضایی تحویل داده شوند.دولت باغچه لی رهبر حزب حرکت ملی ترکیه نیز با محکوم کردن حادثه ناپدید شدن این روزنامه نگار عربستانی گفت: ما نگران وضعیت خاشقچی هستیم و بی گمان ماموران اطلاعاتی ترکیه همه تلاش خود را برای روشن شدن وضعیت وی خواهند کرد.وی تاکید کرد: ترکیه کشوری برای جولان گروه های مافیایی و ترورهای مخفی آنها نیست.یالچین آکدوغان روزنامه نگار، نویسنده، سیاستمدار و معاون احمد داوود اوغلو نخست وزیر پیشین ترکیه با انشار مقاله ای در روزنامه استار تحت عنوان 'ناپدیدی انسان و نتایج سنگین' نوشت: هنوز در قتل خاشقچی با اطمینان نمی توان صحبت کرد اما اگر این روزنامه نگار مشهور عربستان در کنسولگری این کشور کشته شده باشد، دیگر نمی توان از آن به یک حادثه تفسیر کرد بلکه این اقدام یک جنایت سیاسی خواهد بود.آکدوغان تاکید کرد: باید هر چه سریع تر وضعیت ناپدید شدن خاشقچی روشن شود و آنکارا نیز در همین راستا به طور جدی پیگیری های امنیتی ـ اطلاعاتی را تا روشن شدن نهایی این حادثه ادامه می دهد چرا که سرزمین ترکیه مکانی برای ربودن سیاسی ـ جنایی انسان ها نیست و ملت ترکیه با این گونه اقدامات تا حصول نتیجه نهایی مبارزه می کند.حسین گولرجه روزنامه نگار و کارشناس سیاسی ترک نیز با انتشار یادداشتی تحت عنوان 'آیا آمریکا به خاشقچی اطمینان داد؟' در روزنامه استار نوشت: بیش از 10 روز از ناپدید شدن خاشقچی در کنسولگری عربستان می گذرد و سوالی طی چند روز اخیر ذهن من را مشغول کرده است مبنی بر اینکه خاشقچی با آگاهی از دشمنی مقامات ریاض با خود، چرا به کنسولگری این کشور وارد شد؟وی افزود: تنها جوابی که می توانم به سوال موجود بدهم این است که خاشقچی نویسنده مقالات در واشنگتن پست بود و بی گمان بدون گرفتن اطمینان از مقامات آمریکایی، وارد ساختمان کنسولگری عربستان نمی شد.وی تاکید کرد: آمریکا و عربستان دارای پروژه های مشترک سودآوری در منطقه خاورمیانه هستند و بی گمان زندگی منتقد سرسخت ولیعهد عربستان در آمریکا مطابق میل مقامات ریاض نبود و چه بسا بهتر که قتل این روزنامه نگار در کشوری ثالث (ترکیه) زمینه خدشه دار شدن وجهه دولت آنکارا را در منطقه فراهم کند.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود اوایل ماه جاری میلادی مجبور به مراجعه به کنسولگری عربستان در استانبول شد و دیگر خارج نشد.به رغم تلاش قضایی، اطلاعاتی و پلیسی دولت ترکیه و ادعای بدون سند رسانه های خبری به نقل از منابع ناشناس، هنوز وضعیت جمال خاشقچی نامشخص است.دولت ترکیه که بررسی وضعیت او را در اولویت کاری خود قرار داده، نتیجه آخرین بررسی های خود را به شکل رسمی اعلام نکرده است.هنوز از سرنوشت دقیق جمال خاشقچی که از روز دوم اکتبر(10 مهرماه) به محل ساختمان کنسولگری عربستان سعودی در شهر استانبول مراجعه کرده و ناپدید شده، خبر دقیقی در دست نیست ولی منابع غیررسمی پلیس به رسانه ها گفته اند که اسناد و شواهد نشان می دهد که او از ساختمان کنسولگری خارج نشده است.رسانه های ترکیه، قتل در ساختمان کنسولگری، ربایش و قتل در محلی دیگر و نیز ربایش و زنده بودن خاشقچی را سه گزینه محتمل در مورد او اعلام می کنند.همزمان با تلاش عوامل پلیسی، سه روز پیش دادستانی کل استانبول تحقیقات قضایی را درباره پرونده خاشقچی را آغاز کرد و به رغم تلاش قضایی، اطلاعاتی و پلیسی دولت ترکیه و ادعای بدون سند رسانه های خبری به نقل از منابع ناشناس، هنوز وضعیت جمال خاشقچی نامشخص است.دولت ترکیه که بررسی وضعیت او را در اولویت کاری خود قرار داده، تاکنون نتیجه آخرین بررسی های خود را به شکل رسمی اعلام نکرده است و مقامات این کشور روش محتاطانه ای را در اظهار نظر در باره وضعیت خاشقچی در پیش گرفته اند.دونالد ترامپ رییس جمهوری آمریکا درباره ناپدید شدن خاشقچی در استانبول روز گذشته مدعی شد که ماموران و بازپرس های آمریکایی در این باره با ترکیه همکاری می کنند ولی رسانه های ترکیه به نقل از یک مقام دولت آنکارا این ادعای ترامپ را دروغ خواندند.رجب طیب اردوغان رییس جمهوری ترکیه دیروز بار دیگر با تاکید بر ضرورت تعیین سرنوشت جمال خاشقچی روزنامه نگار ناپدید شده در ساختمان کنسولگری عربستان در استانبول گفت: همه ابعاد حادثه ناپدید شدن خاشقچی را بررسی کرده ایم چرا این رویداد در کشور ما رخ داده و هرگز در خصوص وضعیت این روزنامه نگار عربستانی سکوت نخواهیم کرد.وی افزود: بلافاصله پس از شنیدن خبر ناپدید شدن خاشقچی، به وزارت خارجه، وزارت دادگستری و سازمان اطلاعات دستورات لازم برای پیگیری این حادثه را دادم به طوری که همه اقدامات ضروری از جمله ورود و خروج ها به ترکیه توسط ماموران امنیت و اطلاعات تحت کنترل شدید قرار گرفت و همچنان تا روشن شدن وضعیت این روزنامه نگار عربستانی، عملیات امنیتی و اطلاعاتی ما ادامه دارد.رییس جمهوری ترکیه تاکید کرد: ساختمان کنسولگری عربستان مورد بازرسی ماموران امنیتی ـ اطلاعاتی ما قرار گرفت و با قاطعیت اعلام می کنم که تلاش عوامل پیگیر این حادثه از جمله مقامات وزارت خارجه، وزارت دادگستری و مقامات اطلاعاتی همچنان ادامه دارد و اکنون نمی توانم بر اساس اطلاعات و احتمالات دریافتی، ارزیابی خاصی را بیان کنم اما در خصوص وضعیت خاشقچی نگرانی هایی داریم.به گزارش ایرنا، دو روز پیش پلیس ترکیه تصاویر و ویدئوی ورود و ترددهای مشکوک 15 دیپلمات سعودی به استانبول را که به ادعای رسانه‌های ترکیه تیم ترور &#39;جمال خاشقچی&#39; هستند، منتشر کرد.همچنین دو روز پیش رسانه های ترکیه اسامی 15 تبعه عربستان را که در پرونده ناپدید شدن خاشقچی روزنامه نگار عربستانی متهم هستند، منتشر کردند.رسانه های خبری ترکیه الطبیقی و البستانی دو نفر از این افراد را ماموران رده بالای امنیتی و از نزدیکان &#39;محمد بن سلمان&#39; عنوان کرده اند.به گزارش ایرنا، خاشقچی روزنامه نگار مشهور عربستانی که از اعضای انجمن رسانه های ترک ـ عرب بوده است، از 11 روز پیش و از زمان مراجعه به ساختمان سرکنسولگری عربستان در شهر استانبول ناپدید شد.برخی منابع غیررسمی خبری مدعی قتل خاشقچی روزنامه نگار منتقد آل سعود توسط ماموران سرویس امنیتی سعودی پس از شکنجه در کنسولگری عربستان شده اند.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول آمده بودند، به قتل رسیده است و قاتلان نیز به کشور خود باز گشته اند.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه &#39;واشنگتن پست&#39; نوشته بود، از جنگ عربستان در یمن، بحران اقتصادی با کانادا و دستگیری مدافعان حقوق زنان در عربستان انتقاد کرده بود.خاورم/1905**1211            "}