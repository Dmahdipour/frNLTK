{"onTitr":"","titr":" ابر ماراتن راه ابریشم کرمان وارد سومین روز خود شد","describe":" کرمان - ایرنا - دبیر اجرایی سومین ابر ماراتن بین المللی راه ابریشم گفت: دوندگان این مسابقه با طی 2 مرحله امروز (چهارشنبه) سومین روز  رقابتها را در کویر لوت استان کرمان ادامه می دهند.", "text":"معین افضلی روز چهارشنبه در گفت و گو با ایرنا افزود: شرکت کنندگان در روز سوم ابرماراتن مسیر گندم بریان(گرمترین نقطه زمین) تا آب انبار حوض نادر را به مسافت 40 کیلومتر می دوند.وی تصریح کرد: در روز اول مسابقات دوندگانی از ایتالیا، ایران و  آلمان بترتیب نفرات اول تا سوم شدند.دبیر اجرایی سومین اولترا ماراتن بین المللی راه ابریشم ادامه داد: همچنین روز گذشته (سه شنبه) دوندگانی از آفریقای جنوبی، ، ژاپن و  ایتالیا رتبه های اول تا سوم را کسب کردند.وی با بیان اینکه مسابقات تاکنون بدون هیچ گونه مشکل خاصی در جریان است. اظهار داشت: 2 نفر از ایران و یک نفر دونده ایتالیایی به علت گرمازدگی و آسیب مچ پا از ادامه مسابقات کنار رفتند.سومین ابرماراتن بین المللی راه ابریشم از هفتم مهر در منطقه شهداد آغاز شده است و تا 14 مهر ادامه دارد.مسابقه فوق ماراتن به رقابت هایی گفته می شود که مسیر دوی آنها بیش از 42 کیلومتر باشد.بخشی از بیابان لوت در سال 95 به عنوان اولین جاذبه طبیعی ایران به ثبت جهانی رسیده است که قسمت عمده آن در استان کرمان قرار دارد.بخش شهداد تا کرمان 95 کیلومتر فاصله دارد.7437/ 5054            "}