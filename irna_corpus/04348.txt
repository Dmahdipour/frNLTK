{"onTitr":"","titr":" روسیه سفیر هلند را احضار کرد","describe":" مسکو - ایرنا - وزارت امور خارجه روسیه با تشدید اختلاف ها میان روسیه و هلند، رنه جونز سفیر این کشور در مسکو را به این وزارتخانه فراخوانده است.", "text":"به گزارش ایرنا، برخی از رسانه های روسیه از جمله ریانووستی و اینترفاکس با انتخاب تیتر «سفیر هلند احضار شد» در متن خبر خود یادآور شده اند که سفیر هلند به دلیل اطلاعات غلطی که در لاهه ارائه شد، «روز دوشنبه به وزارت خارجه خواهد رفت».وزیر دفاع هلند سه روز پیش اعلام کرد که این کشور چهار شهروند روس را به ظن دست داشتن در توطئه‌ برای حمله سایبری به نهاد بین‌المللی ناظر بر تسلیحات شیمیایی، از خاک هلند اخراج کرده ‌است.مقام هلندی سازمان ضداطلاعات ارتش روسیه را متهم کرد که در ماه آوریل سازمان منع تسلیحات شیمیایی را هدف حمله سایبری قرار داده است.سازمان منع تسلیحات شیمیایی در ماه‌ های اخیر روی پرونده مسموم شدن جاسوس سابق روس در انگلیس که لندن مسکو را مسئول آن عنوان کرده، تحقیق می‌کرده است.آمریکا نیز همزمان اعلام کرد که هفت شهروند روس را به اتهام حملات هکری تحت پیگرد قانونی قرار داده است.در مقابل 'ماریا زاخارووا' سخنگوی وزارت خارجه روسیه اتهامات کشورهای غربی علیه روسیه را بی اساس می خواند و هدف از آن را تلاش برای واگذاری وظایف و اختیارات جدید به سازمان منع تسلیحات شیمیایی عنوان می کند که در آینده نزدیک درباره آن تصمیم گیری خواهد شد.وی به تازگی در جمع خبرنگاران تاکید کرد که انگلیس و برخی کشورهای غربی تلاش می کنند که اختیارات جدید به سازمان منع تسلیحات شیمیایی داده شود تا از آن برای اهداف خود استفاده کنند. اروپام ** 1346**2040            "}