{"onTitr":"","titr":" کاهش تصدی گری دولت، اولویت سازمان فضایی کشور است","describe":" کاشان- ایرنا- معاون وزیر و رئیس سازمان فضایی ایران، آزاد سازی فعالیت های فضایی و کاهش تصدی گری صرف دولت را اولویت نخست این سازمان برشمرد.", "text":"به گزارش ایرنا، مرتضی براری روز پنجشنبه در آیین افتتاحیه هفته جهانی فضا در نیاسر کاشان گفت: تلاش هایی در این زمینه صورت گرفته و تدوین و تصویب پروانه اپراتور ماهواره مخابراتی با همکاری سازمان تنظیم مقررات و ارتباطات رادیویی برای اجرا ابلاغ شد.وی افزود: فعال سازی بازار مناسب برای شکل گیری این اپراتور در کشور در ماه های گذشته با تشکیل کارگروه های گوناگون دنبال و بسته حمایتی دولت در این زمینه تدوین شد.رئیس سازمان فضایی ایران بیان کرد: اصلی ترین شاخص در توسعه بازار که دولت ها در آن نقش اساسی دارند، زیرساخت ها هستند که حوزه فضایی نیز به منظور ایجاد زمینه رشد و توسعه کسب و کارها از این قاعده مستثنی نیست.وی تاکید کرد: تامین تصاویر ماهواره ایی (با رزولوشن یک متر از 2 مسیر)، تامین ماهواره سنجش ملی و همچنین تامین تصاویر به صورت مستقیم از ماهواره های خارجی و آزاد سازی آرشیوهای غیر حاکمیتی موجود با تصاویر 40 سال گذشته، به جد در دستور کار قرار دارد.براری اضافه کرد: افزون بر 60 اپراتور ماهواره ای در جهان و 11 اپراتور در منطقه فعال است که بر اساس گزارش های بین المللی، دارای بالاترین ارزش افزوده و بازگشت سرمایه در کل زنجیره ارزش بخش فضایی دنیا می باشد.وی فضا را بستری مناسب برای توسعه همکاری های بین المللی دانست و اظهار کرد: وزیر ارتباطات و فناوری اطلاعات بر موضوع اقتصاد بخش فضایی به وسیله توسعه کاربردها و کسب و کارها در کنار توسعه فناوری تاکید دارد و اصلی ترین دغدغه سازمان نیز برقراری ارتباط بین حوزه کاربردی و فناوری اطلاعات و ارتقای جایگاه آنها در کشور است.رئیس سازمان فضایی ایران یادآور شد: برخی کشورها با بهره گیری از این فناوری ها در بخش کشاورزی هزینه های خود را کاهش و بهره وری تولید محصولات را افزایش می دهند یا در کشورهای دیگر با پایش خطوط انتقال نفت به وسیله ماهواره ها، از هدر رفتن منابع جلوگیری می کنند.وی گفت: وجود ظرفیت های طبیعی بسیار ارزشمند کشور مانند تپه های مریخی دامغان، منطقه گندم بریان شهداد کرمان، کوه های فضایی چابهار، دره ستارگان قشم و بسیاری از مناطق بکر مانند این قابلیت جذب گردشگران داخلی و خارجی را نیز دارد.به گزارش ایرنا، تمبر افتتاحیه هفته جهانی فضا در ادامه این همایش با حضور رئیس سازمان میراث فرهنگی، صنایع دستی و گردشگری، وزیر ارتباطات و فناوری اطلاعات، رئیس سازمان فضایی ایران و جمعی از مسئولان شهرستان کاشان رونمایی شد. مسئولان ارشد دولت تدبیر و امید برای بهره برداری از چند طرح، شرکت در آیین افتتاحیه هفته جهانی فضا و همایش نجوم و گردشگری فضاپایه نیاسر به کاشان سفر کردند. شهرستان 365 هزار نفری کاشان با برخورداری از یک هزار و 700 اثر دارای ارزش تاریخی، طبیعی و معنوی (325 اثر ثبتی در فهرست ملی و یک اثر ثبت جهانی) در فاصله نزدیک به 200 کیلومتری شمال اصفهان واقع می باشد.چهارم تا دهم ماه اکتبر (13 تا 19 مهرماه) همزمان با پرتاب نخستین ماهواره ساخت بشر، با قطعنامه مجمع عمومی سازمان ملل متحد هفته جهانی فضایی نامگذاری شده است. 6136/8123/6026/            "}