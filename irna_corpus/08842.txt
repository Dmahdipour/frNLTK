{"onTitr":"","titr":" 2 میلیارد دلار سرمایه گذاری در ایلام در حال اجرا است","describe":" ایلام - ایرنا - استاندار ایلام گفت: هم اکنون به ارزش 2 میلیارد دلار  سرمایه گذاری دربخش های مختلف این استان در حال انجام است.", "text":"به گزارش ایرنا، قاسم سلیمانی دشتکی  عصر چهارشنبه در جلسه اقتصاد مقاومتی استان اظهار داشت: سرمایه گذاری 700 میلیون دلاری در میادین نفتی استان، 600 میلیون دلار در NGL دهلران، 500 میلیون دلار در پتروشیمی دهلران، 250 میلیون دلار به علاوه 256 میلیون یورو در صنایع دیگر و ... در حال سرمایه گذاری در استان است.وی افزود: قرار است با مشارکت بخش خصوصی طرح بزرگراه مهران-دهلران-اندیمشک با ۶۰۰ میلیارد تومان اجرایی شود.وی با اشاره به اینکه ۲0۰ میلیارد ریال  برای بخش اربعین در استان اختصاص یافته است، گفت: بیش از ۹۸ درصد مسیر ایلام-مهران برای اربعین چهار بانده شده است.استاندار ایلام تصریح کرد: ظرف امسال و سال آینده زمین های آبی استان از 70 هزار به 200 هزار هکتار خواهد رسید.وی افزود: دستگاه های مرتبط پتروشیمی مهران، دره شهر و هلیلان را تحت اقدام و پیگیری خود قرار دهند. سلیمانی دشتکی تاکید کرد: تکلیف اصلی امروز مدیران استان این است که بروند دو تا سه پروژه در سال تعریف کنند و برای آن سرمایه گذار پیدا کنند و به مرحله اجرا برسانند.وی با تاکید بر لزوم استخراج دقیق اطلاعات و آمار میزان سرمایه گذاری که هم اکنون در استان جریان دارد  میزان تقریبی این سرمایه گذاری را 2 میلیارد دلار  برآوردکرد. 6034/7177            "}