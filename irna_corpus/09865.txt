{"onTitr":" معاون استاندار تهران:    ","titr":" اخلال دلالان در نظام عرضه نهاده های دامی، مرغ را گران کرد","describe":" تهران ـ ایرنا ـ معاون هماهنگی امور اقتصادی و توسعه منابع استانداری تهران با اشاره به دلایل نوسانات زیاد قیمت مرغ طی چند وقت اخیر گفت: یکی از مهمترین دلایل این نوسان و افزایش مقطعی قیمت آن اخلال دلالان در نظام عرضه نهاده های دامی بود که باعث گرانی این محصول شد.", "text":"به گزارش ایرنا محمد امامی امین روز چهارشنبه در پایان نشست ستاد تنظیم بازار در جمع خبرنگاران افزود: اگرچه دولت قیمت ارز نهاده های دامی را براساس قیمت ارز مرجع پرداخت می کند اما اشکال هایی در نظام توزیع ناشی از تحولات اخیر اقتصادی باعث ورود دلال ها به این بازار شده و این نهاده ها بموقع و با قیمت تضمینی به دست تولید کننده نمی رسد.به گفته وی در این نشست مقرر شد انجمن های صنفی، سازمان تعزیرات، جهاد کشاورزی و دیگر بخش های مرتبط با بررسی کارشناسی به سازوکار مشخصی برسند و آن را برای اجرا به این ستاد اعلام کنند تا با تشکیل شبکه تولید و توزیع مناسب رضایت تولیدکننده و مصرف کننده تامین شود.امامی امین همچنین از کشف انباری حاوی 110 هزار حلقه لاستیک خودرو سبک و سنگین در حوالی شهرری ( کهریزک) خبر داد و افزود: ورود این میزان لاستیک به حلقه توزیع که بزودی اتفاق می افتد بازار را متعادل خواهد کرد.وی همچنین از واردات 147 هزار تن لاستیک و نیز ترخیص 130 هزار حلقه لاستیک در آینده نزدیک از گمرک تهران خبر داد و افزود: بازار لاستیک به سوی منطقی و متعادل شدن حرکت می کند.معاون استاندار تهران در بخش دیگری از سخنان خود با بیان اینکه افزایش نداشتن قیمت نان از سال 93 و در کنار آن رشد هزینه های تولید آن از جمله مصارف انرژی باعث شده برخی نانوایی ها کیفیت و وزن نان را کاهش دهند افزود: اتحادیه نانوایان در این نشست پیشنهادی مبنی بر عرضه نان و تعیین قیمت آن براساس وزن ارائه کرد که این پیشنهاد به کارگروه ملی ارسال و در صورت تصویب برای اجرا به استان تهران ابلاغ می شود.امامی امین همچنین کاهش قیمت ارز در بازار را امری مورد انتظار ارزیابی و خاطرنشان کرد: شکسته شدن حباب غیرمنطقی قیمت ارز نشان از افزایش غیرمنطقی و هیجانی قیمت ارز داشت و همانطور که اقتصاددانان مختلف و فعالان بخش خصوصی بیان کرده بودند قیمت واقعی دلار بین 6 تا 7 هزار تومان است.وی با اشاره به کاهش اخیر قیمت دلار گفت: افزایش قیمت ها از جمله قیمت ارز در بسیاری از بخش ها ناشی از فعالیت زیان بار دلالان است و کاهش قیمت های کالاهای مختلف در پی کاهش قیمت ارز نیز از طریق سازمان حمایت، تعزیرات حکومتی و نهادهای نظارتی مختلف پیگیری می شود. معاون استاندار تهران بیان کرد: ارز مورد نیاز برای تامین کالاهای اساسی و استراتژیک نیز از سوی دولت با قیمت 4200 تومان تضمین شده است و نگرانی در این زمینه وجود ندارد.امامی امین تصریح کرد: کاهش قیمت کالاهای مختلف در پی کاهش قیمت اخیر ارز نیز بزودی اتفاق می افتد و قیمت ها شکسته خواهد شد چراکه ارز مورد نیاز کشور از طریق دولت و بازار ثانویه تامین می شود و خرید و فروش ارز در کف بازار فقط سه تا پنج درصد نیاز واقعی بازار را تامین می کند.وی تصمیم اخیر سران قوا و تعامل سازنده کشور با اتحادیه اروپا را از جمله عوامل اصلی کاهش اخیر قیمت ارز ذکر و بیان کرد: چرخه تامین نیازهای ارزی کشور به سمت آرامش حرکت می کند.تهرام/6139/ 1008            "}