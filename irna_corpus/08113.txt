{"onTitr":"","titr":" ستاد امر به معروف اصفهان از عضو شورای شهر تهران شکایت کرد","describe":" تهران- ایرنا- ناهید خداکرمی عضو شورای اسلامی شهر تهران، ری و تجریش ضمن تایید این شکایت گفت که ستاد امر به معروف و نهی از منکر اصفهان به خاطر توئیت های منتشر شده از بنده شکایت کرده و هم اکنون به دادگاه فرهنگ و رسانه احضار شده ام.", "text":"به گزارش ایرنا، امروز خبری مبنی بر احضار ناهید خداکرمی به دادگاه در شبکه های اجتماعی و برخی رسانه‌ها منتشر شد.این عضو شورای شهر تهران روز جمعه در گفت و گوی اختصاصی با خبرنگار ایرنا اظهار داشت: شکایت ستاد امر به معروف و نهی از منکر اصفهان به خاطر توئیت و نطق های منتشر شده در حدود یک ماه پیش از سوی شعبه 4 دادسرای رسانه به بنده اعلام شد.وی تصریح کرد: موضوع شکایت ستاد امربه معروف و نهی منکر اصفهان در خصوص توئیت و و نطق بنده مبنی بر 'انتخاب نوع پوشش حق زنان است' عنوان شده است.ناهید خداکرمی خاطرنشان کرد: عجیب است که چطور یک عضو شورای شهر که نماینده شهروندان است؛ حق بیان نظرات کارشناسی خود را در مورد موضوعات روز ندارد.وی ادامه داد: وکیلم از هفته آینده این موضوع را از طریق دادسرا پیگیری خواهد کرد.تهرام/9343/6003            "}