{"onTitr":" فرماندار قصرشیرین:    ","titr":" حدود 104 هزار مسافر از مرزهای قصرشیرین تردد کردند","describe":" قصرشیرین - ایرنا - فرماندار قصرشیرین گفت: 103 هزار و 575 مسافر ایرانی و خارجی در نیمه نخست امسال از مرزهای رسمی پرویزخان و خسروی این شهرستان به عراق عزیمت کردند و یا وارد کشورمان شدند.", "text":"مرادعلی تاتار روز سه شنبه در گفت و گو با خبرنگار ایرنا افزود: از مجموع ترددهای انجام شده ، 54 هزار و 800 مسافر از مرزهای رسمی خسروی و پرویزخان وارد کشور شدند و 48 هزار و 775 تن نیز از این مرزها از کشورمان خارج شده اند. وی اظهارداشت: از مجموع 51 هزار و 161 تردد انجام شده به صورت انفرادی از مرز رسمی خسروی، 26 هزار و 51 مسافر و زائر ایرانی و خارجی وارد کشورمان شدند و 25 هزار و 110 تن نیز از طریق این مرز از کشور خارج شده اند. وی بیان کرد: همچنین در شش ماه گذشته 52 هزار و 424 مسافر و گردشگر ایرانی و خارجی از مرز پرویزخان تردد کردند که از این تعداد 28 هزار و 749 تن وارد کشورمان شدند و 23 هزار و 675 مسافر نیز از طریق این مرز به عراق عزیمت کرده اند. فرماندار قصرشیرین افزود: هم اکنون به طور میانگین روزانه 400 مسافر و زائر عراقی از طریق مرز خسروی به عراق تردد می کنند، ضمن این که از طریق مرز پرویزخان نیز روزانه بیش از 500 مسافر و گردشگر ایرانی و خارجی به کشورمان وارد و یا عازم اقلیم کردستان عراق می شوند. با پیگیری مسئولان استان و با ابلاغ نامه ای از سوی وزارت کشور مبنی بر بازگشایی مرز خسروی در 28 اسفند 93 به استانداری کرمانشاه ، اکنون این مرز رسمی و بین المللی بازگشایی شده است.طبق تصمیم ستاد مرکزی اربعین پارسال قرار بود که 500 هزار تن از زائران کشورمان و زایران اتباع خارجی از مرز رسمی خسروی در ایام اربعین حسینی به کربلای معلا عزیمت کنند و با وجود موافقت اولیه بین کشورمان و عراق، این امر با مخالفت مسئولان عراقی در آخرین ساعات مانده به ایام اربعین محقق نشد.شهرستان قصرشیرین دارای 14 واحد اقامتی شامل هتل و مهمانپذیر درجه یک تا سه با 322 اتاق و یک هزار و 200 تخت است که بیشتر این اماکن در اوایل دهه 80 ساخته شده است تا زائران عتبات عالیات در مسیر تردد خود به عراق یک شب را در این منطقه مرزی اقامت داشته باشد.مرز خسروی نزدیکترین نقطه از کشورمان به بغداد، کربلا، کاظمین و سامراست که این مرز رسمی تا بغداد پایتخت کشور عراق 190، نجف 380، کربلا 300، کاظمین 203 و تا سامرا 326 کیلومتر فاصله دارد.عملیات ساخت پایانه بین المللی مرز خسروی از سال 77 در نقطه صفر مرزی آغاز شد و این مجموعه در سال 81 با 75 میلیارد ریال اعتبار به بهره برداری رسید.قصرشیرین با 27 هزار تن جمعیت در غرب کرمانشاه، بیش از 186 کیلومتر مرز با عراق دارد و در امتداد این مرزهای طولانی 2 مرز رسمی خسروی و پرویزخان قرار دارد که اولی هم مرز با حوزه حکومت مرکزی (بخش عربی) و دومی هم مرز با اقلیم کردستان عراق است.مرز خسروی در 20 کیلومتری شهر قصرشیرین واقع شده است.7079/3012/8066            "}