{"onTitr":"","titr":" سلطانی فر: دیدار پرسپولیس با السد یک رویداد ملی است","describe":" تهران - ایرنا - وزیر ورزش و جوانان با بیان اینکه این وزارتخانه همه منابع و اعتبارات لازم را برای بازسازی ورزشگاه آزادی برعهده می گیرد، تصریح کرد: پرسپولیس نماینده ورزش و فوتبال ایران است و دیدار برگشت آنها مقابل السد از مرحله نیمه نهایی لیگ قهرمانان آسیا یک رویداد ملی است.", "text":"به گزارش ایرنا از وزارت ورزش و جوانان، «مسعود سلطانی فر» امروز (پنجشنبه) در نشست هماهنگی فراهم کردن امکانات مناسب میزبانی مسابقات لیگ قهرمانان آسیا افزود: همه ما یک نام هستیم آن هم نام بلند ایران عزیز است، همه منابع و اعتبارات لازم را برای بازسازی استادیوم آزادی بر عهده می گیریم.وی اظهار داشت: تجربه نشان داده ما مردم روزهای سخت و دشوار هستیم و شما این وضعیت را در بازی رفت پرسپولیس مقابل السد دیدید. سلطانی فر اظهار داشت: همه امکانات لازم برای میزبانی شایسته بازی برگشت و ان شاءالله فینال لیگ قهرمانان اسیا آماده شود و در واقع شرایطی را مهیا کنیم که ورزشگاه آزادی آماده یک جشن ملی باشد.وی درباره حضور تماشاگران و حمایت از نماینده ایران در دیدار برگشت مقابل السد گفت: مسابقه بسیار ‌دشواری پیش رو داریم و حضور  صد هزار تماشاگر پرشور در روز بازی مقابل السد عامل مهمی در موفقیت پرسپولیس به عنوان نماینده ورزش و فوتبال ایران است.وزیر ورزش و جوانان درباره امکان حضور خانواده ها در بازی برگشت مقابل السد و در صورت صعود پرسپولیس به فینال لیگ قهرمانان آسیا گفت : شخصا علاقمند هستم که خانواده ها در روز بازی با السد و ان شاءالله فینال لیگ قهرمانان آسیا حضور داشته باشند.سلطانی فر از همه مدیران فدراسیون فوتبال و شرکت توسعه و نگهداری خواست تمام اهتمام خود را برای فراهم کردن شرایط مناسب برای میزبانی در بازی برگشت نیمه نهایی مقابل السد و انشاالله فینال آسیا بکار ببندند و وزارت ورزش و جوانان همه منابع و اعتبارات لازم را بر عهده خواهد گرفت.دیدار برگشت تیم های پرسپولیس و السد قرار است روز اول آبان ماه در ورزشگاه آزادی تهران برگزار شود. دیدار رفت روز 10 مهر به میزبانی قطر با برتری یک بر صفر سرخپوشان رقم خورد.ورزشی**1067**1584            "}