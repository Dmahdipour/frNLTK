{"onTitr":"","titr":" تلاش شبانه روزی؛ رمز خروج کرمانشاه از بحران بیکاری","describe":" کرمانشاه - ایرنا - جمعی از مسئولان  کرمانشاه، تلاش شبانه روزی و افزایش بسته های حمایتی دولت را رمز خروج این استان از بحران بیکاری دانسته و ابراز امیدواری کردند نرخ بیکاری در این دیار همچنان روند نزولی به خود بگیرد.", "text":"به گزارش خبرنگار ایرنا، استان کرمانشاه سال هاست از مشکل بیکاری رنج می برد، دردی مضمن و قدیمی که انگار مردمانش نیز با آن خو گرفته و عادت کرده اند. در سه دهه گذشته کرمانشاه همواره در ردیف سه استان اول از لحاظ بیکاری قرار داشته است.آمارهای مرکز ایران در طول سال 96 نشان می داد که کرمانشاه در رتبه اول بیکاری کشور قرار گرفته است، حکایتی تلخ از سرزمینی که مرکزیت غرب کشور را یدک می کشد و از لحاظ داشتن آب و خاک مناسب، بحث گردشگری، توریست پذیری و ... جایگاه خوبی دارد.مرکز آمار ایران همچنین با اعلام نرخ بیکاری فصل بهار امسال، درصد بیکاری کرمانشاه را در این فصل 19.4 درصد اعلام کرد تا حداقل این دیار برای یک فصل هم که شده لقب بیکارترین استان کشور را تحویل دهد.متوسط نرخ بیکاری استان کرمانشاه در فصل بهار امسال نسبت به سال قبل که 20.2 درصد اعلام شده بود، هشت دهم درصد کاهش یافته است، هرچند نرخ بیکاری کشور در فصل بهار 12.1 درصد بوده است که با این حساب متوسط نرخ بیکاری در کرمانشاه 7.3 درصد بیشتر از نرخ بیکاری در کشور است.بیست و یکمین کارگروه اشتغال و سرمایه گذاری استان در حالی پنجشنبه شب با حضور محسنی بندپی سرپرست وزارت کار، تعاون و رفاه اجتماعی، استاندار کرمانشاه و جمعی دیگر از مسئولان استانی برگزار شد که همگی بر تلاش بیشتر همه دستگاه ها و همدلی و همفکی با یکدیگر در راستای فائق آمدن بر این درد کهنه اتفاق نظر داشتند.** برخی تصمیم گیری های نادرست تلاش های صورت گرفته را هدر می دهدعبدالرضا مصری نماینده کرمانشاه در مجلس شورای اسلامی در این نشست با بیان اینکه امسال حرکت های خوبی در راستای کاهش نرخ بیکاری صورت گرفته، خاطرنشان کرد: با این وجود برخی تصمیم گیری های نادرست حداقل 50 درصد از تلاش ها و زحمات صورت گرفته را هدر می دهد.وی ادامه داد: استان کرمانشاه سال هاست که با عراق مبادلات تجاری و ارزی دارد و تا دو سه سال پیش نیمی از صادرات صورت گرفته به عراق از طریق مرزهای کرمانشاه صورت می گرفت.مصری افزود: به تازگی دولت قراردادهای ریالی را با کشور عراق ممنوع کرده است که این کار باعث توقف بخشی از صادرات کالا شده است.نماینده کرمانشاه گفت: در سال حدود پنج میلیون زائر ایرانی برای زیارت عتبات عالیات به عراق سفر می کنند که با ممنوع شدن قراردادهای ریالی ایران و عراق این افراد مجبور به حضور در صرافی ها و دریافت ارز می شوند در حالی که تا پیش از این پول ایران در این کشور داد و ستد می شد.وی هشدار داد: اگر اینگونه بخواهیم پیش برویم در آینده نزدیک ترکیه جای ایران را در بازار عراق بدست می آورد و صادرات کنندگان و تجار ایرانی و بخصوص استان کرمانشاه با مشکلات بیشتری مواجه خواهند شد.مصری همچنین از اقدام های دولت و وزارت کار برای اجرای طرح پرداخت تسهیلات کم بهره به روستائیان و عشایر قدردانی کرد و گفت: این طرح می تواند مشکلات زیادی از اشتغال در این مناطق را کاهش دهد.** واحدهای صنعتی کرمانشاه با 30 درصد ظرفیت خود مشغول به کار هستندسید قاسم جاسمی دیگر نماینده کرمانشاه در مجلس نیز، گفت: استان ما با وجود برخورداری از ظرفیت مناسب در حوزه صنعت با مشکلاتی مواجه است به گونه ای که هم اکنون واحدهای صنعتی با 30 درصد توان خود مشغول به کار هستند.وی همچنین خواستار توجه بیشتر به تعاونی ها شد و گفت: در حالی که 25 درصد تعاونی ها به عنوان سومین قطب اقتصادی کشور باید فعالیت چشمگیری داشته باشند در خوشبینانه ترین حالت پنج درصد آن ها فعالیت مستمر و مساعدی دارند.جاسمی ادامه داد: درخواستی که در شرایط فعلی از دولت می توان مطرح کرد این است که با توجه به نرخ بالای بیکاری در این استان و سرانه درآمد پائین باید در زمینه بخشودگی جرائم کارفرمایان تمهیداتی اندیشیده و مشوق های بیمه ای برقرار شود.ور در پایان گفت: از ابتدای سال جاری نرخ بیکاری در کرمانشاه روند نزولی به خود گرفته که با تلاش های شبانه روزی و حمایت های بیشتر دولت می تواند این سیر نزولی را ادامه بخشید.** کشاورزی، گردشگری و تجارت از ظرفیت های خوب کرمانشاه استاحمد صفری یکی دیگر از نمایندگان کرمانشاه در مجلس هم با بیان اینکه در استان ظرفیت های خوبی وجود دارد، کشاورزی، گردشگری و تجارت را از مهمترین ان ها برشمرد و گفت: تمرکز روی این سه ظرفیت عظیم می تواند بخش زیادی از مشکلات بیکاری را کاهش دهد.وی گفت: تدبیر دولت در اجرای طرح اشتغالزایی روستایی با پرداخت تسهیلات کم بهره به روستائیان قابل توجه است که امیدوارم با تسهیل در بخش ضمانت تعداد افراد بیشتری بتوانند از این تسهیلات استفاده کنند.صفری گفت: پس از قرارداد برجام بیش از 200 قرارداد بین المللی در کشور بسته شد اما متاسفانه حتی یک مورد هم به کرمانشاه برای سرمایه گذاری اختصاص پیدا نکرد در حالی که استان ما نیازمند چنین مشارکت های اقتصادی است.وی در پایان، گفت: با کمک همه دستگاه و تلاش و همدلی بیشتر می توانیم از بحران بیکاری نجات پیدا کرده و کرمانشاه را به جایگاه واقعی خود برسانیم.** کاهش نرخ بیکاری کرمانشاه در کل کشور اثرگذار خواهد بودهدایت حاتمی معاون هماهنگی امور اقتصادی و توسعه استانداری کرمانشاه نیز در این نشست گفت: بدون شک کاهش نرخ بیکاری در کرمانشاه در کل کشور اثرگذار خواهد بود و می تواند اقتصاد کشور را شکوفاتر از قبل کند.وی گفت: کرمانشاه سال هاست که از درد مضمن بیکاری رنج می برد ولی دیگر زمان آن فرا رسیده با کار جهادی و تلاش های شبانه روزی همه مسئولان و همت خود مردم بر این مشکل فائق آئیم.حاتمی گفت: تقویت زیرساخت ها و توجه ویژه به ظرفیت های استان می تواند در کاهش نرخ بیکاری کرمانشاه بسیار موثر باشد.** امیدواری نسبت به ادامه روند کاهش نرخ بیکاریاستاندار کرمانشاه نیز به وضعیت نامناسب کرمانشاه در خصوص وضعیت اشتغال اشاره کرد و گفت: در سال گذشته رتبه اول بیکاری را به خود اختصاص دادیم اما طی سه ماه ابتدایی سال جاری این روند مقداری بهبود پیدا کرد و از رتبه اول بیکاری جدا شدیم.هوشنگ بازوند با ابراز امیدواری نسبت به اینکه روند کاهش نرخ بیکاری استان در نیمه دوم سال نیز همچنان ادامه یابد، گفت: توجه ویژه تر به کرمانشاه می تواند کمک بزرگی برای تحقق این مهم باشد.وی همچنین خواستار نقش آفرینی شستا در استان و سرمایه گذاری در بخش های مختلف شد و گفت: متاسفانه شرکت های زیرمجموعه آن نیز فعالیت خود را مدتی است در کرمانشاه تعطیل کرده اند.** کرمانشاه از استان های پیشرو در پرداخت تسهیلات روستایی استمقام عالی وزارت کار نیز در این جلسه به نرخ بالای بیکاری در کرمانشاه اشاره و اظهار داشت: خوشبختانه کرمانشاه یکی از استان های پیشرو در بحث پرداخت تسهیلات به شمار می رود و امیدوارم با پذیرش سریعتر طرح ها و معرفی آن ها به بانک، تمامی افراد واجدالشرایط هرچه سریعتر از تسهیلات اعطایی بهره مند شوند.انوشیروان محسنی بندپی همچنین از آمادگی وزارت کار برای فعال کردن طرح های نیمه تمام استان با همکاری شستا خبر داد و گفت: پیگیری های لازم در این زمینه بعمل خواهد آمد.وی در پایان با قدردانی از تلاش های استاندار کرمانشاه و پیگیری های مجدانه وی برای بهبود وضعیت کرمانشاه، ابراز امیدواری کرد با تلاش های شبانه روزی تمامی مدیران استانی شرایط برای بهبود وضعیت معیشتی مردم فراهم شود.گزارش: مسعود اسماعیلی7458/8066            "}