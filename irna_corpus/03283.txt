{"onTitr":"","titr":" لاریجانی: ایران و پاکستان دردها و دشمنان مشترکی دارند","describe":" آنتالیا - ایرنا - رئیس مجلس شورای اسلامی در دیدار با نایب رئیس مجلس سنای پاکستان با بیان اینکه دو کشور دردها و دشمنان مشترکی دارند، بر ضرورت ارتقای روابط تهران و اسلام آباد تاکید کرد.", "text":"به گزارش روز سه شنبه ایرنا، 'علی لاریجانی' در حاشیه برگزاری اجلاس 'مجالس اوراسیا' در دیدار با 'سلیم ماندوی والا' نایب رئیس مجلس سنای پاکستان، ظرفیت های همکاری ایران و پاکستان را زیاد عنوان کرد و گفت: برخی نمی خواهند که همکاری بین دو کشور گسترش یابد.وی خطاب به نائب رییس مجلس سنای پاکستان بیان کرد: بر اساس قرارداد ایران و پاکستان، لوله کشی انتقال گاز تا مرز دو کشور انجام شده و گاز هم قابل انتقال است، ولی گفته شده که آمریکا مانع می شود، چرا که از پیشرفت پاکستان ناراحت است و نمی خواهد گاز به کشور شما صادر شود.ماندوی والا نایب رئیس مجلس سنای پاکستان نیز در این دیدار با تایید رابطه دوستی و برادری بین دو کشور گفت: ما ایران را کشوری خارجی نمی دانیم و بسیاری از نمایندگان شرکت ها و پارلمان پاکستان به طور مستمر از ایران بازدید کرده و با شرکت های کشور شما همکاری دارند و تحریم ها نیز هیچ محدودیتی نمی تواند برای آنها ایجاد کند.وی با اشاره به ظرفیت فراوان برای ارتقای مناسبات دو کشور بیان کرد: دولت جدید و تمامی احزاب فعال در پارلمان پاکستان علاقه مند تکمیل پروژه خط لوله گاز از ایران هستند و از هر نوع همکاری بین دو کشور استقبال و حمایت می کنند.نایب رئیس مجلس پاکستان در ادامه با انتقاد از محدود بودن رفت و آمد بین دو کشور، بر ضرورت استفاده از پتانسیل گردشگری میان ایران و پاکستان تاکید کرد.ماندوی والا با بیان اینکه رییس مجلس ایران به دلیل بهره مندی از تجارب گرانبها می تواند نقش پررنگی در موفقیت اجلاس مجالس عضو اتحادیه اوراسیا داشته باشد، از وی دعوت کرد تا به پاکستان سفر کند.لاریجانی رییس مجلس شورای اسلامی ایران در راس یک هیات پارلمانی از طرف ایران برای حضور در سومین دوره اجلاس بین المجالس اوراسیا به آنتالیای ترکیه سفر کرده و علاوه بر سخنرانی، دیدار دو جانبه ای با برخی از روسای مجالس کشورهای شرکت کننده دارد.'افضلی' (نماینده اقلید)، 'خامکانی' (نماینده زرند وکوه بنان) و 'علیرضا بیگی' (نماینده تبریز)، رئیس مجلس ایران را در این سفر همراهی می کنند.پیش از این دوره اول و دوم اجلاس مجالس اوراسیا در کره جنوبی و مسکو برگزار شده بود.خاورم/1905**1651            "}