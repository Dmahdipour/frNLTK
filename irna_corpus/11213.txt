{"onTitr":" نشریه آمریکایی:    ","titr":" رویکرد افراطی واشنگتن علیه ایران فرصتی برای چین است","describe":" تهران - ایرنا - نشنال اینترست نوشت، پکن از رویکرد افراطی واشنگتن در قبال تهران به عنوان مهره ای برای تحقق هدف ایجاد نظام جهانی چندقطبی استفاده می کند.", "text":"در مقاله ای که امروز(سه شنبه)در این نشریه آمریکایی منتشر شد، آمده است، خروج آمریکا از توافقنامه هسته ای ایران موسوم به برجام و تنش هایی که پس از این کار بین واشنگتن و تهران تشدید شد، حامل چالش هایی مانند افزایش قیمت برای دومین وارد کننده نفت جهان، درگیری احتمالی در مسیر جاده ابریشم و خطر اشاعه هسته ای است.  نشنال اینترست با اشاره به ابراز نگرانی روزنامه مردم، ارگان حزب کمونیست چین، از سیاست خارجی یکجانبه دولت'دونالد ترامپ' و نادیده گرفتن تعهدات بین المللی آمریکا افزود، سیاست خارجی چین از مدت ها پیش به دنبال کمک به روند ایجاد جهان چندقطبی است.  تلاش پکن برای ایجاد جهان چندقطبی بخشی از تلاش جامع چین به منظور پایان دادن به برتری آمریکاست و تقویت قدرت ملی و ترویج شکل گیری قطب های دیگر(روسیه، هند و اروپا)به منظور ایجاد توازن قدرت در برابر آمریکا، از ابزارهای تحقق هدف چین در زمینه جهان چندقطبی است.برخلاف برخی تصورات، پکن تمایل چندانی به پذیرش مسوولیت های جهانی ندارد وانگیزه چین از ایجاد جهان چندقطبی، گرفتن جای آمریکا در نظام بین المللی و حکومت بر جهان نیست. بلکه پکن به این خاطر به دنبال ایجاد جهان چندقطبی است که آمریکا را مانعی اصلی بر سر راه هدف اولیه سیاست خارجی خود یا همان بازگشت به جایگاه تاریخی اش به عنوان قدرت مسلط در آسیاست، می بیند.  ایجاد نظام جهانی چندقطبی مبتنی بر تقسیم مناطق نفوذ این امکان را برای چین فراهم می کند تا بر منطقه شرق آسیا تسلط پیدا کند و آنچه که به عنوان حق طبیعی مدنی خود محسوب می کند را اعاده کند.گرچه جهان روز به روز به سمت چندقطبی شدن پیش می رود اما، بیشتر این سیستم بین المللی به هم تنیده شده تحت سلطه آمریکاست. اصرار بر وحدت اروپا و آمریکا که از ایجاد اتحادیه اروپا به عنوان یک جایگزین و قطبی مستقل در برابر قدرت آمریکا جلوگیری می کند، یکی از موانع شکل گیری نظام چندقطبی است. همانگونه که کارشناسان چینی و غربی می گویند، سیاست خارجی یک اروپای مستقل تر این امکان را برای چین فراهم می کند تا بر ایجاد یک قطب دیگر در سیستم بین المللی سرمایه گذاری کند. از سویی، شبکه جهانی متحدان و شرکای آمریکا از شکل گیری یک سیستم چندقطبی واقعی جلوگیری می کند و از سوی دیگر، این متحدان آمریکا را از اقدام یکجانبه بازمی دارند و واشنگتن را در شرایطی قرار می دهند که رویکرد چند جانبه گرایی را در سیاست خارجی لحاظ کند. در حالی که پکن خواستار تسهیل روند ایجاد یک جهان چندقطبی است ودر بلندمدت، توانایی آمریکابرای اقدام به همراه متحدانش کاهش می یابد، فاصله گرفتن واشنگتن از چندجانبه گرایی و نزدیک شدن به یکجانبه گرایی، تهدیدی برای چین در کوتاه مدت است.برخلاف هشدار صاحبنظران غربی درباره نابودی سیستم های حاکمیت جهانی و نظم بین المللی لیبرال در دوره ترامپ، نگرانی چین از یکجانبه گرایی آمریکا، متعارف نیست بلکه از سر خودخواهی و منفعت طلبی است. آمریکای فارغ از محدودیت های منظور شده از سوی سازمان های چندجانبه، پیگیر سیاست خارجی یکجانبه گرایی و منافع ملی در میان مدت چالش عمده ای برای چین است.نشنال اینترست از مناقشات تجاری آمریکا و اروپا به عنوان مهره ای یاد کرد که چین می تواند از آن بهره برداری کند. البته، کفه اعتراضات مشترک اتحادیه و اروپا به سیاست های تجاری و صنعتی چین سنگین تر از اختلافات تجاری آمریکا و اتحادیه اروپاست. ایران مقوله ای دیگر است. اروپا سرانجام دولت ترامپ را به خاطر اتخاذ رویکرد افراطی که موجب به حاشیه رانده شدن دیپلماسی به نفع رویارویی می شود، مقصر دانست.'امانوئل مکرون'، رئیس جمهوری فرانسه در سخنانی در مجمع عمومی سازمان ملل در پاسخ به تاکید ترامپ بر تحریم بیشتر ایران، گفت، باید فضای مذاکره را باز کرد . ایران با وجود بی اعتمادی ناشی از اعمال دوباره تحریم ها از سوی آمریکا همچنان به تعهدات هسته ای اش پایبند است. سخنان 'ترزا می'، نخست وزیر انگلیس در نشست شورای امنیت سازمان ملل، موضعی مخالف ترامپ در قبال تهران گرفت و گفت، برجام بهترین فرصت برای جلوگیری از دستیابی ایران به تسلیحات هسته ای است.به نوشته این نشریه آمریکایی، چین و روسیه مترصد فرصتی برای بهره برداری از اختلاف آمریکا و اتحادیه اروپا بر سر ایران و تضعیف توانایی آمریکا برای اعمال تحریم های یکجانبه هستند. چین و سایر امضاکنندگان برجام اخیرا سیستم پرداخت ویژه ای را پایه گذاشتند که کانالی جایگزین برای سیستم بین المللی مالی(سوئیفت) محسوب می شود. ایجاد این سیستم ویژه نشان می دهد سیاست آمریکا در قبال ایران فرصتی را برای همکاری چین با قدرت های اروپایی به منظور کنار گذاشتن تدریجی دلار آمریکا در سیستم بین المللی مالی فراهم کرده است. همکاری با اروپا موجب تقویت تلاش های چین برای تسریع روند حذف دلار می شود. نشنال اینترست در پایان خاطر نشان کرد، گرچه مخالفان ایران ممکن است جار و جنجال به راه اندازند که جهان با تهدیدها و خطرات ناشی از ایران به طور مناسب برخورد نمی کند اما، آنها نمی توانند این واقعیت را کتمان کنند متحدان دیرینه و شرکای آمریکا به شدت از کمپین اعمال فشار ترامپ علیه ایران ناراضی هستند. از این رو، دولت ترامپ باید بر مبنای محاسبه هزینه – فایده، در سیاست خارجی آمریکا در قبال ایران تجدید نظر کند.اروپام**1088**1590            "}