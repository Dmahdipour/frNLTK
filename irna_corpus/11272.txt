{"onTitr":" رئیس اتحادیه لبنیات کرمان:    ","titr":" تداوم روند نزولی نرخ ارز موجب ارزانی کالاها می شود","describe":" کرمان - ایرنا - نماینده اصناف و رئیس اتحادیه صنف لبنیات و سوپرمارکت استان کرمان گفت: تداوم روند نزولی نرخ ارز طی روزهای آینده موجب ارزانی قیمت مواد غذایی در بازار این استان می شود.", "text":"مهدی مهدوی روز سه شنبه در گفت و گو با خبرنگار ایرنا افزود: روند نزولی نرخ ارز تاکنون تنها بر محصولاتی که بصورت مستقیم تابع نرخ ارز هستند از جمله بازار طلا و آهن آلات تاثیر گذاشته و تاکنون هیچ تاثیری بر کاهش قیمت لبنیات و مواد غذایی این استان نداشته است.وی اظهار داشت: مسئولان باید واردات کالا و مواد اولیه واحدهای تولیدی را افزایش دهند تا عرضه و تقاضا به تعادل برسد و بتوان قیمت ها را کنترل کرد.نماینده اصناف در اداره کل تعاون، کار و رفاه اجتماعی و اقتصاد و دارایی استان کرمان تصریح کرد: گاوداری ها علوفه مورد نیاز خود را با افزایش 50 درصدی خرید می کنند و با قیمت مصوب گوشت مورد نیاز را به بازار عرضه نمی کنند لذا با کمبود گوشت در بازار قیمت ها نیز روند صعودی خواهد داشت.وی صادرات محصولات کشاورزی را دلیل دیگر وضع گرانی موجود در بازار کرمان عنوان کرد و گفت: علت دیگر گرانی ها خرید خارج از نیاز مردم، انبار کردن در منازل و احتکار کالاها توسط برخی افراد سودجو است.مهدوی با بیان اینکه مسئولان کالاهایی که به عنوان کالای قاچاق و یا احتکار کشف می شود را به سرعت وارد بازار کنند تا جلوی رشد قیمت ها گرفته شود، تاکید کرد: افزایش اجناس در بازار موجب ایجاد آرامش بین مردم می شود.وی افزود: دولت نیز بازار را از اجناس مورد نیاز مردم اشباع کند تا مردم خود احتکاری در منازل خود را متوقف کنند.رئیس اتحادیه صنف لبنیات و سوپرمارکت استان کرمان پیشنهاد داد که دولت بازار را به بخش خصوصی واگذار کند و دست صادر کنندگان و تولیدکنندگان را باز بگذارد زیرا افزایش دخالت ها موجب افزایش نگرانی ها در بازار می شود.به گزارش ایرنا، صرافی های کرمان نیز امروز (سه شنبه) به علت هجوم برخی ها برای فروش دلار ، هیچ گونه فعالیتی نداشتند و از خرید و فروش ارز خودداری کردند.7420/ 5054            "}