{"onTitr":"","titr":" 35 خانه تاریخی در اهواز شناسایی شد","describe":" اهواز – ایرنا – رییس اداره میراث فرهنگی ، گردشگری و صنایع دستی اهواز گفت: براساس تفاهم نامه منعقد شده با شهرداری اهواز تا کنون 35  خانه تاریخی در منطقه یک و هفت این شهر شناسایی شده است.", "text":"غلام رضا جلیلی نیا روز یکشنبه در گفت و گو با خبرنگار ایرنا اظهار داشت: با همکاری شهرداری منطقه یک و هفت اهواز خانه‌های با قدمت بیش از چهل سال را شناسایی می‌کنیم.وی توضیح داد: 10 روز پیش تفاهم‌نامه میان شهرداری منطقه یک و هفت و اداره میراث اهواز با هدف جلوگیری از تخریب خانه‌های تاریخی به امضا رسید که براساس این تفاهم نامه برای تخریب خانه‌های بالای 40 ابتدا باید  استعلام از اداره میراث فرهنگی اهواز گرفته شود و سپس دستور تخریب صادر شود. رییس اداره میراث فرهنگی ، گردشگری و صنایع دستی اهواز با اشاره به خانه های شناسایی شده توضیح داد: در میان این خانه ها بنای با قدمت  70 سال  متعلق به دوره قاجار  و همچنین یک خانه با قدمت 100 سال وجود دارد.وی ادامه داد: با مالکان خانه ها صحبت هایی پیرامون چگونگی حفظ و نگهداری این بناها صورت گرفته است و به آنها پیشنهاد شده که کاربری گردشگری به آنها اعطا شود و کاربری‌هایی چون رستوران سنتی، چایخانه، نگارخانه، کارگاه‌های تولید صنایع دستی می توان در آن  ایجاد کرد. جلیلی نیا با اشاره به این که شهرداری در حوزه مالیات این بناها با مالکان همکاری لازم را دارد توضیح داد: این بناها زیر نظر میراث فرهنگی احیا و نجات بخشی می شوند.وی یادآور شد: همچنین با توجه به نظر کارشناس و نوع مرمتی که این خانه‌ها نیاز دارند اعتبارسنجی می شوند.به گزارش ایرنا در شهر اهواز 40 اثر تاریخی به ثبت رسیده و 180 نیز در انتظار ثبت ملی هستند.7164/6002            "}