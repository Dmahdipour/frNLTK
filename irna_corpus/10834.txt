{"onTitr":"","titr":" یک باب مدرسه خیر ساز در دشتی افتتاح شد","describe":" بوشهر-ایرنا- مدرسه 2 کلاسه خیرساز روستای ناصری شهرستان دشتی روز سه شنبه افتتاح شد.", "text":"به گزارش ایرنا، فرماندار دشتی در این آئین گفت: خیرین مدرسه ساز در ساخت، توسعه و تجهیز مدارس این شهرستان نقش بزرگی ایفا کرده اند.عبدالله نادری افزود: مدرسه 2 کلاسه روستای ناصری شهرستان دشتی در زمینی به مساحت هزار و 385 مترمربع و زیر بنای 135متر مربع ساخته شده است.وی افزود: برای ساخت این مدرسه 900 متر مربع محوطه سازی و 100 متر دیوار کشی انجام شده است.فرماندار دشتی اضافه کرد: برای ساخت این مدرسه پنج میلیارد ریال اعتبار هزینه شده که اعتبار آن از سوی خیر مدرسه ساز حسین اندایش تامین شده است.روستای ناصری شهرستان دشتی با 120 نفر جمعیت در 25 کیلومتری جنوب بوشهر واقع است.7206/6047/6045            "}