{"onTitr":"","titr":" 222 میلیارد ریال به کلزاکاران آذربایجان غربی پرداخت شد","describe":" مهاباد- ایرنا- معاون بهبود تولیدات گیاهی جهاد کشاورزی آذربایجان غربی گفت: 222 میلیارد ریال بهای محصول خریداری شده از کلزاکاران این استان به حساب کشاورزان واریز شده است.", "text":"عبدالله فتح الله زاده روز دوشنبه در گفت و گو با خبرنگار ایرنا افزود: هشت هزار و 198 تن کلزا طی سال جاری در استان تولید شده است که این میزان نسبت به سال زراعی گذشته 100 درصد افزایش دارد.وی با بیان اینکه میانگین تولید کلزا در آذربایجان غربی، 300 کیلوگرم بیشتر از میانگین کشوری است، اضافه کرد: متوسط تولید کلزا در استان 2.5 تن در هکتار است که این رقم در کشور 2.2 تن در هر هکتار برآورد می شود.وی افزود: شهرستان پلدشت با تولید سه هزار و 349 تن کلزا در سال جاری 40 درصد کل کلزای استان را تولید کرده است.معاون بهبود تولیدات گیاهی جهاد کشاورزی آذربایجان غربی افزود: نقده نیز با تولید یک هزار و 820 تن و بوکان با تولید یک هزار و 260 تن رتبه های دوم و سوم خرید کلزای استان را در سال زراعی جاری به خود اختصاص دادند.وی با بیان اینکه گندم و کلزا از محصولات استراتژیکی است که باید نسبت به ترویج کشت و افزایش تولید آن اقدام شود، اضافه کرد: برای توسعه کشت کلزا اقدام های خوبی در استان انجام شده است.به گزارش ایرنا، آذربایجان غربی با تولید سرانه 2 تن محصولات کشاورزی از استان های قطب تولید محصولات کشاورزی در کشور است.آذربایجان غربی 235 هزار بهره بردار بخش کشاورزی و 800 تا یک میلیون هکتار زمین کشاورزی است.7510/2093            "}