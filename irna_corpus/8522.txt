{"onTitr":" نماینده ولی فقیه در هرمزگان:    ","titr":" وحدت شاه کلید حل معضلات جامعه و کشور است","describe":" قشم - ایرنا- نماینده ولی فقیه در استان هرمزگان و امام جمعه بندرعباس گفت: با توجه به اشتراک بسیار زیاد بین مذاهب اسلامی، وحدت و یکپارچگی می تواند به مشکلات اجتماعی، فرهنگی و اقتصادی پایان دهد.", "text":"به گزارش ایرنا، آیت الله غلامعلی نعیم آبادی عصر پنجشنبه در آیین معرفی امام جمعه جدید قشم افزود: غیر از وحدت، هر راه دیگری مصداق انحراف است.وی ادامه داد: همه مسلمانان به عنوان پیروان یک دین تکلیف شرعی دارند که وحدت و یکپارچگی را بین مذاهب اسلامی حفظ کنند.نماینده ولی فقیه در استان هرمزگان با تاکید بر اینکه نقاط مشترک بین مسلمانان بیشتر از نقاط اختلاف است، تصریح کرد: اختلاف ها بین شیعه و اهل سنت ریشه مذهبی ندارد و اختلاف موجود از هوای نفسانی ناشی می شود.آیت الله نعیم آبادی افزود: همانطور که امام صادق(ع) با امامان دیگر مذاهب اسلامی که هم عصر بودند روابط مناسبی داشتند، پیروان آنها نیز با با یکدیگر وحدت و انسجام را حفظ کنند.وی با اشاره به اینکه افراد نامتعادل همواره وجود دارند، ادامه داد: همیشه باید با عقلانیت به پیش حرکت کرد و از قرار گرفتن در مسیری که توسط افراد نا آگاه و تندرو ایجاد می شود، دوری کرد.وی با اشاره به وضعیت بازار در هفته های اخیر اظهار داشت: مردم برای خرید اجناس و کالاها هجوم نیاورند بلکه همه در کنار هم حرکت کنند و به منافع همگانی بیاندیشند.در این مراسم حجت الاسلام میثم تارم به عنوان امام جمعه جدید قشم معارفه شد.حجت الاسلام تارم پیش از این امام جمعه بردسیر استان کرمان بود.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500 / 6048            "}