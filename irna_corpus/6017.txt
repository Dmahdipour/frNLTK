{"onTitr":"","titr":" رای الیوم: نتانیاهو توصیه سردار سلامی را جدی بگیرد","describe":" تهران-ایرنا-روزنامه رای الیوم چاپ لندن با بیان این ایران و حزب الله قدرت بازدارندگی زیادی در مقابل تهدیدهای اسرائیل دارند خطاب به نخست وزیر رژیم صهیونیستی گفت که توصیه حسین سلامی جانشین فرمانده کل سپاه پاسداران انقلاب اسلامی را درباره آموزش شنا در مدیترانه جدی بگیرد.", "text":"«عبدالباری عطوان» سردبیر روزنامه رای الیوم و تحلیلگر مشهور عرب روز یکشنبه در این مطلب نوشت که سردار «حسین سلامی» در جمع نیروهای بسیج در استان اصفهان به بنیامین نتانیاهو توصیه کرد که شنا کردن در دریای مدیترانه را بیاموزد که در آینده چاره ای جز گریختن به دریا و فرار ندارد.وی افزود که این تهدید بسیاری را غافلگیر کرد اگر چه جدید نبود و پیش از آن نیز سید حسن نصرالله دبیر کل حزب الله لبنان به همه اسرائیلی ها توصیه کرد که از طریق دریا فرار کنند زیرا زمانی که حملات موشکی حزب الله به سمت سرزمین های اشغالی آغاز شود دیگر فرصتی برای فرار نخواهند داشت.عطوان یاد آور شد که مسئولان عربستانی در هفته های گذشته به جنگ با لبنان به خصوص حزب الله تهدید کردند و نتانیاهو در سخنان خود در مجمع عمومی سازمان ملل متحد تصاویری از آنچه تاسیسات هسته ای سری ایران و سه محزن و کارگاه های ساخت موشک حزب الله در جنوب لبنان و در نزدیکی فرودگاه بیروت دانست، رونمایی کرد.شبکه 10 تلویزیون اسرائیل نیز از ارسال هزاران پیام از طریق واتساپ به لبنانی ها در بیروت برای هشدار به آنها با این ادعا که منازل آنها در نزدیکی این مخازن است خبر داد.جبران باسیل وزیر خارجه لبنان برای ثابت کردن سخنان کذب نتانیاهو گروهی 67 نفره از سفیران و دیپلمات ها از جمله سفیر روسیه را به اماکنی که نتانیاهو ادعا کرده بود از جمله یک زمین ورزشی و نیز مدرسه ای در نزدیکی سفارت اسپانیا در جنوب بیروت برد تا به چشم خود دروغ بودن ادعاهای نتانیاهو را ببنند.عطوان نوشت اگر نتانیاهو نسبت به اطلاعات خود درباره راکتورهای هسته ای سری ایران و کارگاه های ساخت موشک حزب الله مطمئن بود به طور قطع همانطور که 200 حمله در 18 ماه گذشته به خاک سوریه داشت آنها را نیز مورد حمله قرار می داد.وی افزود که وحشت از حزب الله و موشک های آن نتانیاهو را بر آن داشته تا میلیون ها بار درباره تصمیم گیری درباره حمله به لبنان، ضاحیه جنوبی و شهرها و روستا های جنوبی این کشور فکر کند.این تحلیلگر همچنین در تایید اظهارت سردار سلامی تحلیل کرد که حزب الله برای نابودی اسرائیل نیاز به موشک های دور برد 800 تا 2000 کیلومتری ندارد بلکه موشک های کوتاه برد در حدود 300 کیلومتر و هزاران پهپاد آن برای نابودی اسرائیل کافی است.موشک های اس 300 روسی برای پوشش حریم هوایی در برابر حملات اسرائیل کافی است چرا که این موشک ها تا برد 250 کیلومتری را پوشش می دهند و قادر هستند تا جنگنده های اسرائیل را پیش از ورود به خاک لبنان هدف قرار دهند.ژنرال های اسرائیلی خود بارها تاکید کردند که گنبد آهنین اسرائیل نمی تواند با هزاران موشکی که حزب الله می تواند به سمت حیفا،یافا، تل آویو و نهاریا، عکا،ایلات و دیمونا شلیک کند، مقابله کنند.عطوان در پایان مقاله خود به نتانیاهو توصیه کرد که در سایه توازن قوایی که حزب الله و قدرت موشکی استراتژیک ایران بدست آورده و نیز پیروزی های میدانی ارتش سوریه که 90 درصد خاک این کشور را باز پس گرفته اند باید به توصیه سردار سلامی را جدی بگیرد چرا که ایران شوخی نمی کند و زمان زورگویی های نتانیاهو نیز پایان یافته است.خاورم**9366**1049            "}