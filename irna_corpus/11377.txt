{"onTitr":"","titr":" بیش از 9 تن شیره باریجه از مراتع فیروزکوه برداشت شد","describe":" تهران- ایرنا- رئیس اداره منابع طبیعی و آبخیزداری شهرستان فیروزکوه از آغاز فصل برداشت باریجه از مراتع این شهرستان خبر داد و گفت: تاکنون بیش از 9 تن شیره (صمغ) این گیاه مرتعی جمع آوری شده است.", "text":"به گزارش پایگاه اطلاع رسانی اداره کل منابع طبیعی و آبخیزداری استان تهران جمشید جویباری با بیان اینکه امسال برداشت گیاه مرتعی باریجه در سطح بیش از یک هزار و 600 هکتار از مراتع این شهرستان انجام شده است افزود:با در نظر گرفتن تمهیدات لازم در زمینه تهیه و اجرای طرح های مرتعداری چند منظوره پیش بینی می شود تا پایان فصل برداشت که اواخر مهرماه می باشد میزان برداشت به حدود 12 تن برسد.وی با اشاره به اینکه باریجه از مهم ترین گیاهان داروئی و صنعتی کشور محسوب می شود اظهار داشت: شیره این گیاه که از فرآورده های فرعی مرتعی می باشد بیش از 95 ترکیب شیمیائی و داروئی با ارزش دارد که از لحاظ صادرات نیز از اهمیت بالائی برخوردار بوده و جزو منابع ارزشمند طبیعی استان تهران به شمار می آید.رئیس اداره منابع طبیعی و آبخیزداری شهرستان فیروزکوه خاطر نشان کرد: با توجه به اینکه اکوسیستم رویشگاهی این گیاه خاص و حساس است، به منظور بهره برداری پایدار و حفظ و احیای پایه های آن ضرورت ایجاب می کند تا بهره برداری و برداشت از شیره این گیاه تحت نظارت انجام گیرد تا از انقراض آن جلوگیری به عمل آید که بر همین اساس مرتعداران متعهد شده اند که بیشتر از محدوده برداشتی عملیات احیائی را در آن عرصه انجام دهند.جویباری ادامه داد: این اقدام گام مهمی در راستای تحقق اهداف اقتصاد مقاومتی و رونق بخشیدن به تولیدات داخلی در بخش منابع طبیعی به شمار می آید که با برداشت اصولی و فنی و رعایت حفظ و احیاء این گیاه بومی زمینه اشتغال زایی برای بیش از 250 نفر به صورت مستقیم و غیر مستقیم در منطقه فراهم می شود.تهرام/7243/ 1539            "}