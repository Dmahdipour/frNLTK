{"onTitr":"","titr":" ارتباط دانشگاه ها با واحدهای صنعتی و کشاورزی تقویت شود","describe":" قزوین – ایرنا – معاون هماهنگی امور اقتصادی استاندار قزوین گفت: با توجه به نقش برجسته پژوهش و تحقیق در حل مشکلات جامعه باید ارتباط دانشگاه ها با واحدهای صنعتی و کشاورزی را تقویت کرد.", "text":"به گزارش ایرنا، منوچهر حبیبی روز چهارشنبه در شورای سیاست گذاری پژوهش و فناوری استان که در استانداری برگزار شد افزود: طی آموزه های دینی احترام به پدر، مادر و معلم تاکید شده است و باید جایگاه دانش و علم را در جامعه محترم شمرد. وی با انتقاد از ضعف ارتباط دانشگاه ها و دستگاه های اجرایی افزود: وقتی دستگاه های اجرایی نمی توانند یک درصد اعتبارات پژوهشی خود را جذب کنند مشخص است که اعتقادی به پژوهش ندارند.  این مسئول ادامه داد: از سوی دیگر وقتی دانشگاه ها به سوی کاربردی کردن پژوهش های خود پیش نمی روند و یک پژوهش کاربردی قابل اجرا در دستگاه های استان ندارند باید آن را درد و معضلی بزرگ دانست.حبیبی اضافه کرد: این در حالی است که استفاده از پژوهش و تحقیق در بخش های صنعت، کشاورزی و ... موجب افزایش سرعت تولید و ارتقای کیفیت محصولات شده و افزایش رضایت مشتریان را در پی داشته است.  این مسئول اقتصادی استان اضافه کرد: دانشگاه ها و مرکز تحقیقاتی باید سهم خود را در حل مشکلات جامعه بیشتر نشان دهند و با کاربردی کردن پژوهش ها مشکلات صنعت، کشاورزی، محیط زیست و... را حل کنند. وی گفت: سال گذشته در برگزاری نمایشگاه دستاوردهای علمی به مناسبت هفته پژوهش ضعف هایی وجود داشت که برای رفع آنها امسال برگزاری نمایشگاه از مرکزیت سه دانشگاه بزرگ استان شامل امام خمینی (ره)، علوم پزشکی و آزاد اسلامی خارج شده و از ظرفیت سایر دانشگاه های استان در این زمینه استفاده خواهد شد.حبیبی اضافه کرد: 61 مجموعه علمی و دانشگاهی در استان وجود دارند که برای اهمیت بیشتر به تحقیق و پژوهش باید از ظرفیت آنها نیز در برگزاری برنامه های هفته پژوهش بهره مند شد.هفته پژوهش استان قزوین در سال جاری سوم تا هفتم آذرماه برگزار می شود. 6101            "}