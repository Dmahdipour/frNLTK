{"onTitr":"","titr":" باران، ترافیک در راههای مازندران را ماندگار کرد","describe":" ساری – ایرنا –  با وجود سپری شدن تعطیلات پایان هفته و برخلاف گذشته که روز شنبه غالبا ترافیکی در جاده های مازندران نبود اما باران شدید باعث شد امروز بعد از گذشت یک روز از تعطیلات ترافیک در جاده های مازندران سنگین باشد.", "text":"اداره کل مدیریت راههای استان مازندران در گزارش روز شنبه اعلام کرده است که ترافیک در محور هراز از مسیر شمال به جنوب از آمل تا سه راهی سنگ چال، تونل وانا تا پلور سنگین و نیمه سنگین است.همچنین در بخش دیگری از گزارش این اداره کل ترافیک در کندوان از مسیر شمال به جنوب محدوده مرزن آباد تا تونل کندوان نیمه سنگین و سنگین گزارش کرده است.همچنین کیاسر، سوادکوه و کناره به عنوان دیگر جاده های مواصلاتی مازندران ترافیک روان و عادی در آنها جریان دارد. در گزارش مدیریت راههای مازندران آمده است که محور رویان به گلند رود به دلیل سیلاب مسدود است و تا اطلاع ثانوی این مسیر مسدود خواهد ماند. شرایط آب و هوایی در محور کندوان مه آلودگی و در دیگر محورها با بارش باران همراه است. مدیر راهداری اداره کل راهداری و حمل و نقل جاده ای مازندران در گفت و گو با خبرنگار ایرنا علت ماندگاری ترافیک در جاده های استان بعد از یک روز پایان تعطیلات را بارش باران شدید و کندی تردد خودروها اعلام کرد. عباسعلی نجفی گفت: باران باعث شد تا سرعت خودروها کم شود و این مساله باعث ترافیک در جاده های مازندران شده است.  وی به رانندگان توصیه کرد که در این روزهای بارانی حدالامکان از تردد غیر ضروری در جاده های مازندران بپرهیزند تا دچار مشکل نشوند. به گفته مدیر راهداری مازندران پیش از وقوع بارندگی ها 120 راهدار در  20 راهدارخانه استان به حالت آماده باش در آمدند تا خدمات مورد نیاز را ارائه بکنند.  2096/1899            "}