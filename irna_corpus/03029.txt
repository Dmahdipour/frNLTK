{"onTitr":"","titr":" آتش نشانان تهرانی یک کارگر مقنی را از مرگ نجات دادند","describe":" تهران- ایرنا- آتش نشانان شهر تهران یک کارگر مقنی که در درون یک چاه 80 متری گرفتار شده بود را از مرگ حتمی نجات دادند.", "text":"سخنگوی سازمان آتش نشانی و خدمات ایمنی شهرداری تهران عصر سه شنبه در این باره به خبرنگار ایرنا گفت: ساعت 13 و 20 دقیقه امروز حادثه سقوط در چاه در مسیر شرق به غرب جاده خاوران منطقه قیام دشت به سامانه 125 اعلام و بلافاصله ماموران 2 ایستگاه آتش نشانی شهر تهران به محل حادثه اعزام شدند.سید جلال ملکی ادامه داد: در یک گاراژ یک حلقه چاه خشک 80 متری که استفاده نمی شد وجود داشت که یک کارگر 35 ساله ایرانی در حالی که در میانه چاه وجود داشت بدلیل پاره شدن طناب و تجهیزات بالابر به یکباره به قسمت انتهای این چاه سقوط کرد.وی خاطرنشان کرد: آتش نشانان با استفاده از تجهیزات لازم وارده چاه شده و موفق شدند این کارگر را زنده اما مصدوم از درون این چاه 80 متری خارج کنند.به گفته ملکی، این کارگر که از نواحی مختلف اندام ها دچار مصدومیت شده بود توسط عوامل اورژانس راهی بیمارستان شد.تهرام/7243//1348            "}