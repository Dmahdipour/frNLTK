{"onTitr":" نماینده مردم آبادان:    ","titr":" پالایشگاه آبادان نسبت به اشتغال جوانان بومی کوتاهی می کند","describe":" آبادان - ایرنا - یکی از نمایندگان مردم آبادان در مجلس شورای اسلامی با ابراز نگرانی از نرخ بالای بیکاری در این شهرستان گفت: در استخدام جوانان بیکار بومی در فاز 2 پالایشگاه آبادان کوتاهی شده است.", "text":"به گزارش ایرنا جلیل مختار روز دوشنبه در نشست کارگروه اشتغال آبادان با حضور اعضای کمیسیون اجتماعی مجلس شورای اسلامی در سالن اجتماعی فرمانداری این شهرستان اظهار داشت:طبق ماده 47 قانون توسعه برنامه ششم توسعه کشور اولویت استخدام در دستگاه های اجرایی و بنگاه های اقتصادی با نیروها و شرکت های بومی است.وی به طراحی سایتی برای نام نویسی و شناسایی افراد بومی با اولویت بکارگیری جوانان آبادان ، اروندکنار و چویبده اشاره کرد و افزود: 23 هزار و 790 نفر در این سایت ثبت نام کردند که هفت هزار و 815 نفر متخصص مورد نیاز است.828 نفر نیز توسط اداره کار معرفی شدند.نماینده مردم آبادان در مجلس شورای اسلامی گفت: در خصوص بکارگیری نیروی غیر بومی در فاز 2 پالایشگاه آبادان تذکر کتبی و شفاهی به وزارت نفت داده شد.به گزارش ایرنا مدیر کل تامین اجتماعی استان خوزستان نیز در این جلسه از شناسایی یکهزار و 800 نفر بیمه شده توسط 28شرکت در فاز 2 پالایشگاه آبادان خبر داد و گفت:بر اساس لیست بیمه تنها  340 نفر از این افراد محل تولد آنها آبادان و خرمشهر است.سیدمحمد مرعشی به اختلاف آماری در تامین اجتماعی و اداره کار در این رابطه اشاره کرد و گفت: مشخصات یکهزار نفر نیروی شاغل در فاز 2 پالایشگاه آبادان هنوز به بیمه تامین اجتماعی اعلام نشده است.سرپرست فرمانداری آبادان نیز با تاکید بر اولویت استخدام جوانان بومی در بنگاه های اقتصادی منطقه گفت:بنگاه های اقتصادی استخدام نیروهای بومی را در اولویت قرار دهند و از جذب نیروهای غیربومی اجتناب کنند.سیدزین العابدین موسوی در کار گروه اشتغال اظهار داشت: آبادان مهد کار و کارآفرینی است ولی متاسفانه گرفتار معضل بیکاری جوانان منطقه است.وی افزود: بخش عظیم فرصت های شغلی در آبادان بجایی بکار گیری جوانان بومی در اختیار سایر شهرستان ها و حتی استان های دیگر است.موسوی بر شفاف سازی هر گونه استخدام در بنگاه های اقتصادی به ویژه فاز2 پالایشگاه آبادان تاکید کرد و گفت:فرصت ها شغلی باید با اولویت جذب جوانان بیکار منطقه باشد.**‌نماینده بوئین زهرا در مجلس شورای اسلامی : مدیران غیر بومی عامل تشدید بیکاری هستندنماینده بوئین زهرا و عضو کمیسیون اجتماعی مجلس شورای اسلامی نیز مشکل بیکاری در آبادان را ملی دانست و گفت:هر جا از مدیریت بومی استفاده شده به واسطه تعلق خاطر وی به شهر و دیار خود آن منطقه  پیشرفت کرده است.روح الله بابایی افزود: آبادان متعلق به همه مردم ایران است و مشکل بیکاری جوانان آن باید با رویکرد ملی حل شود.وی خواستار جذب اعتبار ملی برای طرح ها و پروژه های آبادان شد و گفت: با اعتبارات قطره چکانی نمی توان زخم های جنگ تحمیلی آبادان را برطرف کرد.بابایی گفت استان خوزستان و آبادان در هشت سال دفاع مقدس دین خود را ادا کردند و اینک باید برای رفع محرومیت از این استان و آبادان با رویکرد بسیجی وارد عمل شد.وی گفت: همه نمایندگان مجلس شورای اسلامی برای رفع مشکلات مردم خوزستان ،نمایندگان این استان را همراهی می کنند.3015/6068            "}