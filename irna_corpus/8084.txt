{"onTitr":"","titr":" مسجد جامعی: عمارت کلاه فرنگی به موزه نیروی انتظامی تبدیل شود","describe":" تهران- ایرنا- عضو شورای اسلامی شهر تهران، ری و تجریش گفت: عمارت کلاه فرنگی در داخل محوطه پلیس آگاهی تهران بزرگ ظرفیت تبدیل شدن به موزه نیروی انتظامی را دارد و بایستی برنامه ریزی لازم در این خصوص انجام گیرد.", "text":"به گزارش ایرنا، احمد مسجدجامعی روز جمعه در بازدید از عمارت کلاه فرنگی تهران اظهار داشت: این عمارت در موقعیت مناسبی برای بازدید عموم قرار دارد و ظرفیت خوبی برای تبدیل شدن به موزه نیروی انتظامی را دارد.وی عنوان کرد: باقیمانده‌های دروازه این بنا قابل استفاده است و با تملک زمین‌های اطراف باید به خوبی بازسازی شود.مسجد جامعی تصریح کرد: لازم است که سازمان میراث فرهنگی با کمک شهرداری تهران این مهم را اصولی و بر اساس ضوابط میراثی انجام دهند.وی ادامه داد: از آنجایی که این موزه در محوطه پلیس آگاهی تهران بزرگ قرار دارد در صورت بازسازی، بایستی تردد بازدید کنندگان نیز تسهیل شود تا مردم به راحتی از این عمارت تاریخی بازدید کنند.محمدعلی افشانی شهردار تهران و محمدجواد حق شناس رئیس کمیسیون فرهنگی و اجتماعی شورا هم در برنامه تهرانگردی امروز حضور دارند.به گزارش ایرنا، عمارت کلاه فرنگی عشرت آباد (کاخ عشرت‌آباد پیشین) ساختمانی از دوره قاجار است که در خاور تهران، در میدان عشرت‌آباد (میدان سپاه)، پادگان ولیعصر قرار دارد. این اثر در تاریخ ۲۳ فروردین ۱۳۴۶ با شمارهٔ ثبت ۶۴۸ به‌ عنوان یکی از آثار ملی ایران به ثبت رسیده‌ است.تهرام/7244/6003            "}