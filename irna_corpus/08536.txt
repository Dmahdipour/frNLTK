{"onTitr":"","titr":" وزیر خارجه انگلیس: به دنبال ایجاد تنش با روسیه نیستیم","describe":" لندن – ایرنا – وزیر خارجه انگلیس با تکرار ادعای خود مبنی بر پشتیبانی سازمان ارتش اطلاعات روسیه از حملات سایبری در سطح بین‌المللی گفت: به دنبال ایجاد تنش با روسیه نیستیم اما آن‌ها بایستی درک کنند که این مسائل خط قرمز ما است، پیامدهایی را در پی دارد و هزینه آن سنگین است.", "text":"به گزارش ایرنا، جرمی هانت روز پنجشنبه در گفت‌وگو با خبرنگاران افزود: اگر روسیه فکر می‌کند می‌تواند به قوانین بین‌المللی بی‌احترامی، دمکراسی را تهدید و مأموران خود را برای به‌کارگیری از مواد سمی در خاک انگلیس اعزام کند در اشتباه است و پشیمان خواهد داشت.وی اظهار داشت که یافته‌های امروز مرکز امنیت سایبری ملی انگلیس مهر تائیدی بر نقش روسیه در حادثه سالزبری است. در گزارشی که مرکز امنیت سایبری ملی انگلیس آن را منتشر کرد، سازمان ارتش اطلاعات روسیه به‌عنوان یک مهاجم سایبری مخرب معرفی‌شده است. بر اساس این گزارش، سازمان اطلاعات ارتش روسیه از سال 2015 به این‌سو، شش حمله سایبری صورت داده که در برخی موارد میلیون‌ها پوند به اقتصاد کشورهای هدف، خسارت زده است. حمله سایبری به کارزار انتخاباتی هیلاری کلینتون، درز اطلاعات پزشکی تعدادی از ورزشکاران برجسته انگلیسی و نفوذ به بانک اطلاعاتی سازمان جهانی مبارزه با دوپینگ ازجمله اقداماتی است که به سازمان اطلاعات ارتش روسیه نسبت داده‌شده است. از دیگر موارد اشاره‌شده می‌توان به حمله سایبری علیه یک شبکه تلویزیونی و ایجاد اختلال در فرودگاه‌های اوکراین، بلغارستان، ترکیه، آلمان و ژاپن اشاره داشت که انگلیس، سازمان اطلاعات ارتش روسیه را به انجام آن متهم کرده است.دولت انگلیس پیش‌تر مسکو را به انجام حملات سایبری متهم کرده بود اما مشخصاً نامی از سازمان ارتش اطلاعات روسیه در میان نبوده است.وزیر امور خارجه انگلیس گفت: این‌گونه عملیات‌های سایبری روسیه بی‌پروا و بدون قید و شرط بوده و آن‌ها سعی کرده‌اند با دخالت‌های خود انتخابات کشورهای دیگر را تضعیف کنند. وی با اشاره به این‌که پیام لندن نیز دراین‌باره روشن است، تصریح کرد: تلاش می‌کنیم با همراهی متحدانمان، فعالیت‌های سرویس اطلاعات روسیه را که در راستای تضعیف ثبات بین‌المللی انجام می‌شود، افشا کرده و به آن پاسخ بدهیم.هانت با اشاره به این‌که لندن، مسکو را مسئول این قبیل حملات می‌داند ، اضافه کرد: ما همچنین نقش سرویس اطلاعات نظامی روسیه را در برخی از بزرگ‌ترین رویدادهای قرن گذشته ازجمله بحران موشکی کوبا و الحاق کریمه به روسیه، مهم قلمداد می‌کنیم.اختلافات میان انگلیس و روسیه پس از حادثه سالزبری طی ماه‌های اخیر بالاگرفته است. دولت لندن ادعا می‌کند که روسیه در عملیاتی مخفیانه‌ای سرگئی اسکریپال جاسوس پیشین مسکو را با استفاده از گاز نوویچوک در شهر سالزبری این کشور مسموم کرده است. نخست‌وزیر انگلیس به‌تازگی گفته است که دو مأمور اطلاعات ارتش روسیه موسوم به &#39;جی.آر.یو&#39;، در این حادثه دست داشته‌ و رئیس‌جمهوری این کشور را مسئول مستقیم این حادثه خوانده است.مسکو اما هرگونه دخالت در این حادثه را رد و انگلیس را به تخریب عامدانه روابط دو کشور متهم کرده است.اروپام ** هـ ن **1144            "}