{"onTitr":" برای مقابله با تهدیدات احتمالی چین؛    ","titr":" آمریکا، بمب افکن های رادار گریز در هاوایی مستقر می کند","describe":" تهران - ایرنا - نیروی هوایی آمریکا چهارشنبه شب از استقرار بمب افکن های رادارگریز موسوم به «اسپریت بی 2 » در پایگاه معروف «پرل هاربر» در جزایر هاوایی آمریکایی واقع در اقیانوس آرام خبر داد.", "text":"به گزارش شبکه تلویزیونی «روسیا الیوم»، نشریه های آمریکایی هدف واشنگتن را مقابله با تهدیدات احتمالی چین اعلام کرده اند.نیروی دریایی آمریکا در بیانیه ای گفت که این اولین بار است که 3 فروند بمب افکن اسپریت بی 2 در پایگاه پرل هاربر مستقر می شود.به گزارش نشریه های آمریکایی، استقرار بمب افکن های اسپریت بی2 در هاوایی در واکنش به تجهیزشدن چین به موشک های بالستیک «دی اف 26» صورت می گیرد.رسانه های چینی از موشک های بالستیک دی اف 26 به نام «قاتل جزیره گوام» تعبیر می کنند. اشاره این رسانه ها به توان این موشک هاست که می تواند جزیره گوام در  4 کیلومتری سواحل چینی را هدف موشکی و هسته ای قرار دهد.جزیره گوام در اقیانوس آرام یکی از راهبردی ترین پایگاه های آمریکا به شمار می آید که پیشتر این کشور بمب افکن های اتمی در آنها مستقر کرده است.آمریکا دی ماه 96 نیز اعلام کرد که سه فروند از بمب افکن های اسپریت بی 2 را به گوام اعزام کرد.تحلیلگران در آن زمان اعلام کردند که این اقدام واشنگتن برای جنگ احتمالی علیه پیونگ یانگ صورت گرفته است.با وجود آن که رسانه های آمریکایی، استقرار این بمب افکن ها در پایگاه پرل هاربر را مقابله با تهدیدات چین اعلام می کنند، اما مقام های واشنگتن تاکنون به صورت رسمی به این خبر واکنشی نشان نداده اند.شبس**9363**1613            "}