{"onTitr":"","titr":" تاکسی های درون شهری مهاباد مازاد ظرفیت است","describe":" مهاباد- ایرنا- فرماندار مهاباد گفت: تعداد تاکسی های درون شهری این شهرستان مازاد ظرفیت است که باید این روند اصلاح شود.", "text":"به گزارش ایرنا ایرج شجاعی روز چهارشنبه در جلسه شورای هماهنگی ترافیک مهاباد افزود: بر این اساس بیش یک سال است که مجوز جدید برای متقاضیان صادر نمی شود.وی با بیان اینکه نرخ کرایه تاکسی مهاباد نسبت به میانگین شهرهای اطرف کمتر است، اضافه کرد: درخواست برای افزایش نرخ کرایه تاکسی به سازمان حمل و نقل دورن شهری آذربایجان غربی فرستاده شده که درصورت موافقت آن را اعمال می کنیم.وی ادامه داد: فعالیت تاکسی های اینترنتی در شهرهای کوچک شرایط خاص خود را دارد و امکان فعالیت آنان با شرایط فعلی امکان پذیر نیست.سرپرست سازمان مدیریت حمل و نقل شهرداری مهاباد نیز در این جلسه با اشاره به ساماندهی محدوده فعالیت آژانس های شهری و روستایی، گفت: با توجه به ظرفیت مهاباد و ترافیک شهری، خرید و فروش کد آژانس ها به ناوگان حمل و نقل شهری ممنوع شده است.شرکو نورانی افزود: بر اساس مصوبه شورای ترافیک و مدیریت حمل و نقل آذربایجان غربی بیش از 100 دستگاه تاکسی مازاد برنیاز مهاباد در سطح شهر فعالیت می کنند.شهرستان مهاباد با 237 هزار نفر جمعیت از شهرهای گردشگر پذیر شمالغرب کشور بوده اما فاقد مرکز پلیس راه است.9903/3020/2093            "}