{"onTitr":"","titr":" یک سوم جمعیت استان بوشهر بسیجی است","describe":" بوشهر- ایرنا- فرمانده سپاه امام صادق (ع) استان بوشهرگفت:هم اینک یک سوم جمعیت بیش از یک میلیون و صد هزار نفری این استان در قالب تشکل های مختلف بسیج سازماندهی شده است.", "text":"به گزارش ایرنا،سردار علی رزمجو روز چهارشنبه درنشست هماهنگی برنامه رزمایش20 هزار نفری اقتدار عاشورایی بسیج سپاهیان محمد رسول الله (ص) 2 افزود:مرحله دوم رزمایش 20 هزار نفری اقتدار عاشورائی بسیج سپاهیان محمد رسول الله (ص) 2 در روز 12 مهرماه همزمان با سراسر کشور در ورزشگاه شهید بهشتی بوشهر برگزار خواهد شد.وی یادآورشد:در رزمایش 20 هزار نفری بوشهر اردوکشی از شهرستان ها انجام و قشرهای مختلف مردم و گردان های سازمان یافته حاضر و بخشی از توانمندی نیروی انسانی را به منصه ظهور می رسانند.رزمجو اظهارداشت: رزمایش اقتدار عاشورائی بسیج سپاهیان محمد رسول الله (ص) 2 در استان بوشهر از 18 شهریور آغاز و با اعزام 321 گروه جهادی صدها طرح محرومیت زدایی از بیشتر مناطق محروم و دورافتاده استان در بخش های مختلف انجام شده است.فرمانده سپاه امام صادق (ع) استان بوشهر گفت: مردم سلحشور، شهادت طلب و ولایت مدار این استان  برای دفاع از دین و تمامیت ارضی کشور همواره در صحنه های مختلف حاضر هستند و در مقابل تهدیدها و تحریم ها ایستاده اند.رزمجو افزود: دشمن درحالی از سر زبونی اقدام به انجام ترورهای کور و طراحی برخی توطئه ها در راستای براندازی و تضعیف انقلاب اسلامی می کند که از توانمندی و اراده مردم ایران در قالب لشکرهای مخلص خدا در کشور غافل است.وی اضافه کرد:دشمن امسال برنامه ریزی های مختلفی از جمله تجمع، آشوب، اغتشاش و تشکیل تیم های سازماندهی شده برای انجام ترورهای کور انجام داده درحالی که از قدرت و اراده مردم زیر سایه رهبر معظم انقلاب در دفاع از دستاوردهای نظام جمهوری اسلامی غافل است.رزمجو اظهارداشت:همه مردم و نیروهای مسلح مستقر در خاک ایران با اقتدار و عزمی راسخ پاسخگوی تهدیدهای دشمن هستند و حمله موشکی سپاه پاسداران در پاسخ به ترور کور و به شهادت رساندن 25 نفر از هموطنانمان در اهواز نمونه ای از این اقتدار است.وی اضافه کرد: سپاه پاسداران انقلاب اسلامی با شلیک 6 موشک تنها بعد از 9 روز از حادثه ترور 31 شهریور اهواز پاسخ کوبنده و کمرشکنی بود که با شلیک موشک برد متوسط و عملیات ترکیبی موشک و پهبادهای عملیاتی انتقام شهدای این حادثه گرفته شد.فرمانده سپاه امام صادق (ع) استان بوشهر گفت: نیروهای مسلح در کنار مردم زیر سایه رهبر معظم انقلاب با عزم و اراده ای راسخ و شکست ناپذیر در مقابل توطئه های دشمن با اقتدار تا پای جان ایستاده و از دستاوردهای انقلاب اسلامی دفاع می کنند.6047/6045            "}