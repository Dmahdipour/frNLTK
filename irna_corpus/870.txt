{"onTitr":" سرپرست سازمان برنامه و بودجه خراسان شمالی:    ","titr":" احیای سازمان برنامه و بودجه، کارایی دستگاه ها را افزایش داد","describe":" بجنورد- ایرنا- سرپرست سازمان برنامه و بودجه خراسان شمالی گفت: احیای این سازمان در دولت تدبیر و امید یکی از اقدامات ارزنده ای بود که سبب کارآیی دستگاه های اجرایی شده است.", "text":"احسانعلی عالی روز پنجشنبه در حاشیه بهره برداری از ساختمان سازمان مدیریت و برنامه ریزی استان اظهار داشت: یکی از کلیدی ترین مراکز تصمیم گیر اقتصادی کشور، سازمان برنامه و بودجه است.وی افزود: در دولت تدبیر و امید با هدف جلوگیری از انحراف برنامه های بالا دستی و نظارت دقیق بر اجرای کارها، پروژه ها و هزینه کردها، احیای این سازمان در دستور کار قرار گرفت. سرپرست سازمان برنامه و بودجه خراسان شمالی گفت: به یقین وجود نظارت ها، وضعیت اقتصاد ایران را به سمت ثبات و آرامش می برد.بر اساس این گزارش، امروز و در سالروز ورود رهبر معظم انقلاب به خراسان شمالی در 19 مهرماه سال 91، بهره برداری از ساختمان سازمان برنامه و بودجه استان آغاز شد.این ساختمان در 2 هزار و 230 مترمربع و در پنج طبقه افتتاح شد. 7185/            "}