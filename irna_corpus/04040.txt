{"onTitr":"","titr":" معلم شوشی از خانواده دانش آموز تنبیه شده دلجویی کرد","describe":" دزفول - ایرنا - رییس اداره آموزش و پرورش منطقه شاوور شوش گفت: معلم خطاکاری که اقدام به تنبیه بدنی یک دانش آموز کرده بود، با حضور در منزل وی از این دانش آموز و خانواده او دلجویی کرد.", "text":"سید علی بیت سیدنور شامگاه دوشنبه در گفت و گو با خبرنگار ایرنا افزود: تنبیه بدنی دانش آموز با شیلنگ در روز یکشنبه مورخ 15 مهرماه در مدرسه شهید مطهری روستای خلف عزیز بخش شاوور شهرستان شوش انجام شده است.وی گفت: پس از اطلاع از این موضوع، معلم خطاکار احضار و پرونده او برای طی مراحل قانونی و اتخاذ تصمیمات مناسب به اداره کل آموزش و پرورش خوزستان ارجاع شد.رئیس اداره آموزش و پرورش منطقه شاوور شوش افزود: همراه با دیگر همکاران با هدف دلجویی از دانش آموزو خانواده وی به منزل آنها مراجعه کردیم.وی اظهار داشت: خانواده این دانش آموز که از سادات جلیل القدر هستند از حرکت معلم گذشت کردند و از انتشار این اتفاق در فضای مجازی بسیار متاثر شدند.سید نور افزود: خوشبختانه هیچ مشکلی در حال حاضر وجود ندارد و دانش آموز نیز از روز دوشنبه سرکلاس درس حاضرشده است.بخش شاوور شوش در 50 کیلومتری اهواز و30کیلومتری شهرشوش واقع شده است. این بخش بزرگترین بخش استان خوزستان با 2 شهر و 120 روستا دارای 90 هزار نفر جمعیت است.7280/3022            "}