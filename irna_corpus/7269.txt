{"onTitr":"","titr":" مدیرتیم فوتبال امید: اردوی مرحله اول رضایت بخش بود","describe":" تهران - ایرنا -«حمید استیلی» مدیرتیم فوتبال امید گفت: هدف از برپایی اردوی نخستین گروه بازیکنان دعوت شده به تیم، ارزیابی کیفی بازیکنان بود و کادر فنی با رسیدن به اهداف مورد نظر از شرایط راضی بودند.", "text":"استیلی امروز شنبه در گفت و گویی که فدراسیون فوتبال منتشر کرده است، افزود: اردوی گروه نخست بازیکنان دعوت شده به تیم امید روز گذشته - جمعه - به پایان رسید. البته قرار بود این اردو امروز شنبه با انجام بازی درون گروهی نیز پیگیری شود که با درخواست برخی از باشگاه ها این برنامه ریزی لغو شد تا در روزهای آینده برنامه تمرینی بازیکنان گروه دوم آغاز شود.وی گفت: «زلاتکو کرانچار» سرمربی تیم در چند جلسه تمرینی و یک بازی کامل، سطح فنی بازیکنان را ارزیابی کرد. برهمین اساس اردوی گروه دوم با حضور بازیکنانی که در مسابقات بازی های آسیایی 2018جاکارتا حضور داشتند و 3 لژیونر دعوت شده برگزار می شود. زیرا آنها استخوان بندی اصلی تیم امید را شکل می دهند که تا امروز هفت مسابقه رسمی را پشت سر گذاشته اند. البته از گروه نخست هم نفراتی به این جمع اضافه خواهند شد تا همراه با بهترین و شایسته ترین بازیکنان وارد مسابقات شویم. مدیر تیم فوتبال امید با تاکید به آغاز به موقع اردوهای پیش رو گفت: کادر فنی تا این زمان توانسته تمامی بازیکنان شایسته این رده سنی را زیر نظر بگیرد. البته درهای تیم امید همچنان به روی بازیکنان شایسته باز است و قطعا اگر بازیکنی بتواند به تیم امید کمک کند، او را دعوت می کنیم.حمید سلطانی مهر و امیرحسین حسین زاده (سایپا)، امیرحسین کارگر، حسین حیدری، رضا آذری، مهدی قائدی و الله یار صیادمنش (استقلال تهران) امیر روستایی، ابوالفضل رزاق پور و محمد خدابنده لو (پیکان)، شاهین عباسیان، حمیدرضا طاهرخانی و احمد بهاروندی (پرسپولیس)، شهاب عادلی(سپاهان)، محمدمهدی مهدی خانی، محمد آقاجان پور و سینا زامهران (پدیده مشهد)، علیرضا آرتا (مس کرمان)، عارف آقاسی (فولاد خوزستان)، یونس دلفی، حسین پورحمیدی و مهرداد پورابوالقاسم (استقلال خوزستان)، رضا جبیره و حسین ساکی (صنعت نفت آبادان)، محمدرضا آزادی، محمد مسلمی پور و علی طاهران (تراکتورسازی تبریز)، سید محمد خرم الحسینی(ماشین سازی تبریز)، امید نورافکن (شارلوای بلژیک) رضا شکاری (روبین کازان روسیه) و رضا کرملاچعب (کی پی وی فنلاند) بازیکنان حاضر در اردوی نخست بودند.همچنین در گروه دوم تیم فوتبال امید، 29 بازیکن دعوت شدند که اسامی آنها به این شرح است:امید دره و ابوالفضل جلالی (سایپا)، سجاد اقایی و رضا مقانلو (استقلال تهران)، فرزان دانا و حسین فداکار (پیکان)، ابوالفضل درویش وند و سعید حسین پور (پرسپولیس)، علی صادق تبار، نادر محمدی، علیرضا اقا براری، دانیال جهانبخش و محمد نجمی (مقاومت تهران)، مهدی ممی زاده (نیروی زمینی)، میرماهان سیاوشیان(بادران)، مهدی محمدیاری (سپیدرود رشت)، امیرمهدی جانملکی (ملوان بندرانزلی)، معراج اسماعیلی و علیرضا قادری (ذوب آهن اصفهان)، علی کیخسروی (سپاهان اصفهان) ابوالفضل عباسی و فرشاد هاشمی (پدیده مشهد)، علی شهسواری پور (گل گهر سیرجان)، روح الله صفویان (فجرسپاسی شیراز)، نیما مختاری(نساجی قائمشهر)، محمد شریفی و وحید نامداری(استقلال خوزستان)، جعفر سلمانی(صنعت نفت آبادان) و رضا کریمی(تئوراس آلبانی).قرعه کشی مسابقات مقدماتی المپیک 2020، 7 نوامبر(16 آبان ماه 97) در مالزی برگزار می شود و پس از آن تیم امید برای حضور در دور اول بازی ها آماده می شود. همچنین دور نهایی مرحله مقدماتی مسابقات در سال 1398 و به میزبانی کشور تایلند به شکل متمرکز برگزار خواهد شد.تیم فوتبال امید ایران در بازی های آسیایی 2018 جاکارتا که چندی پیش به میزبانی اندونزی برگزار شد، در مرحله یک هشتم نهایی با شکست مقابل کره جنوبی از دور بازی ها کنار رفت و در کارنامه خود یک پیروزی، یک تساوی و 2 شکست را ثبت کرد. ورزشی**9029**1584            "}