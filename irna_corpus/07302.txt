{"onTitr":"","titr":" بارش 88 میلیمتر باران باعث آبگرفتگی معابر آستارا شد","describe":" آستارا - ایرنا - بارش 88 میلیمتر باران طی شبانه روز گذشته در آستارا، باعث آبگرفتگی معابر و کندی تردد مردم و وسایل نقلیه شد.", "text":"به گزارش شنبه خبرنگار ایرنا شهرک عباس آباد، خیابان های شهید رستمیان، مقابل پایانه مرزی، کوی پاسداران، کشاورز و ورودی روستای باغچه سرا دچار آبگرفتگی شده و تردد شهروندان را دچار مشکل کرده است.رئیس اداره هواشناسی آستارا دمای فعلی هوای این شهرستان را 14 درجه سانتیگراد، میزان رطوبت آن را 88 درصد و سرعت وزش باد را 10 کیلومتر بر ساعت اعلام کرد. فردین فرتوت نیا گفت: در 24 ساعت گذشته، دمای هوا 11 درجه کاهش یافته و باد و دریای مواج، نتیجه ورود توده هوای بارش زا به شمال کشور است.وی بیان کرد: هوای بارش زا تا غروب امروز حاکم خواهد بود و بعد از آن، از شدت ناپایداری ها کاسته خواهد شد. کاهش محسوس دمای هوا در آستارا مردم را به پوشیدن لباس گرم و روشن کردن وسایل گرمایشی مجبور کرده است.شهرستان مرزی بندر آستارا با 91 هزار نفر جمعیت در غرب استان گیلان قرار دارد و با یک هزار و 200 میلیمتر بارش در سال، جزو پربارش ترین مناطق ایران است. 7105 / 7124/2007            "}