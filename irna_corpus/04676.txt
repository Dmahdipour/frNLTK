{"onTitr":"","titr":" جدال لفظی برای پارک خودرو قربانی گرفت","describe":" همدان- ایرنا- فرمانده انتظامی شهرستان همدان گفت: جدال لفظی یک راننده کامیون با نگهبان کانکس یک نهاد خدمات رسان، در نهایت منجر به ایست قلبی و مرگ راننده شد.", "text":"سرهنگ جمشید باقری روز دوشنبه در گفت و گو با خبرنگار ایرنا بیان کرد: به دنبال بروز یک فقره جدال لفظی در بلوار نجفی همدان، ماموران کلانتری 19 شهرک فرهنگیان در محل حضور یافتند.وی اضافه کرد: بر اساس تحقیقات اولیه، 2 راننده کامیون با نگهبان کانکس یکی از نهادهای خدمات رسان بر سر محل پارک وسیله نقلیه درگیر شدند که پس از حضور پلیس این نزاع خاتمه یافت.فرمانده انتظامی شهرستان همدان ادامه داد: اعضای خانواده یکی از این افراد مدعی شده اند که یکی از رانندگان یاد شده در منزل دچار مشکل قلبی شده است و وی را به بیمارستان منتقل کرده اند.سرهنگ باقری افزود: این مرد 44 ساله به علت ایست قلبی جان خود را از دست داده است و با شکایت اعضای خانواده موضوع به بازپرس کشیک اطلاع رسانی شد.وی اضافه کرد: بازپرس کشیک دستور تحقیق و بررسی بیشتر و بازداشت عوامل درگیر در این پرونده را صادر کرده و جسد متوفی برای بررسی دقیق علت مرگ تحویل پزشکی قانونی شده است.مهر امسال راننده یک دستگاه خودروی سواری پس از یک جدال لفظی، 2 سرنشین موتور سیکلت را زیر گرفت که هر دوی آنها در بیمارستان جان بابختند.** مرگ زن جوان بر اثر سقوط از طبقه پنجمفرمانده انتظامی شهرستان همدان همچنین یادآوری کرد: خبر سقوط زن جوانی از طبقه پنجم یک مجتمع مسکونی واقع در فاز سوم شهرک شهید مدنی به مرگ فوریت های پلیسی 110 اطلاع رسانی شد.سرهنگ باقری افزود: ماموران کلانتری 16 در محل حضور یافتند و کادر پزشکی مشغول کمک های اولیه و انتقال مصدوم به بیمارستان شدند.وی اضافه کرد: با توجه به شدت جراحات وارده و تلاش تیم پزشکی برای احیای وی، اما این زن جان خود را از دست داد.فرمانده انتظامی شهرستان همدان اظهار داشت: با دستور مقام قضایی پرونده ای برای این موضوع تشکیل و بررسی آن به تیمی از پلیس آگاهی محول شد.شهریور 97، یک مرد جوان که به گفته ساکنان برای سرقت به مجتمع مسکونی در سعیدیه شمالی شهر همدان رفته بود بر اثر سقوط از طبقه ششم جان باخت.خرداد امسال هم یک پسر 17 ساله پس از سقوط از طبقه پنجم مجتمع مسکونی در شهر همدان، از این حادثه جان سالم به در برد. **دزدی دوچرخه سارق طلا را به دام انداختسرهنگ باقری بیان کرد: پس از وقوع چندین فقره سرقت دوچرخه در منطقه شهرک مدنی و خضر، شناسایی سارق یا سارقان در دستور کار پلیس قرار گرفت.وی افزود: به دنبال بررسی دوربین های محل سرقت، رد پای یک متهم در بیشتر سرقت ها مشاهده شد تا در نهایت خبر یک مورد سرقت مشابه به پلیس اطلاع رسانی شد.فرمانده انتظامی شهرستان همدان گفت: سارق با حضور به موقع عوامل کلانتری 16 شناسایی و دستگیر و به سرقت چند دستگاه دوچرخه اعتراف کرد.سرهنگ باقری افزود: با توجه به اینکه رد پای این فرد در سرقت طلای کودکان نیز مشهود بود، فرد یاد شده مجدد تحت بازجویی پلیس قرار گرفت.وی اضافه کرد: متهم در بازجویی های پلیس به سرقت طلای کودکان در میدان شاهد و جاده مزدقینه اعتراف کرد که با دستور قاضی شناسایی مالخر با همکاری سارق در دستور کار تیم ویژه مبارزه با سرقت پلیس آگاهی قرار گرفت.7526/2090            "}