{"onTitr":"","titr":" شرایط فعلی، فرصت خوبی برای حمایت از کالای ایرانی است","describe":" قزوین – ایرنا – معاون امور صنایع وزارت صنعت، معدن و تجارت گفت: شرایط فعلی، فرصت خوبی برای افزایش تولید داخلی و حمایت از کالای ایرانی است که باید بیشتر مورد توجه واقع شود.", "text":"به گزارش ایرنا، محسن صالحی نیا روز دوشنبه در حاشیه بازدید از یک واحد تولیدی در شهرک صنعتی البرز قزوین به خبرنگار ایرنا گفت: امروزه به جای واردات کالای نهایی و واردات غیر رسمی تمامی توجه ها به صنایع داخلی معطوف شده است که بتوانند بخش قابل توجهی از نیازهای داخل کشور را مرتفع سازند.وی گفت: واحدهای تولیدی برند داخلی نیز امسال متفق القول شده اند که کمبود واردات کالای نهایی یا کالاهایی که قبلا از مبادی غیر رسمی وارد می شود را جبران کنند.این مسئول ادامه داد: از یک سو خود مردم نیز باید با توجه و اهمیت بیشتر برای مصرف کالاهای برند داخلی با کیفیت، همراهی لازم را داشته باشند.وی افزود: در همین راستا برای افزایش ظرفیت تولید باید بنگاه اقتصادی و بخش سیاست گذار به اتفاق هم در تامین مواد و ملزومات اقدام کنند و افزایش سطح نقدینگی مورد نیاز بنگاه های اقتصادی نیز مورد توجه بخش سیاست گذار قرار گیرد. معاون وزیر صنعت ادامه داد: در این راستا تفاهماتی با بانک های عامل برای افزایش سطح نقدینگی واحدهای تولیدی برند داخلی صورت گرفته است که امیدواریم با همکاری مدیران این واحدها در 6 ماه دوم سال شاهد افزایش تولید برای تامین نیاز کشور و در نهایت صادرات باشیم.صالحی نیا گفت: با توجه به سیاست های اقتصادی کشور و محدودیت های فعلی بخش قابل توجهی از کالاهای مصرفی امکان واردات ندارند و باید برای تامین کالاهای مورد مصرف آحاد جامعه سیاست هایی را برای پشتوانه سازی تولید و توزیع محصولات داشته باشیم.وی افزود: یکی از این سیاست ها اقدام برای تامین مواد اولیه داخلی در اقلامی مانند ورق های فولادی، مواد اولیه پتروشیمی، مواد اولیه مس و مانند آنها است که در اغلب تولیدات کاربرد دارند و امیدواریم با سیاست های مشخصی بتوانیم برای تامین مواد اولیه مورد نیاز تولیدکنندگان داخلی اقدام کنیم. صالحی نیا اضافه کرد: در بخش دیگر سیاست گذاری ها باید برای تامین ارز مورد نیاز اقدام کنیم تا بتوانیم زنجیره تولید و توزیع محصولات و کالاهای مورد نیاز را تکمیل کنیم.معاون امور صنایع وزارت صنعت خاطر نشان کرد: از این منظر این واحد تولیدی و سایر واحدهای تولیدی مشابه را کمک خواهیم کرد تا در سامانه طراحی شده برای مواد اولیه و سایر قطعات و ملزومات بدون مشکل در تامین ارز مورد نیاز ظرفیت تولید خود را افزایش دهند.استان قزوین سه هزار و 600 واحد تولیدی دارد.6101            "}