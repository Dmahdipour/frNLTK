{"onTitr":" رئیس کمیته امداد امام (ره):    ","titr":" 489 مددجو در رفسنجان تسهیلات اشتغالزایی دریافت کردند","describe":" کرمان - ایرنا - رئیس کمیته امداد امام (ره) شهرستان رفسنجان گفت: 489 مددجوی این نهاد از ابتدای سال جاری تاکنون تسهیلات کم بهره اشتغالزایی دریافت کردند.", "text":"محمد شمسی روز شنبه در گفت و گو باخبرنگار ایرنا افزود: 16 میلیارد و 850 میلیون ریال تسهیلات کارگشایی و اشتغالزایی به مددجویان متقاضی کمیته امداد رفسنجان واگذار شده است.وی با بیان اینکه تسهیلات اشتغالزایی که توسط کمیته امداد امام خمینی (ره) رفسنجان طی سال جاری پرداخت شده بیشتر در حوزه کشاورزی، پرورش دام و طیور، قالی بافی، مشاغل خانگی، خدماتی، تولیدی و غیره بوده است اظهار داشت: متقاضیان تسهیلات خوداشتغالی در این شهرستان از 20 تا 450 میلیون ریال تسهیلات با سود چهار درصد و یا بدون سود دریافت کرده اند.وی بیان کرد: همچنین طی هشت ماه اخیر، 25 واحد شهری با اعتباری بالغ بر هشت میلیارد ریال احداث و  36 واحد مسکن روستایی با اعتباری بالغ بر 11 میلیارد ریال بهسازی شد.شمسی بیان داشت: همچنین در این مدت 6 میلیارد و 100 میلیون ریال با سرانه پنج میلیون تومان صرف خرید جهیزیه و اهدا به خانواده های نیازمند شده است.شمسی افزود: در این مدت 148 مورد سرویس بهداشتی با اعتبار بالغ بر 2 میلیارد و 200 میلیون ریال احداث شد.رئیس کمیته امداد امام (ره) امام خمینی (ره) رفسنجان خاطر نشان کرد: در زمینه کمک به بیماران سخت درمان و حوزه درمان 10 میلیارد ریال هزینه شده است.شمسی گفت: از ابتدای امسال یک میلیارد و 200 میلییون ریال کمک هزینه دانش آموزی جمع آوری و به دانش آموزان نیازمند شهرستان رفسنجان اهدا شده است.رفسنجان با جمعیت بالای 311 هزار نفر در 110 کیلومتری کرمان قرار دارد.3029/7433            "}