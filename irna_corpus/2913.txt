{"onTitr":"","titr":" خیرین خراسان رضوی در جشن عاطفه ها 60 میلیارد ریال کمک کردند","describe":" مشهد- ایرنا- معاون مشارکت ‌های مردمی اداره کل کمیته امداد امام خمینی (ره) خراسان رضوی گفت: کمکهای جمع آوری شده در جشن عاطفه ‌های امسال با مشارکت نیکوکاران، دانش آموزان، سازمان ‌ها و نهادهای دولتی و خصوصی این استان به 60 میلیارد ریال رسید.", "text":"سلمان دانشور روز سه شنبه در گفت و گو با خبرنگار ایرنا با اشاره به برگزاری جشن عاطفه های امسال در 2 مرحله افزود: مرحله نخست در شهریور ماه و قبل از بازگشایی مدارس و مرحله دوم در مهر ماه با مشارکت دانش آموزان برگزار‌ شد.وی اظهار داشت: کمک‌ های جمع آوری شده بین خانواده ‌ها و دانش آموزان نیازمند توزیع ‌شده است.وی گفت: مقدار کمک به جشن عاطفه ‌ها در این استان طی سال گذشته 59 میلیارد ریال بود.دانشور با اشاره به توزیع 35 هزار بسته تحصیلی در استان افزود: با مشارکت نیکوکاران تلاش شد این بسته ها قبل از شروع سال تحصیلی بین دانش آموزان نیازمند توزیع شود تا هیچ فردی به دلیل عدم بضاعت مالی دغدغه رفتن به مدرسه نداشته باشد.وی از همراهی و مشارکت نیکوکاران با کمیته امداد و مددجویان زیرپوشش این نهاد قدردانی کرد و گفت: کمک به دانش آموزان نیازمند در طول سال نیز ادامه دارد و نیکوکاران می ‌توانند کمک های نقدی و غیر نقدی خود را از طریق کمیته امداد یا به‌ صورت مستقیم برای کمک به خانواده ‌ها ارسال کنند.هم اکنون حدود نیم میلیون نفر در قالب 200 خانواده در خراسان رضوی زیر پوشش کمیته امداد امام خمینی (ره) قرار دارند.7496 / 6053            "}