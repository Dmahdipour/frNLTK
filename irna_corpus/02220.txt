{"onTitr":"","titr":" ضرر چین در جنگ تجاری بیش از آمریکا است","describe":" پکن- ایرنا- صندوق بین المللی پول در تازه ترین گزارش خود اعلام کرد خسارات وارده در نبرد تجاری بزرگ بین چین و آمریکا، برای پکن به مراتب بیشتر و جدی تر از آمریکا خواهد بود.", "text":"به گزارش روز چهارشنبه ایرنا از صندوق بین المللی پول، اگر آمریکا بخواهد به همین شکل تعرفه بر روی کالاهای وارداتی از چین را افزایش دهد رشد تولید ناخالص داخلی چین 1.6 درصد در سال 2019 میلادی کاهش خواهد یافت.چین بر اساس برنامه اصلاحاتی اقتصادی که در پیش گرفته است می خواهد رشد پایدار اقتصادی بین 6.5 تا 7 درصد در سال داشته باشد اما با توجه به جنگ تجاری با آمریکا بعید است به این هدف دست یابد.این صندوق در گزارش جدید این هفته خود تصریح کرده است که هر دو کشور در زمینه رشد تولید ناخالص داخلی با کاهش مواجه خواهند شد اما ضررهای چین بیشتر از آمریکا محاسبه می شود.انتظار می رود که جنگ تجاری چین و آمریکا بر کل اقتصاد جهان اثر منفی بگذارد پیش بینی ها حاکی است رشد اقتصادی دنیا در سال 2019 میلادی 3.7 درصد است که البته هنوز رشد مطلوب و مثبت به حساب می آید.آمریکا تاکنون بر روی 200 میلیارد دلار از کالاهای چین تعرفه ای به ارزش 10 درصد و بر روی 50 میلیارد دیگر تعرفه 25 درصدی وضع کرده است اما می گوید در صورت تشدید تنش های تجاری؛ بر روی 267 میلیارد دلار دیگر یعنی کل کالاهای وارداتی از چین تعرفه وضع خواهد کرد.اگر این روند استمرار داشته باشد آن زمان بر اساس پیش بینی صندوق بین المللی پول رشد اقتصادی دنیا در سال 2020 میلادی نزدیک به 8 دهم درصد کاهش خواهد یافت.رشد اقتصادی آمریکا برای سال جاری میلادی 2.9 درصد و برای سال 2019 میلادی 2.5 درصد پیش بینی شده است که در سال 2020 میلادی باز هم به دلیل همین رویارویی تجاری کمتر خواهد شد.آساق**231**1904**            "}