{"onTitr":"","titr":" مشارکت فعالان اقتصادی باعث توسعه و پیشرفت لرستان می شود","describe":" خرم آباد - ایرنا - معاون هماهنگی امور اقتصادی و توسعه منابع انسانی استانداری لرستان گفت: مشارکت بخش خصوصی، واحدهای صنعتی، فعالان اقتصادی و مجموعه های دولتی باعث توسعه و پیشرفت همه جانبه استان می‌شود.", "text":"به گزارش ایرنا گودرز امیری روز چهارشنبه در نشست با فعالان اقتصادی استان در سالن جلسات استانداری لرستان اظهار داشت: برای اجرای ١٢٥ طرح کلیدی استان برنامه ریزی شد که 63 طرح اقتصادی و بخشی از آن ایستگاه پمپاژ می باشد که از سال 80 تا کنون نا تمام مانده است.وی افزود: عملیات اجرایی برخی از طرح ها شروع شده و تا سال 1400 باید به بهره برداری برسد. معاون هماهنگی امور اقتصادی و توسعه منابع انسانی استانداری لرستان با اشاره به اینکه سند توسعه کوهدشت در حال بررسی می باشد، بیان کرد: سند توسعه اشتغال استان تهیه و شاخص های پراکندگی جمعیت طی 20 سال گذشته آسیب شناسی شده است.امیری اضافه کرد: کارگروه ویژه ای تنظیم بازار هر شب برگزار می‌شود و علی‌رغم کمبود برخی اجناس در بازار استان این کارگروه به کار خود ادامه می‌دهد.وی ادامه داد: در موضوع حمل و نقل مشکلاتی وجود داشت که با برنامه‌ریزی و همکاری بین بخشی برطرف شد.معاون هماهنگی امور اقتصادی و توسعه منابع انسانی استانداری لرستان افزود: کارخانه عظیم خودرو بروجرد در 18 شهریور اولین خودرو خود را وارد بازار کرد و در آینده نیز با حضور یکی از مقامات ارشد دولت به بهره ‌برداری می‌رسد.امیری بیان کرد: در گذشته عده‌ای از کارگران واحدهای تولیدی مقابل ساختمان استانداری لرستان تجمع می‌کردند که مشکلات برخی از واحدها برطرف و از تعطیلی آنها جلوگیری شده است.وی گفت: در یکسال گذشته ٢١ هکتار کشت گلخانه ای استان به 43 هکتار رسیده و ایجاد 170 هکتار نیز در دست اجرا است.معاون هماهنگی امور اقتصادی و توسعه منابع انسانی استانداری لرستان اظهارداشت: کارخانه لاستیک سازی لرستان 207 میلیون یورو تسهیلات لازم داشت که اختصاص یافته و مشکل بودجه ای آن برطرف شده است.امیری بیان کرد: از یک هزار و ٢٦٠ میلیارد ریال سرمایه اولیه ابلاغ شده در تسهیلات روستایی استان یک هزار و ٤٠٠ میلیارد ریال و همچنین یک هزار و ٦٠ میلیارد ریال در زمینه اشتغال فراگیر در لرستان جذب شده است.وی با اشاره به اینکه از 260 میلیارد ریال تسهیلات مشاغل خانگی 120 میلیارد آن جذب شده است، ادامه داد: تعداد 108 مصوبه ملی از محل تسهیلات روستایی و فراگیر در استان وجود دارد که متقاضیان به دلیل عدم تحویل مدارک نتوانسته اند آنها را دریافت کنند.3210/7273            "}