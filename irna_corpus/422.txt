به گزارش ایرنا و به نقل از اطلاعیه اداره کل هواشناسی استان، بررسی نقشه های پیش یابی هواشناسی و همچنین تصاویر دریافتی از ماهواره، بیانگر حاکم شدن جوی ناپایدار همراه با نفوذ تدریجی توده هوای سرد به استان بتدریج از عصر امروز جمعه تا سه شنبه شب است.براساس این گزارش، از جمله پیامدهای این جو ناپایدار، وزش باد شدید، بارش باران و مه و در برخی مناطق رگبار توام با رعد و برق و با احتمال وقوع رواناب خواهد بود.بارش در ارتفاعات و نقاط سردسیر نیز طی روز سه شنبه بصورت برف خواهد بود.اداره کل هواشناسی خراسان شمالی به کشاورزان توصیه کرد که از انجام عملیات محلول پاشی و سم پاشی به دلیل بارش باران و وزش باد خودداری کنند و دامداران هم در مناطق مرتفع به علت کاهش دما  تردد نکنند.6042
      
      