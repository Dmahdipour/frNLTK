{"onTitr":"","titr":" ششمین کنفرانس رهبران مذاهب مختلف جهان در قزاقستان برگزار شد","describe":" تهران - ایرنا - ششمین کنگره ادیان و مذاهب مختلف جهان با عنوان «رهبران مذهبی برای جهان امن» با حضور سیاستمداران، رهبران و چهره‌های ادیان مختلف در شهر آستانه پایتخت قزاقستان امروز چهارشنبه برگزار شد.", "text":"به گزارش ایرنا به نقلاز منابع خبری محلی در این نشست بیش از 82 هیات نمایندگی از 46 کشور جهان شامل سیاستمداران، رهبران و چهره‌های مذهبی از ادیان مختلف شرکت کرده‌اند.نظربایف این کنگره گفتکه این کشور می‌تواند مدلی برای توازن میان امنیت ملی و محافظت از آزادی‌های مذهبی را ارائه دهد. وی همچنین از تداوم تلاش کشور قزاقستان به منظور حل بحران سوریه از طریق تشکیل نشست مذاکرات بین الملل خبرداد.  شهر آستانه قزاقستان از اوایل سال 2017 تاکنون میزبان 9 نشست حل بحران سوریه بوده که در این نشست ها بیشتر بر حل مشکل سوریه از طریق مذاکرات سیاسی و مبارزه با گروه های افراطی و تروریستی تاکید شده است. نمایندگان مذهبی روسیه در این نشست طی بیانیه ای اعلام کردند، افراط گرایان و تروریست ها از شعارهای مذهبی جعلی برای رسیدن به اهداف جنایی خود استفاده کرده و هدف نهایی این گروه ها تنها بی ثبات نمودن منطقه و ایجاد فتنه و نفاق میان دیگر مذاهب است. کنگره  ادیان و مذاهب مختلف جهان  از سال 2003 تاکنون به ابتکار نورسلطان نظربایف، رئیس‌جمهوری قزاقستان هر سه سال یکبار در این کشور برگزار می شود.آساق**9473**1663**            "}