{"onTitr":"","titr":" مسابقات لیگ بوکس نونهالان منطقه 2 کشور در زنجان آغاز شد","describe":" زنجان - ایرنا - مسئول کمیته داوران هیات بوکس استان زنجان گفت: رقابت های لیگ بوکس نونهالان منطقه 2 کشور از امروز پنجشنبه / 19 مهر/ به میزبانی زنجان آغاز شد.", "text":"امیرحسین صالحی زنجانی در گفت و گو با خبرنگار ایرنا، افزود: قریب 50 بوکسور منتخب و برتر از استان های آذربایجان شرقی، آذربایجان غربی، اردبیل، گیلان و زنجان در این مسابقات حضور دارند.وی با بیان اینکه مسابقات در 10 وزن مختلف برگزار می شود، اظهار داشت: هر استان با 10 بوکسور و به همراه یک مربی و سرپرست در این پیکارها شرکت دارند و ورزشکاران شرکت کننده به مدت 2 روز در  سالن 6 هزار نفری امام خمینی (ره) مجموعه ورزشی انقلاب زنجان به مصاف هم می روند.صالحی زنجانی با بیان اینکه از 12 داور قضاوت کننده این رقابت ها سه نفر از زنجان هستند، افزود: نفرات برتر مسابقات به المپیاد ایرانیان که از 30 مهر تا 9 آذر امسال در استان سیستان و بلوچستان برگزار خواهد شد اعزام خواهند شد.به گزارش ایرنا، به منظور انتخاب بوکسورهای نونهال زنجان برای شرکت در این مسابقات لیگ منطقه 2 کشور، جمعه /6 مهر جاری/ مسابقات انتخابی با حضور ورزشکاران شهرستان های زنجان، ابهر، خرمدره، خدابنده و سلطانیه، برگزار شد. در حال حاضر ورزش بوکس در شهرستان های زنجان، ابهر، خرمدره، سلطانیه و خدابنده فعال است و تلاش می شود تا در شهرستان های طارم، ایجرود و ماهنشان نیز راه اندازی شود.در زمان حاضر در سطح استان زنجان، قریب 2 هزار ورزشکار در رشته بوکس فعالیت دارند که 50 درصد این بوکسورها به صورت رسمی و بیمه شده هستند و بیش از 300 نفر آنان را نونهالان تشکیل می دهد.6084/6085            "}