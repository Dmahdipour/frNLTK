{"onTitr":"","titr":" واشنگتن پست:نقش ترامپ را درناپدید شدن خاشقچی نباید دست کم گرفت","describe":" تهران- ایرنا - واشنگتن پست در سرمقاله ای نوشت: اگر ' ترامپ' سر کار نبود؛ هرگز این گمان به حکام سعودی نمی رفت که یک منتقد حکومت را به راحتی در داخل خاک کشوری دیگر بربایند و به قتل برسانند.", "text":"واشنگتن پست در این سرمقاله که روز سه شنبه منتشر شد ، نوشت :  تا دو سال پیش حتی تصور نمی شد که  یک روزی حکام عربستان - متحد نزدیک آمریکا - مظنون به ربایش و قتل یکی از منتقدان حکومت شوند . روزنامه نگار سرشناسی که مرتب برای ' واشنگتن پست ' مطلب می نوشت .در این سرمقاله با بیان این مطلب که ' دولت ترکیه رژیم سعودی را متهم می کند که 'جمال خاشقچی' را در کنسولگری عربستان در استانبول ربوده و به قتل رسانده است ' آمده است : به یقین با حکمرانی فردی مانند ' محمد بن سلمان' ولیعهد جاه طلب عربستان  وقوع چنین رویداد دردآوری دور از ذهن نیست. واشنگتن پست نوشت : البته قصور ' دونالد ترامپ ' رئیس جمهور آمریکا را نیز نباید در این ماجرا دست کم گرفت . او بود که به ولیعهد جوان عربستان این حسن اعتماد را داد که  ' ما به تو اعتماد داریم. دست به هر ماجراجویی و قانون شکنی که دلت خواست بزن، ما از تو حمایت می کنیم'.در این سرمقاله آمده است : اما دولت 'اوباما' اینطور نبود. او وقتی مخالفت عربستان با توافق هسته ای را دید از سعودی ها فاصله گرفت. اوباما به خصوص با دخالت نظامی نامشروع عربستان به یمن هم بشدت مخالف بود. هزاران تن تا به حال در بمباران های اهداف نظامی و غیر نظامی یمن جان خود را از دست داده اند. اما ترامپ برعکس. او به محض روی کار آمدن، روابط آمریکا با عربستان را مجددا برقرار کرد. اولین مقصد سفر خارجی اش به جای آنکه، اوتاوا و یا مکزیکوسیتی باشد، ریاض بود و در آنجا وعده قراردادهای کلان فروش اسلحه را به میزبانانش داد.' برخلاف مقام های سلفش؛ ترامپ در عطش برقراری رابطه با عربستان؛ مطلقا موضوع حقوق بشر برایش در اولویت نیست. شاهزاده سعودی صدها تن از فعالان لیبرال از جمله زنانی که برای احقاق حق رانندگی بانوان مبارزه می کردند را پشت میله های زندان انداخته است. او درسال 2017 جمع زیادی از بازرگانان و صاحبان سرمایه و افراد خاندان آل سعود را بازداشت کرد و به شدت آنها را آزار داد. این افراد بعد از استرداد دارایی هایشان به رژیم آزاد شدند.' واشنگتن پست نوشت : ترامپ همه این اقدامات را تائید  و توئیت کرد:' من حسن اعتماد بزرگی به ملک سلمان و ولیعهد عربستان سعودی دارم. آنها دقیقا می دانند دارند چه می کنند'.در سفر ماه مارس ولیعهد عربستان به واشنگتن؛ ترامپ به گرمی از او در کاخ سفید استقبال کرد اما در گفت وگوهایش با او ابدا موضوع حقوق بشر را پیش نکشید . ترامپ گفت:' روابط میان دو کشور امروز احتمالا در قوی ترین حالت ممکن در تاریخ دو کشور است. ما همدیگر را درک می کنیم'.فخر و مباهات رئیس جمهور به صدها میلیارد دلاری بود که سعودی ها بابت خرید تسلیحاتی وعده اش را به آمریکا داده اند. ترامپ گفت:' عربستان سعودی یک کشور فوق العاده ثروتمند است و می خواهد قسمتی از این ثروت را به آمریکا بدهد'.بعضی از این توافق ها هنوز نهایی نشده است اما دولت ترامپ همچنان از بمباران های سعودی در یمن پشتیبانی می کند. دولت اوباما سیاستش این بود که از حمایت هدفمند و انرژی بخش سعودی ها صرف نظر کرده بود اما دولت ترامپ این سیاست را واژگون کرده است. بعد از یک حمله هوایی در ماه اوت به یک دستگاه اتوبوس حامل دانش آموزان در یمن که منجر به کشته شدن دهها کودک شد؛ کنگره ادامه ارسال کمک های آمریکا به عربستان را موکول به آن کرد که دولت ترامپ تائید کند که رژیم عربستان مراقب جان شهروندان غیر نظامی یمن هست. هیچ مدرکی دال بر اینکه عربستان گام های عملی در این زمینه برداشته است موجود نیست، اما دولت ترامپ یک چنین تائیدیه ای را صادر کرده است.آیا با توجه به این عقبه کار؛ نمی توان حدس زد که شاهزاده عربستان یقینا پیش خود محاسبه کرده است و یقین دانسته است که می تواند به راحتی دست به یک چنین عمل شنیع ( ربایش و قتل خاشقچی )  بزند و یکی از سرشناس ترین منتقدانش را ساکت کند بدون آنکه آسیبی برروابطش با واشنگتن وارد آورد؟اگر اینطور است، بنابر این پاسخ دولت ترامپ به این عمل شاهزاده هرچه می بود، مطلقا نظر او را در مورد تصمیم گیری اش تغییر نمی داد. دراین سرمقاله با اشاره به گذشت چند روز از ناپدید شدن خاشقچی روزنامه نگار منتقد سعودی ؛ امده است : شش روز از ناپدید شدن خاشقچی می گذرد و نه ترامپ و نه وزیر خارجه اش 'مایک پمپئو' هیچ کلامی راجع به ماجرا نگفته اند. هیچ انتقادی نکرده اند.  فقط ابراز نگرانی و درخواست تحقیقات ، اما واکنش بعضی از افراد در کنگره نسبتا بهتر بوده است. سناتورهای جمهوریخواه مانند ' باب کورکر' از تنسی، 'مارکوربیو' از فلوریدا و' لیندسی او. گراهام' از کارولینای جنوبی و همچنین سناتورهای دمکرات شامل 'تیم کین' از ویرجینیا ، ' دایان فاینشتاین' از کالیفرنیا و ' کریس مورفی' از کانکتیکات،  نسبت به عواقب حمله به خبرنگاران هشدار داده اند. مورفی توئیت کرده است که اگر اتهام ترکیه مبنی بر قتل خبرنگار سعودی تائید شود؛ حتما یک شکست بنیادین در روابط ما با عربستان سعودی بوجود خواهد آمد'.اروپام**1591** 1546            "}