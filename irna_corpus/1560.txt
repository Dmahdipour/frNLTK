{"onTitr":" نوه شهید اشرفی اصفهانی:    ","titr":" تفکر شهدای محراب باید الگوی نسل جوان شود","describe":" تهران – ایرنا – مدیرعامل بنیاد فرهنگی شهید آیت الله اشرفی اصفهانی با اشاره به جایگاه و ابعاد شخصیتی شهدای محراب گفت: باید اندیشه ها و تفکرات شهدای محراب به عنوان الگو و چراغ راه هدایت نسل امروز و آینده در جامعه نهادینه شود", "text":"عطاالله اشرفی اصفهانی روز چهارشنبه در گفتگو با خبرنگار فرهنگی ایرنا، شهید آیت الله اشرفی اصفهانی را عالمی پرهیزکار، مجاهدی شجاع و از یاران صدیق امام راحل (ره) برشمرد که  زندگی سراسر مبارزه خود را با قاطعیت، اخلاق نیکو، فروتنی و گذشت، وقف مردم کرد.به گفته وی، این شهید بزگوار هیچ گاه از خدمت‌رسانی به مردم، احساس خستگی نمی کرد و خدمت و تلاش برای مردم با بصیرت و فهیم ایران اسلامی را برای خود افتخاری بزرگ می دانست.** جمعه بیستم مهرماه گرامیداشت شهید اشرفی اصفهانی برگزار می شودنوه چهارمین شهید محراب از برگزاری آیین گرامیداشت سالروز فرارسیدن سی و ششمین سالروز شهادت آیت الله عطاالله اشرفی اصفهانی خبر داد و افزود: این آیین روز جمعه هفته جاری (بیستم مهرماه 97) با حضور مسئولان کشوری و لشکری در مسجد امیرالمومنین (ع) تهران واقع در بلوار مرزداران تهران برگزار خواهد شد.وی افزود: در این مراسم ضمن گرامیداشت یاد و خاطره چهارمین شهید محراب حضرت آیت الله اشرفی اصفهانی، حجت الاسلام ابوترابی فرد امام جمعه موقت تهران به ایراد سخن خواهد پرداخت.اشرفی اصفهانی ادامه داد: دراین مراسم که غروب جمعه هفته جاری بعد از نماز مغرب و عشاء  برگزار می شود، حسین هوشیار و صابر خراسانی نیز به ترتیب به مداحی و شعرخوانی می پردازند.مدیرعامل بنیاد فرهنگی آیت الله اشرفی اصفهانی از آحاد مردم فهیم و با بصیرت ایران اسلامی دعوت کرد که در این مراسم حضور یابند.** ساخت فیلم مستند و سینمایی درباره چهارمین شهید محرابمدیرعامل بنیاد شهید اشرفی اصفهانی در ادامه از ساخت فیلم سینمایی درباره چهارمین شهید محراب آیت الله اشرفی اصفهانی خبر داد و گفت: با تلاش و فعالیت های معاونت فرهنگی و پژوهش هایی که انجام شده، قرار است فیلم سینمایی درباره آیت الله اشرفی اصفهانی ساخته شود.نوه شهید اشرفی اصفهانی درعین حال خاطرنشان کرد: چهارمین شهید محراب از معدود افرادی هستند که دو مقبره دارد یکی از آن‌ها در تخت فولاد اصفهان و دیگری در گلستان شهدا کرمانشاه است.آیت الله اشرفی اصفهانی بنا به وصیت خودش در تخت فولاد اصفهان و در کنار سید ابوالحسن شمس‌آبادی به خاک سپرده شد. بخش هایی از بدن آیت الله شهید، در گورستان باغ فردوس کرمانشاه دفن گردید.عطاءالله اشرفی اصفهانی از روحانیون شیعه ایرانی در سال 1281 (شعبان 1322) در محله خوزان خمینی شهر متولد شد.وی در 23 مهرماه 1361 در حالی که برای اقامه نماز جمعه آماده می‌شد،در مسجد جامع کرمانشاه با انفجار نارنجک توسط فردی به نام محمدحسین خداکرمی ترور و شهید شد و چهارمین شهید محراب جمهوری اسلامی ایران نام گرفت. بعدها نشریهٔ مجاهد، ارگان گروهک منافقین با برعهده گرفتن این عملیات، خداکرمی را به عنوان یکی از عوامل خود معرفی کرد.فراهنگ ** 1355 ** 1418            "}