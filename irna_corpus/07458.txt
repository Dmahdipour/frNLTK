{"onTitr":"","titr":" مرگ  زودرس ناشی از بیماری های قلبی در اصفهان 35 درصد است","describe":" اصفهان - ایرنا - مسئول برنامه های پیشگیری و کنترل بیماری های قلبی عروقی مرکز بهداشت اصفهان گفت : مرگ و میر زودرس ناشی از بیماری های قلبی عروقی در این استان بالا و حدود 35 درصد است.", "text":"رامش حسینخانی روز شنبه در گفت و گو با ایرنا افزود : مرگ و میر زودرس ناشی از بیماری های قلبی عروقی در رده سنی 30 تا 70 سال تعریف شده است که 28 درصد از کل مرگ و میرهای قلبی عروقی در کشور را شامل می شود.وی ادامه داد : بالا بودن مرگ و میر زودرس در استان اصفهان با میزان 35 درصد نشان می دهد که بیماران جوان تری به دلیل بیماری های قلبی عروقی فوت می کنند.این پزشک میانگین سنی مرگ و میر ناشی از بیماری های قلبی عروقی در رده سنی 30 تا 70 سال استان اصفهان را 57.5 سال تخمین زد و گفت : مرگ و میر ناشی از بیماری های قلبی عروقی در میان مردان به طور تقریبی 2 برابر زنان است.حسینخانی با بیان اینکه میزان شیوع این بیماری در میان زنان و مردان به طور تقریبی یکسان است، خاطرنشان کرد : مردان کمتر از زنان به مراکز بهداشت و پزشک مراجعه می کنند و برنامه های مراقبت سلامت و پیشگیری را کمتر پیگیری و اجرا می کنند که این امر یکی از دلایل بیشتر بودن میزان مرگ و میر در میان آنهاست.مسئول برنامه های پیشگیری و کنترل بیماری های قلبی عروقی مرکز بهداشت اصفهان گفت : بیماری های قلبی عروقی شایع ترین علت مرگ در کشورهستند به طوریکه 41.6 درصد از کل مرگ ها را شامل می شوند.حسینخانی افزود : میزان این نوع مرگ و میر در استان اصفهان 40.5 درصد است.وی سه عامل خطر در ابتلا به بیماری های قلبی عروقی را تغذیه نامناسب، کم تحرکی و استعمال دخانیات عنوان و تصریح کرد : این عوامل منجر به افزایش بیماری های فشار و چربی خون بالا، دیابت، افزایش وزن و همچنین سکته قلبی و مغزی می شود.حسینخانی با تاکید بر اینکه رفع عوامل خطر مذکور نیاز به تغییر سبک زندگی مردم دارد، گفت : تغییر رفتار در بین مردم بسیار سخت است و شرایط جامعه باید با بسیج ملی مردم برای آن فراهم شود .این پزشک به مردم توصیه کرد که در هفته پنج روز و روزی 30   دقیقه پیاده روی کنند و تا جای ممکن مصرف غذاهای سریع و آماده را به دلیل بالا بودن نمک و چربی کاهش دهند.به گزارش ایرنا، بر اساس آمار اعلام شده حدود 75 درصد از سکته های قلبی گزارش شده در استان اصفهان مربوط به مردان و 25 درصد مربوط به زنان است.پزشکان، برنامه غذایی نامناسب، عدم تحرک، استفاده از فناوری‌های نوین و آلودگی‌های محیطی را از جمله عوامل گسترش بیماری های قلبی عروقی در جوامع امروز به ویژه در شهرهای بزرگ و پر جمعیت عنوان می کنند.همچنین پزشکان تفاوت الگوی رفتاری زنان و مردان از جمله رفتارهای هیجانی و گاهی تهاجمی و خشن در مردان، رعایت کمتر کنترل وزن در مردان نسبت به زنان و استعمال بیشتر دخانیات در مردان را از جمله دلایل بیشتر بودن مرگ و میر در میان مردان نسبت به زنان در بیماری های قلبی عروقی می دانند.3011 / 6022            "}