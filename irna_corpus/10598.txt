{"onTitr":"","titr":" یک میلیون اصله نهال در استان واسط غرص می شود","describe":" ایلام - ایرنا - معاون فنی اداره کل منابع طبیعی و آبخیزداری ایلام گفت: اداره کل منابع طبیعی استان ایلام آمادگی تامین یک میلیون اصله نهال در اربعین امسال برای کاشت در طول مسیر راهپیمایی زائران در استان واسط عراق دارد.", "text":"حجت الله فتحی روز سه شنبه در گفت و گو با خبرنگار ایرنا اظهار داشت: این مقدار نهال در طول مسیر جاده بدره به کوت در 2 طرف جاده کاشته خواهد شد.وی افزود: اداره کل منابع طبیعی استان ایلام منتظر هماهنگی و همکاری طرف عراقی برای اجرای این پروژه است که هنوز از طرف مقامات عراقی پاسخی دریافت نشده است.فتحی یادآور شد: بخشی از این نهال ها در حوزه جاده بدره به کوت کاشته می شود و تعدادی از آن نهال ها نیز در مناطق بیابانی و کانون های غبارخیز استان واسط کاشته می شود.وی گفت: پروژه کاشت نهال در مسیر راهپمیایی زائران ایرانی در عراق با نظارت کارشناسان اداره کل منابع طبیعی و آبخیزداری استان ایلام انجام خواهد گرفت.وی هدف از کاشت این نهال ها در کشور عراق را کنترل و مهار ریزگردهای تولید شده در عراق و کاهش آثار گرد و غبار در سطح استان ایلام عنوان کرد.فتحی اظهار داشت: اگر برنامه ریزی ها برای کاشت این مقدار نهال در اربعین به نتیجه مشخص نرسد کاشت این درختچه ها به بعد از اربعین موکول خواهد شد.در پروژه نهال کاری سید الشهدا (ع) که از اربعین 95 آغاز شده تاکنون 15 کیلومتر از نقطه صفر مرزی مهران تا بدره عراق در پنج ردیف و نیز برخی کانون های بیابانی عراق کاشت شده است و روند کاشت آنها همچنان ادامه دارد.7172/6034            "}