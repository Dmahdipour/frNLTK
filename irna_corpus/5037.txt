{"onTitr":"","titr":" رطوبت هوا در ماهشهر خوزستان به 100 درصد رسید","describe":" آبادان - ایرنا - میزان رطوبت هوا در شهرستان ماهشهر در جنوب خوزستان صبح  دوشنبه و در شانزدهمین روز از فصل پاییز به 100 درصد رسید.", "text":"به گزارش روابط عمومی هواشناسی خوزستان، با گذشتن از نیمه مهر رطوبت همچنان در بیشتر شهرهای این استان بالاست و علاوه بر رطوبت 100 درصدی در ماهشهر شهروندان هفت شهر دیگر این استان نیز در این روز رطوبت بالای 70 درصد را تجربه کردند. رطوبت امروز در شادگان به 93 درصد، هندیجان 90 درصد ، اهواز و آبادان 86 ، بستان 72 و شوش و دزفول به 71 درصد رسیده است. بنابراین گزارش انتظار می رود میزان رطوبت در اهواز از سه شنبه هفته جاری تا روز چهارشنبه روند نزولی داشته باشد و از پنجشنبه دوباره شاهد افزایش رطوبت در مرکز خوزستان باشیم. به گزارش ایرنا مردم آبادان نیز روز دوشنبه رطوبت 86 درصدی را تجربه کردند.رطوبت و شرجی که از عصر روز یکشنبه به تدریج در جنوب خوزستان آغاز شده از نخستین ساعات بامداد روز دوشنبه شدت گرفته است. پدیده شرجی همچنین در خرمشهر ، اروندکنار و جزیره مینو حاکم شده است. علی تابع الحجه رییس اداره هواشناسی آبادان گفت: شرجی و رطوبت با شدت و ضعف تا اوایل هفته آینده در منطقه ادامه دارد. پیش بینی ها نشان می دهد در نوار ساحلی خوزستان رطوبت تا اوایل هفته آینده پدیده غالب باشد. شهریور نیز پدیده شرجی با شدت و ضعف در برخی نقاط خوزستان حاکم بود و در برخی نقاط تا 98 نیز رسید. 9858/6068/3015/ 6037            "}