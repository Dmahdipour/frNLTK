{"onTitr":" رئیس سازمان امداد و نجات در گفت و گو با ایرنا:    ","titr":" هزار حادثه دیده سیلاب امدادرسانی شدند","describe":" تهران- ایرنا- رئیس سازمان امداد و نجات جمعیت هلال احمر از امدادرسانی به هزار و 183 نفر از متاثران و حادثه دیدگان وقوع سیل و آبگرفتگی در 4 استان گلستان، گیلان، مازندران و خراسان شمالی خبر داد.", "text":"مرتضی سلیمی روز شنبه در گفت و گو با خبرنگار اجتماعی ایرنا، با تشریح آخرین روند فعالیت های امدادگران و نجاتگران هلال احمر در خدمات رسانی به سیل زدگان چهار استان و 29 شهرستان متاثر این استانها در 48 ساعت گذشته (١٣ تا ١٤ مهر 97 تا ساعت 12 و 30 دقیقه)، پرداخت و اظهار داشت: در 48 ساعت گذشته 97 تیم عملیاتی به با حضور 447 نیروی عملیاتی به مناطق متاثر از وقوع سیل و آب گرفتگی اعزام شدند. رئیس سازمان امداد و نجات جمعیت هلال احمر همچنین از انتقال چهار نفر از متاثران از سیل و آبگرفتگی به مناطق امن و اسکان اضطراری و موقت ١٧٣ نفر (در مساجد و پایگاه های امداد و نجات) در این استان ها خبر داد و گفت: امدادرسانی به سیل زدگان با جدیت در این استان ها ادامه دارد و امدادگران در حال رفع نیازهای اساسی سیل زدگان در زمینه های امداد و نجات، اسکان و تغذیه اضطراری هستند. سلیمی توضیح داد: نیروهای امدادرسان در از 13 مهر با استفاده از 85 دستگاه موتور پمپ و لجن کش آب را از 217 واحد مسکونی تخلیه و نایلون را نیز در میان سیل زدگان توزیع کرده اند.وی از فوت ٣ نفر در استان مازندران بر اثر صاعقه و آبگرفتگی خبر داد.بارندگی شدیدی که از عصر روز جمعه در استان مازندران آغاز شد، همچنان ادامه دارد.شهرهای غرب مازندران که نخستین میزبان سامانه جدید بارشی بودند، در نخستین ساعات آغاز بارندگی با آبگرفتگی معابر و خیابان ها مواجه شدند.بارندگی و جاری شدن سیلاب شب گذشته سبب بسته شدن محور دوهزار و سه هزار تنکابن شد و سطح آب چشمه کیله در این منطقه نیز تا نیمه شب فقط چند سانتی متر تا همسطح شدن با سطح پل روی آن فاصله داشت.اجتمام *7029 * 3063            "}