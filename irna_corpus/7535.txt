{"onTitr":" بازی های المپیک نوجوانان - آرژانتین؛    ","titr":" وزنه‌برداران ایران در رده‌های دوم و چهارم لیست اولیه ایستادند","describe":" تهران - ایرنا - براساس فهرست اولیه مسابقات وزنه برداری در بازی های المپیک 2018 نوجوانان در بوینس آیرس، «امیررضا عسگری دون» و «علیرضا یوسفی» دو نماینده وزنه برداری ایران به ترتیب در رده های چهارم و دوم دسته های 85 و به اضافه 85 کیلوگرم قرار گرفتند.", "text":"به گزارش روز شنبه ایرنا، مسابقات وزنه برداری بازی های المپیک 2018 نوجوانان با حضور 102 وزنه بردار (در بخش پسران 49 وزنه بردار و در قسمت دختران 53 شرکت کننده از 63 کشور) از فردا یکشنبه ساعت 20:30 شب به وقت تهران با رقابت وزنه برداران دسته 44 کیلوگرم دختران در شهر بوینس آیرس آرژانتین آغاز می شود. از ایران 2 وزنه بردار در المپیک نوجوانان رقابت خواهند کرد. در دسته 85 کیلوگرم «امیررضا عسگری دون» با رکورد ورودی 300 کیلوگرم در رده چهارم قرار دارد. «کریستیانو فیکو» از ایتالیا با رکورد ورودی 330 کیلوگرم، «تارمنخان بابایف» از جمهوری آذربایجان با رکورد ورودی 310 کیلوگرم و «گالیاتاساتوس» از آلمان با رکورد ورودی 305 کیلوگرم در رده های دوم و سوم هستند. زمان برگزاری مسابقات این دسته، جمعه (20 مهر) راس ساعت 22:30 به وقت تهران خواهد بود.همچنین در دسته به اضافه 85 کیلوگرم «علیرضا یوسفی» با رکورد ورودی 350 کیلوگرم به همراه «انزو کوریگ» از هلند در رده دوم قرار دارند. «هریستوف» از بلغارستان با رکورد ورودی 355 کیلوگرم در رده نخست این دسته است. زمان برگزاری این مسابقه 21 مهر راس ساعت 22:30 به وقت تهران خواهد بود.«محسن جلیلی» رئیس کمیته مسابقات فدراسیون وزنه برداری و داور بین المللی کشورمان، نماینده داوری ایران در المپیک نوجوانان 2018 بوینس آیرس آرژانتین است که در نخستین قضاوت خود در این رقابت ها، پیکار وزنه برداران دسته 44 کیلوگرم دختران را به عنوان داور وسط قضاوت خواهد کرد.ورزشی**1067**1584            "}