{"onTitr":" فرماندار خرمشهر:    ","titr":" پنجهزار نفر برای خدمت رسانی به زائران در شلمچه سازمان دهی شد","describe":" آبادان - ایرنا - معاون استاندار و فرماندار خرمشهر از سازمان دهی پنجهزار نفر برای خدمت رسانی به زائران اربعین حسینی در مرز شلمچه خبر داد و گفت: این افراد شامل نیروهای خدماتی و رفاهی ، امنیتی و انتظامی می باشند که با آغاز روند تردد زائران اربعین حسینی در مرز شلمچه مستقر خواهند شد.", "text":"ولی‌الله حیاتی یکشنبه در گفت ‌و گو با خبرنگار ایرنا در مرز شلمچه اظهار داشت:این افراد غیر از موکب های مردمی می باشند که در مسیر تردد زائران اربعین در مرز شلمچه برپا می شوند و شبانه روز به زائران خدمت رسانی خواهند کرد.وی اظهار داشت:تمهیدات لازم برای تردد روان زائران اربعین در این نقطه مرزی فراهم شده و تامین زیر ساخت ها از سوی دستگاه های متولی در حال انجام است.فرماندار خرمشهر به اقدامات انجام‌شده در بخش عراقی مرز شلمچه برای سهولت تردد زائران اربعین اشاره کرد و بیان داشت: تامین زیرساخت‌ها در بخش عراقی مرز شلمچه در حال انجام است و نشست های تعاملی خوبی در این زمینه با طرف عراقی برگزار ‌شده است.حیاتی همچنین بیان داشت:برای انتقال زائران اربعین حسینی به خرمشهر و مرز شلمچه  11 رام قطار از ایستگاه‌های مختلف کشور در نظر گرفته‌شده ضمن اینکه برای افزایش پروازها به فرودگاه آبادان نیز برنامه ریزی شده است.وی افزود:500 دستگاه اتوبوس بین‌شهری برای جابجایی زائران به خرمشهر و پایانه مرزی شلمچه پیش بینی شده ضمن اینکه چهار فروند کشتی برای انتقال زائران از بندر خرمشهر به بندر بصره عراق از طریق خط کشتیرانی اروند در نظر گرفته ‌شده است. حیاتی  افزود:برای تسهیل در تردد زائران  40 گیت گذرنامه در مرز شلمچه عراق توسط جمهوری اسلامی ایران راه‌اندازی شده است و دغدغه‌ای برای عبور آسان و روان زائران اربعین حسینی در مرز شلمچه وجود ندارد.معاون استاندار خوزستان مرز شلمچه را  تنها گذرگاه مرزی عبور زائران اتباع خارجی در ایام اربعین حسینی معرفی کرد و بیان داشت :با برنامه‌ریزی انجام‌شده اتباع 91 کشور برای شرکت در راهپیمایی بزرگ اربعین و سفر به عتبات عالیات از طریق مرز شلمچه راهی کشور عراق می شوند.وی گفت:برای تسهیل تردد اتباع خارجی از مرز بین المللی شلمچه تمهیدات خاصی پیش‌بینی‌شده است.مرز شلمچه از مبادی تردد زائران اربعین حسینی در 15 کیلومتری شهر خرمشهر قرار دارد. اربعین پارسال 650 هزار زائر از مرز بین المللی شلمچه راهی کربلای معلی شدند.حرکت کاروان های اربعین حسینی به سمت گذرگاه مرزی شلمچه به تدریج آغاز شده است.3015/6068            "}