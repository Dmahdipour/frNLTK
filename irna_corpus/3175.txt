{"onTitr":"","titr":" قهرمان شنای بازیهای پاراآسیایی: گربه سیاه حریفان شده ام","describe":" جاکارتا - ایرنا - قهرمان شنای پاراآسیایی 2018 و دارنده 3 مدال طلای این رقابتها گفت: طبیعی است که حریفان از من بدشان بیاید، در این دوره برای آن ها تبدیل به یک گربه سیاه شده ام.", "text":"به گزارش خبرنگار اعزامی ایرنا به جاکارتا، «شاهین ایزدیار» بعد از تصاحب سومین گردن آویز طلا خود گفت: خدا را شاکرم که در سومین روز از سومین دوره بازی های پاراآسیایی، سومین مدال را در کلاس SM10 به دست آورم. هنوز 4 ماده دیگر برایم باقی مانده که فردا 2 ماده و در روزهای دیگر نیز 2 ماده بعدی را پشت سر می گذارم، انشاا... در تمام مسابقات بتوانم با کسب مدال طلا، دل مردم کشورم را شاد کنم. ایزدیار که حالا دیگر ستاره پرنور کاروان ایران با کسب سه مدال طلا به حساب می آید، تاکید کرد: «در حال حاضر رقیب قزاقستانی من در هر سه ماده، پس از من مدال نقره را کسب کرده و این موضوع قابل پیش بینی است که حریفان دیگر از من خوششان نیاید. تخصص شناگر قزاق در 400 متر آزاد است زیرا رکورد بهتری نسبت به من دارد. البته برای او نقشه دیگری دارم و می خواهم در همان ماده نیز این شناگر را شکست بدهم و باز هم مدال طلا بگیرم.شاهین در خصوص بیماری اش یادآور شد: سرماخوردگی من از روز اول تا به حال اذیتم کرده و نمی گذارد رکوردهای جدیدی بزنم. می خواستم همه رکوردها را جابجا کنم ولی به خاطر سرماخوردگی، عملکردم با اختلال همراه شده با این حال فقط یک صدم ثانیه بالاتر از رکوردم شنا کردم و مهم تر از آن، توانستم مدال طلا کسب کنم.قهرمان کشورمان در نهایت گفت: «طی دو روز گذشته، 2 مدال طلایم را به دو مربی خود تقدیم کردم. می خواهم بگویم طی این سال ها، مربیان زیادی برای پیشرفت من زحمت کشیده اند اما این طلا را به «صابر مهری» دکتر روانشناس خودم تقدیم می کنم که خیلی کمک کرد به این نقطه برسم.ورزشی**2052**3991**1597            "}