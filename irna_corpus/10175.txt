{"onTitr":" نماینده شبستر در گفت وگو با ایرنا:    ","titr":" نمایندگان با تفکیک سه وزارتخانه مخالفت کردند","describe":" تهران- ایرنا- نماینده مردم شبستر در مجلس شورای اسلامی از مخالفت نمایندگان با تفکیک سه وزارتخانه خبر داد.", "text":"«معصومه آقاپور» درگفت وگو با خبرنگار پارلمانی ایرنا اظهار داشت: در ادامه جلسه غیر علنی امروز مجلس پس از اتمام جلسه با اسحاق جهانگیری ، نمایندگان وارد موضوع تفکیک سه وزارتخانه راه و شهرسازی، صنعت،‌معدن و تجارت و تعاون،کار و رفاه اجتماعی شدند.وی یادآور شد: نمایندگان در رای گیری در این جلسه غیر علنی مخالفت خود را با تفکیک این سه وزارتخانه اعلام کردند.نماینده مردم شبستر در مجلس افزود: در شرایط فعلی که کشور دچار جنگ اقتصادی بوده و با شرایط بحرانی رو به رو هستیم این تفکیک می تواند تهدیدی برای کشور باشد. آقاپور ادامه داد: نمایندگان اعلام کردند که در این شرایط مخالف تفکیک وزارتخانه ها هستند. وی همچنین گفت: نمایندگان در جلسه غیرعلنی امروز مجلس درمورد تفکیک وزارت تعاون، کار و رفاه اجتماعی با 90 رای موافق، 111 رای مخالف و سه رای ممتنع از 223 نماینده حاضر مخالفت خود را اعلام کردند. نماینده مردم شبستر در مجلس ادامه داد: نمایندگان با 101 رای موافق، 99 رای مخالف و سه رای ممتنع از مجموع 222 نماینده حاضر مخالفت خود را با تفکیک وزارت راه و شهرسازی اعلام کردند. آقاپور خاطرنشان کرد: نمایندگان همچنین به تفکیک وزارت صنعت، معدن و تجارت  107 رای موافق، 92 رای مخالف و 3 رای ممتنع از مجموع 222 نماینده حاضر دادند.سیام**9121**1336            "}