{"onTitr":"","titr":" گروه رصد فضای کسب و کار در استانداری کرمانشاه تشکیل شد","describe":" کرمانشاه - ایرنا - معاون هماهنگی امور اقتصادی و توسعه منابع استاندار کرمانشاه ، با بیان اینکه شرایط کسب و کار باید بهبود پیدا کند، گفت: گروهی در استانداری برای رصد مداوم فضای کسب و کار در استانداری تشکیل شده است.", "text":"به گزارش خبرنگار ایرنا، هدایت حاتمی عصر سه شنبه در دیدار مدیران استان با صنعتگران در استانداری کرمانشاه اظهار داشت: شرایط کنونی کشور ویژه است و برای برون رفت از آن باید همدلی داشته باشیم.وی با بیان اینکه در سطح استان برای کنترل شرایط ویژه اقتصادی اقدام می کنیم، افزود: بسیاری از التهاب هایی که وجود دارد به دلیل نبود انسجام و همدلی است.معاون استاندار کرمانشاه عنوان کرد: برای بهبود شرایط اقتصادی کشور و استان باید در زمینه های بهبود فضای کسب و کار، جذب سرمایه و حفظ اشتغال موجود دست به اقدام‌ بزنیم.حاتمی با بیان اینکه هیچ سرمایه گذاری در شرایط بد کسب و کار وارد عمل نمی شود، ادامه داد: گروهی را در استان کرمانشاه برای رصد مداوم‌ شرایط کسب و کار تشکیل داده ایم.وی تاکید کرد: باید اشتغال موجود را حفظ کنیم و واحدهای راکد را نیز دوباره فعال کنیم.معاون هماهنگی امور اقتصادی استاندار کرمانشاه گفت: کرمانشاه استانی بسیار مستعد برای جذب سرمایه گذاری است از این رو باید توانمندی های کرمانشاه را به خوبی معرفی کنیم.حاتمی به حمایت های دستگاه قضایی از واحدهای تولیدی اشاره کرد و گفت: نمایندگان کرمانشاه و مدیران باید در صحبت های رسانه ای خود به مردم و سرمایه گذاران امید بدهند.وی توضیح داد: براساس تصمیم ستاد تسهیل هیچ واحد خدمت رسانی از جمله آب، برق ، گاز، مخابرات، بانک ها، سازمان امور مالیاتی و تامین اجتماعی اجازه ندارند که بدون‌ مجوز ستاد تسهیل برای واحدهای تولیدی مانعی ایجاد‌ کنند.معاون استاندار کرمانشاه گفت: ما هیچ‌ مشکلی برای پرداخت تسهیلات ارزان قیمت نداریم و به واحدهای تولیدی این ‌تسهیلات را پرداخت خواهیم کرد.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است.7445/8066            "}