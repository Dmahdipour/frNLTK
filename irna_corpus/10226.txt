{"onTitr":"","titr":" گمرک زنجان یک هزار و 17 میلیارد ریال درآمد کسب کرد","describe":" زنجان – ایرنا – مدیرکل گمرک استان زنجان گفت: طی نیمه نخست سال 97، درآمد یک هزار و 17 میلیارد و 780 میلیون ریالی برای گمرک این استان ثبت شد که نسبت به مدت مشابه سال 96، 65 درصد افزایش دارد.", "text":"حمید احمدی روز چهارشنبه در گفت و گو با خبرنگار ایرنا افزود: صادرات این گمرک طی 6 ماه گذشته با 78 درصد افزایش نسبت به مدت مشابه به رقم 251 میلیون و 102 هزار دلار رسید.وی یادآورشد: وزن این میزان کالای صادر شده به 134 هزارو 363 تن می رسید که نسبت به مدت مشابه خبر از افزایش 92 درصدی می دهد.احمدی اظهار داشت: میزان واردات این استان طی 6 ماه گذشته، 140 میلیون و 168 هزار دلار ثبت شد که نسبت به مدت مشابه سال قبل افزایش 16 درصدی دارد.مدیرکل گمرک استان زنجان گفت: میزان وزن کالاهای وارداتی به 183 هزار و 230 تن رسید که نسبت به عملکرد مدت مشابه سال گذشته 69 درصد افزایش دارد.وی خاطرنشان کرد: کشورهای مقصد کالاهای صادراتی زنجان به ترتیب ارزش شامل ترکیه، عراق، افغانستان، چین، امارات متحده عربی، هند، پاکستان.، ایتالیا، آذربایجان، تایلند، انگلستان، قطر، مالزی، کره، سوریه، ویتنام، ارمنستان و ترکمنستان می شود.احمدی ادامه داد: 10 نوع کالای صادراتی این استان به ترتیب ارزش شامل شمش روی، - کاغذ تیشو، کرافت و تفلرتینگ، شمش مس، شمش آلومینیوم، -پلیمر پروپلین، شمش سرب، محصولات فولادی، ترانسفورماتور و قطعات، کابل برق، مویز وخرمای خشک و محصولات لبنی می شود.مدیرکل گمرک استان زنجان به عمده کالاهای وارداتی به گمرک این اشاره و اضافه کرد: خاک روی، پارچه نبافته، مصنوعات پلاستیکی، ماشین آلات و قطعات، نخ پلی آمید و پلی استر، قطعات ترانسفورماتور و تنظیم کننده ولتاز، پنبه حلاجی نشده، توتون سیگار، محصولات فولادی و کاغذ سیگار از جمله این کالاها هستند.احمدی عمده کشورهای مبدا واردات به گمرک این استان را ترکیه، آلمان، پین، ایتالیا، ازبکستان، بلاروس، جمهوری کره، مجارستان، ارمنستان، ایالات متحده آمریکا، مصر، بلژیک، اردن، روسیه، گرجستان، فنلاند و اتریش اعلام کرد.3001/6085            "}