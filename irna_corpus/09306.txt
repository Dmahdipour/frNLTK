{"onTitr":"","titr":" تصادف های جرحی در آران و بیدگل 12 درصد کاهش دارد","describe":" کاشان- ایرنا- فرمانده انتظامی آران و بیدگل از کاهش 12 درصدی حادثه های رانندگی منجر به آسیب دیدگی از ابتدای سال جاری تا کنون به نسبت مدت مشابه سال گذشته خبر داد.", "text":"به گزارش ایرنا، سرهنگ مسعود سپهوند عصر چهارشنبه در نشستی با خبرنگاران بدون اشاره به جزئیات بیان کرد: 6 ماهه نخست امسال تصادف های منجر به وارد آمدن زیان مالی نزدیک به هفت درصد و حادثه های رانندگی منجر به فوت نیز یک درصد در آران و بیدگل کاهش نشان می دهد.وی به افزایش 99 درصدی توقیف موتورسیکلت در آران و بیدگل در 6 ماهه نخست امسال اشاره کرد و افزود: دستگیری معتادان 48 درصد و دستگیری دزدان 53 درصد نسبت به مدت مشابه سال گذشته رشد داشته است.فرمانده انتظامی آران و بیدگل همچنین با اشاره به دستگیری سه مجرم اضافه کرد: یک نفر به جرم کلاهبرداری پنج میلیارد ریالی در شهرک های صنعتی و یک دزد سابقه دار اماکن عمومی، خانه ها و احشام با 12 فقره دزدی دستگیر شد. وی همچنین از دستگیری یک رمال در سال جاری خبر داد که میزان قابل توجهی مواد مخدر، وسایل قاچاق، رمالی و گنج یاب به همراه داشت. سپهوند در ادامه نیز از کشف 12 میلیارد ریال کالای قاچاق آرایشی در سال جاری خبر داد.به گفته وی 35 برنامه فرهنگی، ورزشی و بصیرتی به مناسبت هفته نیروی انتظامی از جمله غبارروبی گلزار شهدا، صبحگاه مشترک، رزمایش موتورسواران قانونمند، همایش همیاران پلیس، نشست تخصصی و برگزاری جلسه های پرسش و پاسخ در آران و بیدگل برگزار خواهد شد.13 مهرماه به عنوان روز نیروی انتظامی نامگذاری شده است.آران و بیدگل با جمعیت افزون بر 103 هزار نفر در فاصله 6 کیلومتری کاشان و 215 کیلومتری شمال اصفهان واقع می باشد.7472/8123            "}