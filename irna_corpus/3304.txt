{"onTitr":" رئیس سازمان حفاظت محیط زیست:    ","titr":" تولید کربن در ایران طی 2 دهه نزدیک 450 میلیون تن رشد کرد","describe":" تهران - ایرنا- رئیس سازمان حفاظت محیط زیست می گوید: تولید کربن در ایران از سال 1990 تا سال 2012 از 283 میلیون تن به 730 میلیون تن افزایش یافته است.", "text":"به گزارش خبرنگار اقتصادی ایرنا، «عیسی کلانتری» امروز (سه شنبه) در «سومین کنفرانس بین المللی انرژی های تجدیدپذیر ایران» افزود: در حالی تولید کربن 450 میلیون تن افزایش یافته که بر اساس برنامه پنجم توسعه، شدت انرژی باید 33 درصد بهبود پیدا می کرد و تا پایان برنامه ششم توسعه شدت انرژی باید نصف می شد.وی با اشاره به اینکه تولید ناخالص داخلی در این سالها از 102 میلیارد دلار به 258 میلیارد دلار افزایش یافته است، ادامه داد: ما تنها کشوری هستیم که رشد شدت انرژی داشته ایم و تولید کربن از تولید ناخالص داخلی کشور بیشتر بوده است.معاون رئیس جمهوری پرسید: «در کنار بی سر و سامانی مصرف بی رویه آب و عواقب آن و بالا بودن مصرف انرژی، چه محیط زیستی برای ما ماقی می ماند؟»وی گفت: عواقب ادامه این روند، رسیدن به شاخص های بالاترین رقم فرسایش خاک در جهان، خشک شدن جنگل ها به دلیل کم آبی و همچنین آتش سوزی در منابع جنگلی و مراتع است.کلانتری با انتقاد از افرادی که می گویند عمل به تعهد کنوانسیون آب و هوایی پاریس جلوی توسعه کشور را می گیرد، گفت: بر اساس تعهدی که ایران در کنوانسیون پاریس داده است، باید تولید کربن را تا سال 2030 در صورت تحریم چهار درصد (70 میلیون تن) و در غیر این صورت 12 درصد (230 میلیون تن) کاهش دهیم؛ در حالی که بر مبنای برنامه ششم توسعه، سند چشم انداز و سیاست های رهبر معظم انقلاب، تا سه سال آینده باید 230 میلیون تن تولید کربن را کاهش دهیم.رئیس سازمان حفاظت محیط زیست با بیان اینکه سیاست های کشور همسو با توسعه انرژی های تجدیدپذیر نیست، اظهار داشت: بر اساس برنامه ششم توسعه تولید برق از انرژی های تجدیدپذیر باید به پنج هزار مگاوات برسد اما آیا منابع این هدفگذاری دراختیار وزارت نیرو قرار گرفته است؟وی ادامه داد: تا زمانی که سیاست ها اصلاح نشود، بخش خصوصی به سمت انرژی های نو نمی رود و انرژی های تجدیدپذیر توسعه پیدا نخواهد کرد.کلانتری اظهار داشت: «دشمان آگاه و دوستان نادان با ادامه این روند اجازه نمی دهند انرژی های تجدیدپذیر رونق پیدا کند در حالی که ما چاره ای جز حرکت در این مسیر نداریم.»به گزارش ایرنا، هم اکنون 65 واحد نیروگاهی در مقیاس مگاواتی و بیش از 2 هزار واحد نیروگاهی خانگی در کشور فعال است.وزیر نیرو معتقد است که در مساحتی بیش از 2 هزار کیلومترمربع، امکان نصب بیش از 60 هزار مگاوات نیروگاه حرارتی خورشیدی در کشور وجود دارد.سومین کنفرانس بین المللی انرژی های تجدیدپذیر ایران امروز با حضور «رضا اردکانیان» وزیر نیرو و «عیسی کلانتری» معاون رئیس جمهوری و رئیس سازمان حفاظت محیط زیست در مرکز همایش های صدا و سیما آغاز بکار کرد. در این کنفرانس دو روزه، پنل های تخصصی با موضوعاتی همچون «الزامات توسعه انرژی های تجدیدپذیر درایران در شرایط تحریم»،« چالش ها و راهکارهای توسعه انرژی های تجدیدپذیر»، «صادرات برق نیروگاه های تجدیدپذیر»، «نقش انرژی های تجدیدپذیر در بر آب، انرژی و محیط زیست» و « نیروگاه های برق آبی بزرگ، متوسط و کوچک، چشم انداز چالش ها و فرصت ها» برگزار می شود.اقتصام**91859**2025            "}