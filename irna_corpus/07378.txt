{"onTitr":"","titr":" پایان آبان لیگ برتر فوتبال زنان آغاز می شود","describe":" تهران - ایرنا - لیگ برتر فوتبال زنان ایران با تاخیر یک ماهه نسبت به سال های گذشته، اواخر آبان ماه آغاز می شود.", "text":"به گزارش روز شنبه ایرنا، لیگ برتر فوتبال زنان ایران هر سال در نیمه دوم مهر ماه آغاز می شد. امسال اما این اتفاق نیفتاد تا نارضایتی هایی در این باره به وجود آید.پروین فرهادی ملی پوش فوتبال زنان ایران در این باره گفت: 6 ماه است که تیم ملی در اردو به سر می برد تا آبان ماه با تمام قوا راهی مرحله اول مسابقات انتخابی المپیک 2020 شویم. این اتفاق خوبی است، اما کاش لیگ فوتبال هم در زمان خودش آغاز می شد.وی ادامه داد: اگر لیگ همچون دوره های گذشته آغاز شده بود، بازیکنان تیم ملی حاضر در تیم های باشگاهی تا زمان اعزام به مسابقات انتخابی چند هفته هم در لیگ بازی کرده بودند و بدنشان بیشتر در شرایط مسابقه قرار می گرفت. لیلا صوفی زاده نایب رئیس زنان فدراسیون فوتبال هم درباره این موضوع گفت: هر سال برنامه ریزی لیگ را به خوبی پیش می بردیم و با تمام محدودیت ها مسابقاتمان از نیم دوم مهر شروع می شد. اما امسال باشگاه ها به شدت با مشکل مواجه شده بودند. باشگاه ها می خواهند در صورت حضور در لیگ برتر از پس تعهدات مالی بازیکنان و مربیان برآیند، اما مشکلات اقتصادی روی تصمیمات آنها تاثیر زیادی گذاشت. ضمن اینکه خیلی از تیم ها هم تنها به خاطر تعصب نسبت به دختران فوتبالیست استان شان مانده بودند. صوفی زاده با اشاره به اهمیت برگزاری لیگ در آبان ماه عنوان کرد: با وجود همه این مشکلات لیگ را اواخر آبان آغاز می کنیم. حتی اگر قرار باشد هشت تیم داشته باشیم نمی گذاریم بیش از این زمان بگذرد. همه تلاش ما این بود که مسابقات لیگ کیفیت خوبی داشته باشد و حداقل 10 بازی رفت و 10 بازی برگشت در برنامه ریزی لیگ داشته باشیم.ورزشی ** 2024**1584            "}