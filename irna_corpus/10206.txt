{"onTitr":"","titr":" 639 انبار کالا در مهاباد به ثبت رسید","describe":" مهاباد- ایرنا- رییس اداره صنعت، معدن و تجارت مهاباد گفت: 639 انبار کالا در این شهرستان در سامانه جامع بارگزاری این سازمان ثبت شده و اقلام موجود در آن به صورت مستمر رصد می شود.", "text":"صادق قادری روز چهارشنبه در گفت و گو با خبرنگار ایرنا افزود: این مراکز شامل انبارها، مراکز دپو، سیلوها، سردخانه‌ها، واحدهای تولیدی، کارخانه ها، معادن، اصناف و مزارع کشاورزی است که باید همه ورودی و خروجی های خود را در این سامانه ثبت کنند.وی ادامه داد: سامانه جامع انبارها و مراکز نگهداری کالا در سال گذشته به همت سازمان صنعت، معدن و تجارت و به منظور رصد هر چه بهتر مراکز نگهداری کالاها و جلوگیری از احتکار شروع به کار کرد.قادری اضافه کرد: 21 قلم کالای اساسی مشمول سامانه اعلام موجودی است و تمامی انباردارها و بنکداران عمده فروش ملزم به ثبت میزان موجودی کالاهای خود در آن هستند که در صورت دریافت نکردن اطلاعات موجودی کالا، با آنان برخورد می شود.وی بیان کرد: طبق دستورالعمل های صادره، مسوولان انبارها باید هر ماه نسبت به ثبت اطلاعات انبارها با توجه به فرمت جدید اقدام کرده و اداره صنعت و معدن شهرستان نیز برای راستی آزمایی این اطلاعات نظارت کند.رییس اداره صنعت، معدن و تجارت مهاباد یادآور شد: شهروندان می توانند در صورت مشاهده هرگونه تخلف و انبارهای احتکار کالا با شماره 124 تماس بگیرند و موارد را گزارش کنند.به گزارش ایرنا احتکار اقلام مورد نیاز مردم توسط عده ای سودجو از جمله مشکلات این روزهای کشور به شمار می رود و رصد اقلام موجود در انبار می تواند از این مشکل جلوگیری کند.6 هزار و 800 واحد صنفی در مهاباد فعالیت می کند؛ این شهرستان با 237 هزار نفر جمعیت در جنوب آذربایجان غربی واقع است.9903/6185/3072            "}