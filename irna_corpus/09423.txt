{"onTitr":" کارشناس حقوق بین الملل:    ","titr":" رای دادگاه لاهه در موفقیت بیشتر دیپلماسی ایران موثرخواهد بود","describe":" تهران- ایرنا- کارشناسی حقوق بین الملل با اشاره به پیروزی حقوقی کشور در دادگاه بین المللی لاهه و صدور رای آن به نفع ایران، گفت: این رای در موفقیت بیشتر دیپلماسی ایران موثر خواهد بود و باید از فرصت های پیش رو در سطح بین المللی استفاده کرد ولی نباید توقعات را بالا برد.", "text":"یوسف مولایی روز چهارشنبه در گفت و گو با ایرنا درباره پیروزی حقوقی ایران در دادگاه بین المللی لاهه، افزود: اینگونه نیست که فکر کنیم با این پیروزی حقوقی در دادگاه لاهه تمام مشکلات حل می شود، ضمن اینکه می توان از فرصت های پیش رو در سطح بین المللی استفاده کرد. وی ادامه داد: این یک دستور موقتی دادگاه اما در سطح بین المللی این قدرت وجود ندارد که ایالات متحده را وادار به پذیرش آرای سازمان های بین المللی همچون دادگاه لاهه کرد. نپذیرفتن آرای دادگاه های بین المللی از طرف دولت ها مسبوق به سابقه است و آمریکا نیز از این قاعده مستثنی نیست و می تواند تمکین نکند.این کارشناس حوزه بین الملل افزود: ایالات متحده نمی خواست در این دادگاه بازنده باشد و تلاش کرد توافق برجام را از ذیل پیمان مودت ایران و آمریکا خارج کند. دیوان بین المللی نیز علی الظاهر و با استناد به ماده 21 آیین نامه داخلی دادگاه لاهه، ادعاهای طرفین را بررسی و ادعای ایران را وارد دانست و وارد دستور جلسه کرد.**رای دادگاه لاهه می تواند در دیپلماسی ایران موثر باشدمولایی بیان کرد: اگر تحریم ها به همین شکل ادامه پیدا کند اقتصاد ما آسیب بیشتری خواهد دید، لذا نباید تمام توجه مان به پیروزی حقوقی در دادگاه لاهه باشد، بنابراین باید از تمامی ابزارهای موجود دیگر استفاده کنیم. این استاد دانشگاه در ادامه یادآور شد: دیوان لاهه در ماهیت قرارداد وارد شده و از طرفی ما ابزار کامل اعمال رای این دادگاه بر آمریکا نداریم؛ اما بدون شک این رای می تواند در دیپلماسی جمهوری اسلامی موثر باشد.این کارشناس حوزه بین الملل بیان کرد: به نظر بنده باید از ظرفیت های دولت های دیگر که نظراتشان در مورد برنامه جامع مشترک به ما نزدیک است، استفاده کرد و به عنوان مثال از قدرت لابی و میانجیگری اتحادیه اروپا بهره برد.سیام*3061*1535            "}