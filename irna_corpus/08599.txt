{"onTitr":"","titr":" پنج عامل توزیع  مشروبات الکلی در البرز دستگیر شدند","describe":" کرج-ایرنا- دادستان عمومی و انقلاب مرکز استان البرز با اشاره به مسمومیت و مرگ تعدادی از مصرف کنندگان مشروبات الکلی در این استان  گفت:  تاکنون 5 نفر توزیع  کننده مشروبات الکلی دستگیر شده است.", "text":"حاجی رضا شاکرمی روز پنجشنبه در گفت وگو با ایرنا با اشاره به توزیع مشروبات الکلی که منجر به مرگ تعدادی شد اظهار داشت: این افراد در ارتباط با موج اول مسمومیت های مشروبات الکلی شناسایی و دستگیر شدند.وی اضافه کرد: در موج دوم تعداد مسموم‌شدگان به 145 نفر افزایش یافت که از این تعداد تاکنون 12 نفر جان خود را از دست داده‌اند.دادستان کرج بیان داشت: اکنون 53 نفر از مسموم شدگان همچنان در بیمارستان های کرج بستری و دوران درمان خود را سپری می‌کنند و 80 نفر نیز پس از طی دوران درمان، ترخیص شده‌اند.وی ادامه داد: این پرونده در دادسرا در دست رسیدگی و دستورات قضایی برای بررسی دقیق جزئیات و شناسایی و دستگیری افراد مرتبط در خصوص موج دوم صادر شده است.مدیرکل امنیتی و انتظامی البرز نیز اعلام کرد که از اواخر شهریورماه تاکنون 196 نفر در این استان براثر مصرف مشروبات الکلی تقلبی مسموم شدند که 18 نفر آنان جان باختند.مسلم عادلی در گفت و گو با ایرنا افزود: ازمجموع این تعداد 178 نفر بستری شدند که 125 نفر پس از درمان به منازل خود بازگشتند.وی ادامه داد: این نوع مسمومیت در 2 موج رخ داد که درموج نخست در مجموع 51 نفر مسموم شدند.عادلی گفت: 6 نفر از مجموع 51 مسموم شده موج نخست جان خود را از دست دادند.بروز مسمومیت شماری از ساکنان البرز بر اثر مصرف مشروبات الکلی غیراستاندارد از20 شهریورماه سال جاری اعلام شد.7414/ 6155            "}