{"onTitr":"","titr":" دانشگاه علوم پزشکی 95 درصد تعهدات خود را محقق کرد","describe":" کرمانشاه - ایرنا - مدیر روابط عمومی دانشگاه علوم پزشکی کرمانشاه از کسب عنوان سرآمد در برنامه عملیاتی وزارت بهداشت، درمان و آموزش پزشکی توسط این دانشگاه خبر داد و گفت: سرآمد به معنای آن است که دانشگاه بیش از 95 درصد از تعهدات خود را در برنامه عملیاتی با موفقیت به انجام رسانده است.", "text":"مهدی محمدی روز سه شنبه در گفت و گو با خبرنگار ایرنا به تشریح نتایج برگزاری نشست هیات امنای دانشگاه علوم پزشکی کرمانشاه در وزارت بهداشت با حضور اعضای هیات امنا، مسئولان دانشگاه و نمایندگان وزارتخانه پرداخت و افزود: در این نشست اقدام ها، فعالیت ها و برنامه های هر یک از معاونت های دانشگاه علوم پزشکی استان تشریح شد. او با اشاره به تحقق 95 درصدی تعهدات دانشگاه، گفت: این موفقیت بزرگی برای استان است که از سوی نمایندگان وزارت بهداشت نیز تایید شد و تنها هشت دانشگاه علوم پزشکی کشور به این موفقیت دست یافته اند.محمدی در ادامه به اقدام های معاونت آموزشی اشاره کرد و با بیان اینکه دانشگاه علوم پزشکی کرمانشاه جزو 9 دانشگاه برتر کشور از نظر آموزشی است، گفت: افزایش دانشجویان دوره تحصیلات تکمیلی در سال 96 به کل دانشجویان، افزایش احرازکنندگان رتبه های اول تا سوم کشوری نسبت به سال 95 و افزایش دانشجویان خارجی در سال 96 از جمله اقدام های معاونت آموزشی دانشگاه است.مددیر روابط عمومی دانشگاه علوم پزشکی کرمانشاه همچنین معاونت فرهنگی، دانشجویی دانشگاه را در بسیاری از شاخص ها سرآمد همه‌ دانشگاه های کشور دانست و گفت: افزایش سرانه فضای آموزشی، افزایش سرانه فضای خوابگاهی، افزایش پوشش خوابگاه های مشارکتی و‌ خودگردان، افزایش تعداد تیراژ نشریات دانشجویی از 800 در سال 95 به سه هزار و 550 در سال 96 و افزایش پوشش مشاوره ای و سلامت روان دانشجویان از جمله موفقیت های کسب شده توسط این معاونت است.محمدی افزود: به دلیل فعالیت های چشمگیر این معاونت، نماینده معاونت فرهنگی دانشجویی وزارت بهداشت از مسئول نهاد نمایندگی مقام‌ معظم‌ رهبری در دانشگاه و معاون فرهنگی دانشجویی به دلیل فعالیت های مستمر و ارتباط مطلوب و حسنه با دانشجویان تقدیر کرد. وی همچنین به وضعیت ممتاز و ویژه معاونت تحقیقات و فناوری دانشگاه نیز اشاره کرد و گفت: براساس ارزیابی های صورت گرفته از سوی وزارت بهداشت، دانشگاه علوم‌ پزشکی کرمانشاه جزو بهترین دانشگاه های کشور از نظر تحقیقات و‌ فناوری است.محمدی افزود: اقدام‌ دانشگاه علوم پزشکی کرمانشاه در اختصاص درصدی از کل بودجه‌ دانشگاه با وجود تنگناهای مالی از سوی نمایندگان وزارت بهداشت مورد تقدیر قرار گرفت.او رتبه دوم در میان 23 دانشگاه تیپ‌ 2 کشور، رتبه نهم‌ در میان‌ کل‌ دانشگاه های کشور، رتبه 14 در فناوری در میان‌ دانشگاه های کشور، افزایش تعداد پروژه های تحقیقاتی منجر به ثبت مالکیت معنوی و افزایش رشد مقالات Q1 را از جمله موفقیت های معاونت تحقیقات و فناوری دانشگاه ذکر کرد.وی در ادامه به کسب رتبه اول کشور در ثبت سامانه سیب از سوی معاونت بهداشتی دانشگاه علوم پزشکی کرمانشاه برای پوشش 98 درصد جمعیت استان نیز اشاره کرد و گفت: کاهش نسبت مرگ نوزادان، کاهش مرگ کودکان زیر یک و‌ پنج سال، کاهش مرگ به دلیل بیماری های قلبی و عروقی، افزایش پوشش مراقبت دوران بارداری و پیش از بارداری و افزایش پوشش خدمات هنگام ازدواج از اقدام های موفقیت آمیز معاونت بهداشتی استان است.  افزایش سرانه نیروی انسانی به تخت فعال، افزایش بیماران تعیین‌ تکلیف شده ظرف 6 ساعت در اورژانس های بیمارستانی، افزایش نسبت کادر پرستاری و نسبت پرستار به تخت موجود، افزایش متوسط تعداد پرستار به بیمار در هر روز در بخش اورژانس و رتبه سوم کشوری در برنامه سکته حاد قلبی از جمله موفقیت های معاونت درمان دانشگاه علوم پزشکی استان است که محمدی به آن اشاره کرد.به گفته او ، معاونت غذا و‌ دارو دانشگاه علوم پرشکی کرمانشاه نیز به عنوان برتر کشوری در کاهش بدهی به شرکت ها شناخته شد.او کاهش میانگین اقلام‌ دارویی در نسخ، افزایش متوسط امتیاز ارزشیابی داروخانه های تحت نظارت دانشگاه، کاهش چشمگیر نسبت بدهی دارو و ملزومات پزشکی و افزایش درصد استفاده از نشانگر رنگی تغذیه ای بر روی محصولات تا 98/7 درصد را از جمله اقدام های معاونت غذا و دارو استان ذکر کرد.مدیر روابط عمومی دانشگاه علوم پزشکی کرمانشاه گفت: در نشست امروز هیات امنا دانشگاه، تراز و عملکرد مالی و بودجه این دانشگاه با تراز مثبت یک هزار و 761 میلیارد ریال مورد تصویب اعضای هیات امنا قرار گرفت.محمدی افزود: اعضای هیات امنا از معاونت توسعه مدیریت و‌ منابع و مدیران مالی و بودجه دانشگاه علوم پزشکی کرمانشاه تقدیر کردند. وی در مورد فعالیت معاونت اجتماعی دانشگاه علوم پزشکی کرمانشاه نیز گفت: این معاونت جزو سه ‌دانشگاه برتر‌ کشور در تدوین سند جامع سلامت استان شناخته شد و همچنین از نقش این معاونت در جلب کمک‌ خیران در بازسازی مراکز بهداشتی و درمانی در مناطق زلزله زده استان تقدیر به عمل آمد.استان کرمانشاه 17 بیمارستان دولتی دارد که هفت بیمارستان در کرمانشاه و مابقی در شهرستان ها فعال است.این استان 2 میلیون نفر جمعیت ساکن در 32 شهر و 2 هزار و 622 روستا دارد.3033/8066            "}