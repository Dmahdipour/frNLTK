{"onTitr":"","titr":" ملاباشی یزد، قهرمان گروه اول مسابقات فوتبال ساحلی کشور شد","describe":" یزد - ایرنا - تیم دهیاری ملاباشی یزد، چهارشنبه شب به مقام قهرمانی گروه اول مسابقات فوتبال ساحلی لیگ دسته سه باشگاه های کشور دست یافت.", "text":"به گزارش خبرنگار ایرنا، رقابت‌های فوتبال ساحلی لیگ دسته سه قهرمانی باشگاه‌های کشور در گروه اول که با حضور تیم های منتخب خراسان جنوبی، فدک ارومیه و پارس دکل گستر اراک از عصر روز دوشنبه 16 مهرماه جاری به میزبانی تیم دهیاری ملاباشی یزد آغاز شده بود امشب به پایان رسید.در پایان مسابقات، تیم های دهیاری ملاباشی یزد با 6 امتیاز، هیات خراسان شمالی با پنج و پارس دکل گستر اراک با سه امتیاز به ترتیب مقام های اول تا سوم را کسب کردند.تیم های اول و دوم جواز حضور در مرحله نهایی رقابت ها که با حضور هشت تیم برتر چهار گروه مختلف در سطح استان ها برگزار می شود را کسب کردند.در آخرین روز مسابقات تیم دهیاری ملاباشی یزد با نتیجه چهار بر سه تیم هیات خراسان شمالی را شکست داد و تیم پارس دکل گستر اراک پنج بر 2 از سد تیم فدک ارومیه گذشت.روستای ملاباشی با 2 هزار و 500 نفر جمعیت در بخش مرکزی یزد قرار دارد.تیم های فوتبال ساحلی مقاومت گلساپوس یزد ، ایفا سرام و پیام کویر اردکان در لیگ برتر فوتبال ساحلی باشگاه‌های کشور حضور دارند.استان یزد با یک‌میلیون و 138 هزار نفر جمعیت، 25 تیم فوتبال ، فوتسال و فوتبال ساحلی در لیگ کشور و 75 تیم در لیگ استان دارد.7536/ 6197            "}