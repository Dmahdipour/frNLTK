{"onTitr":"","titr":" مدیرکل آموزش و پرورش خراسان جنوبی معرفی شد","describe":" بیرجند - ایرنا - محمدعلی واقعی روز چهارشنبه با حضور معاون وزیر آموزش و پرورش به عنوان مدیرکل آموزش و پرورش استان خراسان جنوبی معرفی شد.", "text":"به گزارش ایرنا در این آیین با حضور عبدالرسول عمادی معاون آموزش متوسطه وزیر آموزش و پرورش و جمعی از مسئولان استان از اقدامات چهار ساله عباس لامعی تجلیل و از همکاری علی اصغر موسوی کیا در مدت چهار ماه سرپرستی اداره کل آموزش و پرورش خراسان جنوبی قدردانی شد.مدیران و معاونان اداره کل و 12 منطقه آموزشی در این آیین حضور داشتند و مشیرالحق عابدی معاون هماهنگی امور اقتصادی و توسعه منابع استاندار خراسان جنوبی ضمن تقدیر از عباس لامعی اظهار داشت: از توان موسوی کیا به دستور استاندار در یکی از دفاتر مدیریتی استانداری استفاده خواهد شد.عباس لامعی سیزدهم اسفند ماه 1392 تا دوم خرداد 97 سکانداری اداره کل آموزش و پرورش خراسان جنوبی را در اختیار و از خرداد ماه تاکنون موسوی کیا سرپرستی این اداره کل را بر عهده داشت.محمدعلی واقعی نیز معاون توسعه مدیریت و پشتیبانی اداره کل آموزش و پرورش خراسان جنوبی بود.خراسان جنوبی دارای 168 هزار دانش آموز و 15 هزار فرهنگی است.3215*3028            "}