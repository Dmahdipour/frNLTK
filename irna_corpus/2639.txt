{"onTitr":"","titr":" مطالبه گری لازمه کار حزبی است","describe":" بوشهر- ایرنا- معاون سیاسی، امنیتی و اجتماعی استاندار بوشهر گفت: لازمه کار حزبی مطالبه‌گری است و احزاب باید با طرح مطالبات عمومی، مسئولان را ملزم به پاسخگویی کنند.", "text":"به گزارش ایرنا، روابط عمومی استانداری بوشهر به نقل از مجید خورشیدی روزچهارشنبه در نشست هم اندیشی دبیران شعب احزاب و تشکل‌های استان بوشهر افزود: با توجه به شرایط حساس داخلی و بین المللی همه باید در راستای افزایش ضریب امیدواری در جامعه و بهبود نشاط سیاسی حرکت کنند و نباید دستاوردها و داشته های مخود را دست کم بگیریم و ناخواسته در زمین رقیب بازی کنیم.وی ضمن تشریح روند تصویب قانون جدید احزاب اظهار داشت: باید از ظرفیت‌های قانون جدید برای گسترش احزاب فراگیر استفاده کرد.معاون سیاسی، امنیتی و اجتماعی استاندار بوشهر بر ضروت برگزاری نشست‌های مستمر احزاب با حضور مسئولان براساس برنامه زمان بندی شده تاکید کرد.مدیر کل سیاسی، انتخابات و تقسیمات کشوری استانداری بوشهر در باره تاسیس خانه احزاب گفت: با تاکید و پیگیری استاندار مکان مناسبی برای راه اندازی دفتر خانه احزاب ایران در این استان تهیه و تجهیز شده است و بزودی با حضور رئیس و هیات رئیسه خانه احراب ایران افتتاح می شود.عادل دهدشتی اضافه کرد: جمعی از دبیران شعب احزاب در استان بوشهر درخواستی را به منظور تاسیس دفتر خانه احزاب ایران در این استان تقدیم استاندار کرده اند که تقاضای آنها طی نامه ایت وسط معاون سیاسی، امنیتی و اجتماعی استانداری به رئیس خانه احزاب ارسال شده است.وی افزود: انتخابات شورای اجرایی دفتر خانه احزاب متشکل از سه فراکسیون اصلاح طلب، اعتدال گرا و اصول گرا با حضور رئیس خانه احزاب یا نماینده وی برگزار می شود و سپس شورای اجرایی در اولین جلسه پس از انتخابات نسبت به انتخاب رئیس و دیگر ارکان دفتر خانه احزاب اقدام می کند.وی اظهار داشت: با تاسیس دفتر خانه احزاب، شعب احزاب بتوانند در پیگیری مسائل صنفی و تحقق کارویژهای مختلف حزبی موفق تر باشند.6047/6043            "}