{"onTitr":"","titr":" خودکفایی در تولید تجهیزات پیشرفته نظامی مایه افتخار است","describe":" بیرجند - ایرنا - فرمانده لشکر 77 ثامن‌الائمه (ع) خراسان گفت: با تلاش نخبگان و متخصصان نظامی در زمینه تولید به روزترین تجهیزات و ادوات نظامی خودکفا شده ایم که مایه افتخار است.", "text":"به گزارش ایرنا امیر سرتیپ دوم ستاد مرتضی محمدی روز شنبه در صبحگاه مشترک نیروهای نظامی و انتظامی در شهرستان درمیان افزود: به فضل الهی نخبگان و متخصصان در ارگان‌های نظامی با توان و دانش خود در حال ساخت به روزترین تجهیزات و ادوات نظامی هستند و نیازی به واردات این تجهیزات و ادوات نداریم.وی با اشاره به تهدیدات مختلف از سوی دشمنان بیان کرد: کوچکترین گستاخی دشمنان با کوبنده‌ترین پاسخ ملت ایران و سربازان ولایت در نیروهای مسلح کشور همراه است.فرمانده لشکر 77 ثامن‌الائمه (ع) خراسان با گرامیداست یاد و خاطره شهیدان به ویژه شهیدان حادثه تروریستی اهواز گفت: بالاترین مقام در کشور ما شهدا هستند چرا که هستی و جان خود را برای بقای نظام جمهوری اسلامی و مردم فدا کردند.وی بیان کرد: سربازان و خدمتگزاران نیرو‌های مسلح تلاش می‌کنند که ادامه‌دهندگان خوبی برای مسیر شهدای انقلاب اسلامی و دفاع مقدس باشند.امیر محمدی گفت: مایه افتخار نیروی های مسلح کشور است که تامین امنیت کشور در همه عرصه ها را تحت فرماندهی مقام معظم رهبری بر عهده دارند.وی افزود: اقتدار جمهوری اسلامی ایران به برکت مجاهدت های خالصانه نیروهای مسلح و ایثار شهیدان و جانبازان در دوران 8 سال دفاع مقدس و عرصه‌های مصاف با اشرار، قاچاقچیان و تهدیدگران امنیت عمومی کشور حاصل شده است.فرماندار درمیان هم در این صبحگاه مشترک گفت: امروز تمامی نیروهای مسلح اعم از نیروی انتظامی، سپاه، ارتش و نهادهای امنیتی و نظامی به صورت یکپارچه و با حفظ همبستگی و وحدت از میهن و انقلاب دفاع و حراست و در استقرار امنیت تلاش می کنند.محمد بشیری زاده بیان کرد: در جمهوری اسلامی نیروهای مسلح زیر فرمان ولی فقیه در مقابل هرگونه تعرض دشمن با جان و دل از حریم کشور دفاع می کنند.وی ضمن تبریک هفته نیروی انتظامی اظهار داشت: نیروی انتظامی از مرز تا مرکز کشور را با همه توان امنیتی و اطلاعاتی پوشش می دهد و امنیت اجتماعی، اقتصادی و روانی و آرامش جامعه را به ما هدیه کرده اند.امام جمعه اهل سنت درمیان هم گفت: این شهرستان با تلاش نیروهای نظامی و انتظامی با وجود 70 کیلومتر مرز مشترک با کشور افغانستان در امنیت کامل به سر می برد.مولوی سید احمد عبدالهی افزود: تاکنون دشمنان توطئه های زیادی برای از بین بردن امنیت ملت ایران داشته اند که راه اندازی جنگ های مختلف در کشورهای همسایه از جمله توطئه های دشمنان برای برهم زدن امنیت مردم است.وی عنوان کرد: همه باید با مشاهده ناامنی ها در کشورهای همسایه قدردان وجود امنیت در کشور باشیم.13 مهرماه روز نیروی انتظامی نام دارد و «پلیس مقتدر، امین مردم» عنوان شعاری است که در راستای فرمایشات مقام معظم رهبری که فرمودند: «نیروی انتظامی همواره باید مظهر اقتدار، نظم، مهربانی، رأفت و رحمت در جامعه باشد.» برای هفته نیروی انتظامی انتخاب شده است. 7556*3028            "}