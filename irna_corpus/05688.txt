{"onTitr":" آیت الله سبحانی:    ","titr":" پلیس امنیت اخلاقی در شهرهای مختلف تقویت شود","describe":" قم - ایرنا - آیت الله جعفر سبحانی از مراجع تقلید گفت: پلیس امنیت اخلاقی نقش مهمی در حفظ ارزش های اسلامی همچون عفاف و حجاب دارد لذا باید در شهرهای مختلف ایجاد و تقویت شود.", "text":"به گزارش ایرنا، وی روز یکشنبه دردیدار سردار حسین اشتری، فرمانده نیروی انتظامی با اشاره به این که امنیت یکی از نعمت های بزرگ الهی است  اظهار داشت: پیشرفت کشور در عرصه های مختلف فرهنگی، اقتصادی و اجتماعی تنها زمانی امکان پذیر است که جامعه از نعمت امنیت بهره مند باشد.آیت الله سبحانی بیان کرد: تمام مردم ایران از خدمات نیروی انتظامی بهره مند می شوند و دعاگوی کارکنان این نهاد انقلابی که برای امنیت کشور جان فشانی می کنند، هستند. وی ادامه داد: میزان رضایت مندی مردم از نیروی انتظامی به خصوص در زمینه برخورد با مزاحمان و اخلالگران نظم و امنیت، افزایش یافته و این مساله نشان از اعتماد مردم به پلیس است.آیت الله سبحانی گفت: انسجام مردم پس از حادثه تروریستی اهواز نشان داد، آنان به نیروهای نظامی و انتظامی خود اعتماد دارند و می دانند آنان با مجرمان و جنایت کاران برخورد قاطع خواهند داشت.یک تیم تروریستی مسلح وابسته به گروهک تجزیه طلب الاحواز روز سی و یکم شهریورماه امسال در جریان رژه نیروهای مسلح به مناسبت آغاز هفته دفاع مقدس در اهواز پس از پوشیدن لباس سپاه و بسیج به سوی مردم حمله کردند. در جریان این اقدام 25 تن از جمله چند غیر نظامی شهید و 60 تن زخمی شدند.سردار حسین اشتری در سفر یک روزه به قم ضمن زیارت بارگاه ملکوتی حضرت معصومه (س) با شماری از مراجع تقلید دیدار و گفت و گو کرد.از سیزدهم تا نوزدهم مهرماه با شعار« پلیس مقتدر، امین مردم» به عنوان هفته نیروی انتظامی نامگذاری شده است.7405/ 1175/            "}