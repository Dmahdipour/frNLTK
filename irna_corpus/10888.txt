{"onTitr":"","titr":" باند سارقان ساختمان های نیمه کاره در قم منهدم شد","describe":" قم - ایرنا - رئیس پلیس آگاهی فرماندهی انتظامی قم، گفت: سارقان حرفه ای ساختمان های نیمه کاره که در پوشش کارگران شهرداری به وسیله یک گاری و به بهانه جمع آوری زباله اقدام به سرقت می کردند، دستگیر شدند.", "text":"به گزارش ایرنا، پایگاه خبری پلیس روز سه شنبه اعلام کرد، سرهنگ احمد کرمی در گفت و گویی، بیان داشت: در پی شکایت فردی در پلیس آگاهی استان قم مبنی بر این که در حال ساخت ساختمانی پنج طبقه بوده که با تکمیل طبقه پنجم و سکونت در آن متوجه سرقت های متعدد در ساعات پایانی شب از طبقات نیمه کاره ساختمان شده است، موضوع در دستور کار مأموران قرار گرفت.وی افزود: شاکی بیان داشت چندین بار فردی را که با گاری مشابه کارگران شهرداری در امر جمع آوری زباله بوده را مشاهده کرده که در ادامه طی تحقیقات مشخص شد، سرقت های دیگری نیز مشابه اظهارات مالباخته صورت گرفته است.کرمی گفت: سپس طی بررسی های انجام شده یک دستگاه خودرو سمند که به وسیله آن اموال مسروقه از محل خارج می شد شناسایی و با دستگیری راننده، پنج تن دیگر نیز در ارتباط با این پرونده دستگیر شدند.وی با اشاره به اعتیاد این افراد، گفت: در نهایت متهمان به انضمام پرونده متشکله برای انجام مراحل قانونی تحویل مرجع قضائی استان شدند.** کشف 94 کیلو تریاک در بار خرمارئیس پلیس مبارزه با مواد مخدر فرماندهی انتظامی قم نیز از کشف بیش از 94 کیلوگرم تریاک در این استان خبر داد. سرهنگ غلام عباس بُلفکه در گفت و گویی، بیان کرد: در پیگیری پلیس مبارزه با مواد مخدر استان خراسان شمالی مشخص شد 2 نفر قصد دارند با کامیون، یک محموله مواد افیونی را در بار خرما از استان جنوبی و با عبور از حوزه استحفاظی قم به تهران منتقل کنند که در ادامه با اعلام به پلیس مبارزه با مواد مخدر استان قم، بلافاصله موضوع دردستور کار مأموران این پلیس قرار گرفت.وی گفت: سپس طی هماهنگی های قضایی مأموران به محل های مورد نظر اعزام و با کنترل تردد خودروهای عبوری سرانجام خودرو مذکور را شناسایی و متوقف کردند.رئیس پلیس مبارزه با مواد مخدر استان قم افزود: در ادامه طی بازرسی از کامیون 94 کیلو و 500 گرم مواد مخدر از نوع تریاک کشف و راننده و سرنشین خودرو دستگیر شدند.وی ادامه داد: در نهایت متهمان به انضمام پرونده متشکله برای انجام مراحل قانونی تحویل مرجع قضائی استان شدند.7405/ 6133/            "}