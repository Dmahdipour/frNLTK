{"onTitr":" معاون بانک کشاورزی خراسان شمالی:    ","titr":" کشاورزان توان بازپرداخت تسهیلات بانکی را ندارند","describe":" بجنورد- ایرنا- معاون اعتبارات و بانکداری شرکتی بانک کشاورزی خراسان شمالی گفت: کشاورزان این استان به علت خشکسالی های پیاپی و کاهش شدید درآمد، با مشکل بازپردخت تسهیلات بانکی روبه رو شده اند.", "text":"سیدمحمود سیدالحسینی روز سه شنبه در گفت و گو با خبرنگار ایرنا اظهار داشت: در چند سال گذشته کشاورزان از خشکسالی ها و سرمازدگی ها متحمل خسارت های زیادی شده اند و درآمد این تولیدکنندگان بشدت کاهش یافته است. وی با بیان اینکه کاهش درآمدها، ناتوانی در بازپرداخت تسهیلات بانکی را به همراه داشته است افزود: این امر سبب شده تا بدهکاری آنان به بانک ها افزایش یابد.وی افزود: در سال 95، با اجرای امهال وام های کشاورزان خسارت دیده از حوادث و نیز طرح بخشودگی وام های زیر یک میلیارد ریال، بخشی از مطالبات و بدهی کشاورزان وصول شد و ضریب ریسک در بانک کشاورزی استان به 5 درصد کاهش یافت اما امسال ضریب ریسک بانک کشاورزی استان بشدت افزایش یافته است. سیدالحسینی خاطرنشان کرد: اجرای طرح امهال وام های کشاورزان در سال های گذشته موجب افزایش بدهی آنها به نظام بانکی شد و بعضا میزان بدهی شان تا 2 برابر افزایش یافت. معاون اعتبارات و بانکداری شرکتی بانک کشاورزی خراسان شمالی گفت: امسال ضریب ریسک بانک کشاورزی خراسان شمالی بطور میانگین به 18 درصد رسیده و این بدان معنا است که 18 درصد از وام های پرداخت شده، به بانک بازنگشته است. سیدالحسینی افزود: ضریب ریسک بانک کشاورزی در شهرستان راز و جرگلان 36 درصد و معادل دو برابر میانگین استانی است. وی خاطرنشان کرد: یکی از طرح های در دست پیگیری، بخشودگی سود و جریمه کشاورزان بدهکار است که مقرر شده بر اساس دستورالعمل بند «ط» اجرایی شود اما این دستورالعمل هنوز ابلاغ نشده است. معاون اعتبارات و بانکداری شرکتی بانک کشاورزی خراسان شمالی افزود: بانک کشاورزان خراسان شمالی از زمان تاسیس استان تاکنون 9 هزار میلیارد ریال وام به متقاضیان پرداخت کرده در حالی که تنها مبلغ هفت هزار میلیارد ریال سپرده مردمی جمع آوری کرده است. خراسان شمالی 344 هزار هکتار عرصه کشاورزی دارد و 82 هزار نفر بهره بردار این بخش هستند. 7185/ 6042            "}