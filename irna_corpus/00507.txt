{"onTitr":"","titr":" کتاب موثرترین وسیله در رشد و پرورش استعدادها است","describe":" گرگان - ایرنا - نویسنده کودک و نوجوان و کتاب 'قصه های مجید' کتاب را موثرترین وسیله برای رشد و پرورش استعدادها توصیف کرد و گفت:هر چه مطالعه، بیشتر و قویتر باشد، استعداد در کودکان و نوجوان سریعتر رشد و پرورش می یابد.", "text":"به گزارش خبرنگار ایرنا هوشنگ مرادی کرمانی پنجشنبه شب در نشست تخصصی ادبیات کودک در دوازدهمین نمایشگاه کتاب گلستان با تاکید بر اینکه مطالعه استعداد را پرورش می دهد، افزود: عده ای بر این باروند که تحصیل در دانشگاه بستری برای شکوفایی است، اما کتاب بیشترین تاثیر را در پرورش استعداد دارد.مرادی کرمانی یادآور شد: کسی که استعداد نوشتن دارد به مثابه تکه طلایی است که پرورش و تبدیل آن به کالایی احسن، نیاز به استاد دارد و در واقع کتاب برای افراد مستعد نقش استاد را ایفا می کند. وی با تراژدی خواندن 'قصه های مجید' اضافه کرد: نبود نیازهای دوران کودکی مجید، باعث شده تا این موضوع حالت تراژدی داشته باشد.مرادی کرمانی خاطرنشان کرد: البته در داستان 'قصه های مجید' طنز هم قرار داده شده بود، زیرا نیاز است که مخاطب به فکر فرو برود.در پایان سخنان مرادی کرمانی، جلسه پرسش و پاسخ با حضور علاقه مندان به حوزه ادبیات، داستان و نویسندگان مختلف برگزار و این نویسنده به سئوالات مطرح شده پاسخ داد.دوازدهمین نمایشگاه کتاب گلستان از روز چهارشنبه 18 مهر ماه آغاز شده و تا روز دوشنبه 23 مهر ادامه دارد.3014/1860            "}