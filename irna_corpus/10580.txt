{"onTitr":" فرمانده نیروی دریایی ارتش:    ","titr":" سپاه با حمله به مقر تروریست ها جواب کودک کشی دشمنان را داد","describe":" بندرعباس - ایرنا- فرمانده نیروی دریایی ارتش جممهوری اسلامی گفت: سپاه پاسداران انقلاب اسلامی در یک عملیات موفق با حمله به مقر تروریست ها جواب دندان شکنی را به دشمنان داد.", "text":"امیر دریا دار حسین خانزادی عصر سه شنبه در مراسم بهره برداری از مدرسه 3 کلاسه روستای گروک بالا در شهرستان جاسک افزود: هفته گذشته تروریست ها ناجوامردانه محمد طاها کودک خرد سال ما در مراسم عمومی رژه در اهواز به همراه جمعی از هموطنان به شهادت رساندند. وی ادامه داد: در پی شهادت این عزیزان جوانان و نیروهای مقتدر با موشک های پیشرفته ساخت داخل جواب این تجاوز دشمنان را دادند. وی، در این مراسم از دانش آموزان خواست تا با سعی تلاش و کوشش درس خود را ادامه دهند تا در آینده بتوانند با مجهز شدن به سلاح علم و فن آوری روز دنیا برای کشور افتخار آفرینی کنند. فرماندار جاسک نیز در این مراسم گفت: خدمات ارزشمند فرمانده منطقه دوم نیروی دریایی راهبردی ولایت ارتش در راستای محرومیت زدایی این شهرستان ارزشمند و قابل ستایش است. محمد رادمهر افزود: یکی ازاین خدمات مشارکت در ساخت و تجهیز دبستان 3 کلاسه توحید روستای گروک بالا با زیربنای 300 متر وهزینه 4 میلیارد ریال است. روستای گروک بالا بخش مرکزی و در فاصله حدود 50 کیلومتری مرکز شهر واقع شده که پیش از این دانش آموزان این روستا در مدرسه تخریبی مشغول به تحصیل بودند. با این کار خداپسندانه و همکاری خیران با آموزش و پرورش و نوسازی مدارس و همچنین حمایت های نیروی دریایی ارتش درهدایت خیران به سمت اجرای پروژه های عمومی از این پس دانش آموزان این دبستان از فضای آموزشی مناسب با تجهیزات روز بهره مند شدند. شهرستان جاسک با 50 هزار نفر جمعیت در 300 کیلومتری شرق بندرعباس مرکز استان هرمزگان واقع شده است. 7199 /6048            "}