{"onTitr":"","titr":" 243نفر در شوشتر در 6 ماه نخست سال از غرق حتمی نجات یافتند","describe":" اهواز - ایرنا - مدیرعامل سازمان آتشنشانی و خدمات ایمنی شهرداری شوشترگفت:243 نفر در نیمه نخست امسال با تلاش به موقع گشت های تیم نجات غریق آتشنشانی،در این شهرستان از غرق شدن حتمی نجات پیدا کردند.", "text":"سیدمهدی ایوبی جمعه در گفت وگو با خبرنگار ایرنا افزود: این تعداد افراد یا در محل احیا شده یا توسط فوریت های پزشکی به بیمارستان منتقل ، و در آنجا عملیات احیا روی آنها انجام شد.** مرگ 13 نفر بر اثر غرق شدنوی گفت: در این مدت 13 نفر نیز به دلیل شنا در مناطق ممنوعه و تسلط نداشتن به فن شنا در رودخانه کارون در مقطع شهرستان شوشتر غرق شدند.مدیرعامل سازمان آتشنشانی و خدمات ایمنی شهرداری شوشترادامه داد: با آغاز فصل گرما چهار پایگاه نجات غریق درساحل رودخانه کارون در شوشتر مستقر شد که در 2 پایگاه گشت زنی به صورت شبانه روزی فعال بودند.عبور رودخانه کارون از شهرستان شوشتر باعث شده تا هرساله به ویژه در فصل گرم سال گردشگران زیادی به این شهرستان سفر کنند.خوزستان رده دوم تعداد غرق شدگی در کشور را دارد و سالیانه تعداد زیادی از افراد جان خود را هنگام شنا کردن در رودخانه های این استان از دست می دهند.شهرستان شوشتر در 88 کیلومتری شمال شرق اهواز قرار دارد.7159/ 6037            "}