{"onTitr":"","titr":" کشفیات قاچاق انسان در گمرک بازرگان به 179 نفر رسید","describe":" ارومیه- ایرنا- مدیرکل گمرک بازرگان با اشاره به شناسایی 12 نفر پس از کنترل محموله های چهار کامیون خروجی از ایران طی روزهای اخیر، گفت: مجموع کشفیات قاچاق انسان در این گمرک به 179 نفر رسید.", "text":"علی معصومی روز چهارشنبه در گفت و گو با خبرنگار ایرنا با اشاره به اینکه هشت نفر از این افراد جزو اتباع خارجی و چهار نفر دیگر ایرانی هستند، افزود: این افراد پس از تشکیل پرونده مقدماتی، جهت سیر مراحل قانونی به مراجع قضائی تحویل داده شدند. وی با تاکید بر اینکه این گمرک طی شهریور سال جاری به تجهیزات پیشرفته کنترلی &#39;ایکس ری&#39; مجهز شد، ادامه داد: با بروز رسانی تجهیزات گمرکی، آمار کشفیات در این مرز رشد قابل توجهی داشته است. به گزارش ایرنا گمرک بازرگان و شهرستان ماکو در مجاورت کشورهای ترکیه و جمهوری آذربایجان قرار دارد و طول مرزهای جمهوری اسلامی ایران در این منطقه و با این کشورها به ترتیب 130 و 140 کیلومتر است. این گمرک که در سال 1305 شمسی تاسیس شده، تنها مرز بین المللی بین 2 کشور ایران و ترکیه به شمار می رود که به صورت 24 ساعته در حال فعالیت است. 3072/7132            "}