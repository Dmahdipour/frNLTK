{"onTitr":" پژوهشگر سوری در گفت و گو با ایرنا    ","titr":" آمریکا با خروج از برجام خود را منزوی کرده است","describe":" دمشق - ایرنا - 'حسام شعیب' کارشناس مسائل سیاسی جهان اسلام و پژوهشگر سوری مسائل خاورمیانه گفت: 'دونالد ترامپ' با خروج از 'برجام' و بی اعتنایی به خواسته های کشورهای اروپایی، آمریکا را منزوی کرده است .", "text":"وی روز شنبه در گفت و گو با ایرنا تاکید کرد که کشورهای اروپایی که برجام  را امضاء کرده اند، برای رییس جمهوری آمریکا اهمیتی ندارند و این امر بر انزوای بیشتر واشنگتن می افزاید .شعیب با اشاره به محورهای مصاحبه رئیس جمهوری اسلامی ایران با مدیران رسانه های آمریکایی در نیویورک، افزود: 'حسن روحانی' به خوبی در سازمان ملل از مواضع ایران به ویژه در موضوع توافق هسته ای دفاع کرد و عقب نشینی آمریکا از برجام را نشانه انزوای این کشور از جامعه جهانی خواند. وی با اشاره به مصاحبه های روشن روحانی با رسانه های آمریکایی، بیان کرد: رئیس جمهوری اسلامی ایران در نیویورک در افشای چهره ترامپ و سیاست خارجی آمریکا به خوبی موفق بود و توانست از مواضع کشورش در قبال سیاست های خصمانه واشنگتن در مصاحبه ها با رسانه های خارجی دفاع و واقعیت ها را افشا کند. پژوهشگر سوریه ادامه داد: آمریکا همیشه در برابر دیگر کشورها از جمله ایران دروغ پراکنی می کند که روحانی به درستی مواضع جمهوری اسلامی را در مورد سلاح کشتار جمعی و سیاست بین الملل توضیح داد. شعیب تصریح کرد: ترامپ از این توطئه ها تنها برای حمایت از رژیم صهیونیستی استفاده می کند، زیرا این رژیم از پیشرفت های ایران هراس دارد . پژوهشگر سوری گفت: برخورد ایران در برابر عقب نشینی آمریکا از توافق هسته ای، سازنده و اصولی بود و اروپا می داند که منافع آنان با جمهوری اسلامی بیشتر از آمریکا است و به همین دلیل اروپاییان خواهان حفظ برجام هستند. وی تصریح کرد که برجام توافق بین المللی چند جانبه است و آمریکا حق عقب نشینی و خروج از آن را نداشته است. کارشناس مسائل سیاسی جهان اسلام با اشاره به سیاست های روشن ایران در جهان، اضافه کرد: سیاست جمهوری اسلامی در قبال مسائل جهانی و منطقه ای حکیمانه است و به همین منظور بیشتر کشورهای اروپایی در این زمان طرفدار ایران هستند. شعیب با اشاره به پایدارای مردم سوریه در برابر تروریسم نیز افزود: ارتش سوریه به همراه همپیمانانش در مقابل تروریستها ایستادگی کردند و توانستند بحران در کشور را پشت سر گذاشته و فشارهای آمریکا را خنثی کنند. وی تصریح کرد: برخی کشورهای منطقه با حمایت از تروریسم، معتقد بودند دولت سوریه پس از چند ماه از آغاز جنگ سقوط می کند، اما با اراده مردم، این کشور و حمایت ایران و روسیه جلوی آنها ایستادگی کرده است. وی با اشاره به قانون اساسی سوریه نیز گفت: مردم درباره قانون اساسی کشورشان می توانند تصمیم بگیرند، اما کشورهای غربی در این زمینه شیطنت هایی را انجام می دهند که تنها برای منافع خودشان است. پژوهشگر سوری مسائل خاورمیانه ادامه داد: 'دی میستورا' نماینده ویژه دبیر کل سازمان ملل در امور سوریه حق ندارد موضوعی را درباره قانون اساسی بدون موافقت دمشق مطرح کند.خاورم**8005**1651            "}