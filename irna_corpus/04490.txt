{"onTitr":" پاراآسیایی 2018 جاکارتا؛    ","titr":" مدالهای طلا و نقره دسته 59 کیلوگرم به وزنه برداران ایران رسید","describe":" جاکارتا - ایرنا - امیر جعفری و یوسف یوسفی وزنه برداران کشورمان امروز در مسابقات دسته 59 کیلوگرم بازیهای پاراآسیایی 2018 جاکارتا به ترتیب مدال های طلا و نقره این دسته را از آن خود کردند.", "text":"به گزارش خبرنگار اعزامی ایرنا به جاکارتا، مسابقات دسته 59 کیلوگرم وزنه برداری سومین دوره بازیهای پاراآسیایی امروز (دوشنبه) با حضور 6 شرکت کننده برگزار شد که مدال های طلا و نقره در این دسته به ورزشکاران کشورمان رسید.در این مسابقات امیر جعفری با بلند کردن وزنه  184 کیلوگرم به مدال طلا و یوسف یوسفی نیز با مهار وزنه 183 کیلوگرم به مدال نقره این مسابقات رسید.جعفری در انتخاب نخستش وزنه 173، در انتخاب دومش وزنه 178 و در سومین انتخاب نیز توانست وزنه 184 کیلوگرم را مهار کند.یوسفی برنده مدال نقره نیز توانست در انتخاب نخستش وزنه 170 کیلویی را بالای سر ببرد، در انتخاب دوم بر وزنه 175 کیلو گرم غلبه کرد و در سومین انتخابش نتوانست بر وزنه 183 کیلوگرمی غلبه کند.جعفری قهرمان طلایی کشورمان که توانست با مهار وزنه 184 کیلوگرمی صاحب مدال طلای وزنه برداری سومین دوره مسابقات پاراآسیایی شود، درخواست وزنه 193 کیلوگرمی کرد که در صورت غلبه بر این وزنه یک کیلوگرم رکورد آسیا را بهبود می بخشید.جعفری در این حرکت ناکام ماند و قادر به مهار این وزنه نشد. وزنه بردار کشورمان توانست اولین طلای وزنه برداری را برای کاروان کشورمان در دسته 59 کیلوگرم به دست آورد.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ورزشی**ع.ک**2052**1584            "}