{"onTitr":" رئیس پلیس راهنمایی و رانندگی ناجا:    ","titr":" 8درصد از جانباختگان سوانح رانندگی کودکان هستند","describe":" تهران - ایرنا - رئیس پلیس راهنمایی و رانندگی نیروی انتظامی گفت:8  درصد از جانباختگان سوانح رانندگی کودکان هستند به دنبال اجباری کردن استفاده از صندلی کودک در خودروها هستیم.", "text":"به گزارش روز پنجشنبه ایرنا از پلیس راهور ناجا سردار تقی مهری در حاشیه برگزاری دومین یادبود قربانیان سوانح ترافیکی کشور در جمع خبرنگاران افزود: براساس آمار پزشکی قانونی از سال 1384 تاکنون حدود 4 میلیون و 300 هزار کشته و مجروح در سوانح جاده ای داشته ایم که از این تعداد، 277 هزار نفر مربوط به کشته های جاده ای است.وی ادامه داد: یکی از قشرهایی که در تصادف های جاده ای بیشترین آسیب را می بینند، کودکان هستند از این رو معتقدیم برگزاری چنین مراسم هایی در ارتقاء فرهنگ ترافیک و کاهش آسیب های جاده ای موثر است.رئیس پلیس راهنمایی و رانندگی ناجا بیان کرد: دومین یادبود قربانیان سوانح ترافیکی کشور با عنوان «با احتیاط رانندگی می کنم» با حضور ورزشکاران، هنرمندان و سفیران ترافیک امروز برگزار شد.وی خطاب به همه شهروندان به ویژه رانندگان توصیه کرد: رانندگی توأم با احتیاط و آرامش باید رویکرد همه رانندگان باشد و همه باید برای ارتقاء فرهنگ ترافیک تلاش کنند.سردار مهری در بخش دیگری از سخنان خود یادآور کرد: حدود 8 درصد از جان باختگان سوانح رانندگی کودکان هستند، بنابراین ارتقاء فرهنگ رانندگی قطعا می تواند بر کاهش آسیب های جاده ای ، ترافیکی و سوانح موثر باشد.وی خاطر نشان کرد: یکی از موضوعاتی که با هماهنگی همه دستگاه های مسئول دنبال می کنیم برنامه ریزی برای ارتقاء فرهنگ ترافیک است، از طرفی به دنبال اجباری کردن استفاده از صندلی کودک در خودروها هستیم و طی رایزنی با خودروسازان در صددیم محل استقرار صندلی کودکان را در خودروها تعبیه و تعریف کنند و ان شاء الله با اینگونه اقدامات به سمت کاهش تصادفات جاده ای و جان باختگان برویم.دومین یادبود قربانیان سوانح ترافیکی کشور با حضور سردار تقی مهری رئیس پلیس راهنمایی و رانندگی ناجا، جمعی از مسئولان ارشد کشوری و لشکری و هنرمندان، ورزشکاران، سفیران ترافیک و خانواده های قربانیان سوانح ترافیکی در سالن االغدیر دانشکده علوم انتظامی امین برگزار شد.اجتمام *2181 ** 1200            "}