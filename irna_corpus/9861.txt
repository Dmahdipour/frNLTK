{"onTitr":"","titr":" مقابله با آلاینده های کشاورزی و غذایی باید اجتماعی شود","describe":" قزوین - ایرنا - مدیرکل دفتر امور اجتماعی و فرهنگی استانداری قزوین گفت: مقابله با آلایندگی های محصولات غذایی و کشاورزی باید به سمت اجتماعی شدن برود.", "text":"به گزارش ایرنا، علیرضا آشناگر روز چهارشنبه در نشست کارگروه سلامت و امنیت غذایی استان قزوین، افزود: در این راه می توان از تمام راهکارهای موثر از جمله ظرفیت خیران، کشاورزان و سمن ها و یا هر ظرفیت دیگری نیز استفاده کرد.این مسئول، اقدام دانشگاه علوم پزشکی و جهاد کشاورزی در شناسنامه دار کردن محصولات را کاری موثر دانست و ادامه داد: بهتر است نمونه گیری از محصولات غذایی و میوه ها در سطح عرضه نباشد بلکه از باغات انجام شود وگرنه تاثیر لازم را نخواهد داشت.آشناگر یادآور شد: مسیری که کارگروه سلامت و امنیت غذایی در پیگیری و تامین سلامت انجام می دهد رو به جلو بوده اما برای ارتقای سلامت مردم باید برنامه همه دستگاه ها به سمت سلامت محوری امتداد پیدا کند.به گفته وی، فرمانداران باید آبیاری محصولات کشاورزی با آب های آلوده را در دستور کار جدی خود قرار دهند.این مسئول سیاسی در ادامه با اشاره به برخی رسومات از جمله ریختن خون قربانی و سپس دادن لاشه آن به قصابی ها، گفت: در این زمینه جامعه نیازمند کار فرهنگی است و البته باید از ظرفیت ائمه جمعه و جماعات، روحانیان و رسانه ها برای آموزش و آگاه سازی استفاده کرد.آشناگر یادآور شد: اقدام دامپزشکی قزوین به ذبح بهداشتی گوسفند با ابداع یک دستگاه جدید کار خوبی است که در سطح استان آغاز شده و به طور حتم شهرداری و مدیریت پسماند هم در رونق و ترویج آن باید همکاری لازم را به عمل آورند.معاون سیاسی و امنیتی استاندار قزوین در خصوص اجرای طرح ارتقای سطح سلامت و آلاینده ها از سازمان برنامه و بودجه استان خواست با وجود کمبود منابع مالی تا حد امکان همکاری لازم را در اجرای این برنامه داشته باشد.وی به تولید محصولات سالم نیز اشاره کرد و افزود: گرایش به مصرف محصولات ارگانیک در دنیا افزایش یافته و پیام هایی که در شبکه های مختلف برای تبلیغ چنین محصولاتی منتشر می شود تاثیر زیادی در گرایش مردم به آنها ایجاد کرده است.آشناگر در پایان با تاکید بر اختصاص مکانی برای عرصه محصولات سالم، تاکید کرد: با توجه به تعهد شهرداری در خصوص تخصیص چنین مکانی، در صورت عدم همکاری های لازم با مسئولان مربوطه برخورد خواهد شد.7388/8054            "}