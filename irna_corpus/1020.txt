{"onTitr":"","titr":" گلزار شهدای شهرستان ورامین گلباران شد","describe":" تهران-ایرنا-همزمان با آخرین روز از هفته نیروی انتظامی گلزارهای شهدای شهرستان ورامین گلباران شد.", "text":"به گزارش ایرنا ، در این مراسم معنوی که روز پنجشنبه با حضور فرماندهی و پرسنل انتظامی ویژه شرق استان تهران ، مردم شهید پرور و خانواده معظم شهدا ورامین به صورت متمرکز در گلزار شهدای حسین رضا(ع) برگزار شد، مزار شهدای دوران هشت سال دفاع مقدس گلباران و عطر افشانی شد.مردم و مسئولان خداجو و ولایتمدار شهرستان ورامین با نثار گل بر مزار شهیدان انقلاب اسلامی و دوران هشت سال دفاع از ایثار شهیدان در پیروزی انقلاب اسلامی و استقرار نظام مقدس جمهوری اسلامی تقدیر و بر ادامه راه آنان تأکید کردند. فرمانده انتظامی ویژه شرق استان تهران در این مراسم گفت : ارج نهادن به رشادت ها و جانفشانی های شهیدان وظیفه همگانی است چرا که آنان جان خود را در دفاع از نظام و انقلاب فدا کردند و امروز وظیفه ما است که یاد آنان را در جامعه زنده نگه داریم. سردار عبدالرضا ناظری افزود: به فرموده مقام معظم رهبری زنده نگه داشتن یاد و خاطره شهدا کمتر از شهادت نیست، شهدا با خون خود آرامش امروز را برای ما به ارمغان آوردند و باید در جهت حفظ، نشر و تبیین اهداف و آرمان های آنان تلاش کنیم. وی تصریح کرد: نیروی انتظامی در حالی هفته ناجا را با شعار پلیس مقتدر، امین مردم آغاز کرد که برای حفظ امنیت و مقابله با توطئه های دشمن بیش از 13 هزار شهید تقدیم اسلام کرده که از تعداد 120 شهید از شرق استان تهران است.فرمانده انتظامی ویژه شرق استان تهران اقتدار پلیس را ناشی از همراهی و حضور مردم دانست و خاطرنشان کرد: امروز پلیس در دل مردم جای داشته و مردم نیز به پلیس اعتماد دارند، اعتمادی که باعث شده تا در تمامی حوزه ها و طرح های پلیسی، مردم در کنار نیروی انتظامی حضور موثر داشته باشند و خود را جزئی از پلیس بدانند.13 تا 19 مهرماه هفته نیروی انتظامی نام دارد.تهرام/7254 / 1539            "}