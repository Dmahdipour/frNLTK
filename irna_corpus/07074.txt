{"onTitr":" لوبلاگ :    ","titr":" 'لاهه' قطعنامه 2231 را مبنای هنجارشکنی های ترامپ قرار دهد","describe":" تهران - ایرنا - لوبلاگ نوشت: دیوان بین المللی لاهه می تواند یافته ها و حکم خود را بر اساس قطعنامه 2231 و همچنین پیمان مودت تنظیم کند و دیگر اقدامات دولت 'دونالد ترامپ' را در راستای تضعیف نظم جهانی و هنجارهای بین المللی هدف قرار دهد.", "text":"به گزارش روز شنبه ایرنا، 'کاوه افراسیابی' مشاور پیشین تیم مذاکره کننده هسته ای ایران در یادداشتی با عنوان 'حکم دادگاه بین المللی لاهه؛ پیروزی موقت برای ایران و جهان' افزود: در تاریخ 3 اکتبر دیوان بین المللی لاهه، سیاست های جنگ طلبانه دولت 'دونالد ترامپ' نسبت به ایران را خلاف پیمان مودت میان ایران و آمریکا دانست. دیوان لاهه به ایالات متحده دستور داد که با محدود کردن تحریم ها علیه ایران در برخی از زمینه های کلیدی، از جمله مواد غذایی، دارو، و قطعات یدکی هواپیما، هنجارهای بشردوستانه را رعایت کند. اگر چه این حکم نسبت به تمام خواسته های ایران در شکایت علیه واشنگتن در دادگاه بر اساس پیمان مودت ایالات متحده و ایران در سال 1955 چندان یک پیروزی موقت است اما با این وجود منافع مستقیم و غیر مستقیمی را متوجه ایران می کند که به رغم ادعای ایالات متحده، می توان آن را یک پیروزی قانونی قلمداد کند. براساس پیمان مودت میان ایران و آمریکا که در سال 1956 (این پیمان دو سال پس از کودتای سازمان سیا علیه 'محمد مصدق' نخست وزیر وقت ایران امضا شد) توسط مجلس سنای ایالات متحده به تصویب رسید، تهران به دنبال راهی برای محدود کردن آمریکا از ادامه اقدامات مضر واشنگتن است که به وضوح نقض پیمان دوستی دو کشور محسوب می شود. هدف این پیمان ارتقاء تجارت و سرمایه گذاری متقابل و همکاری های اقتصادی بیشتر است.در حکم دادگاه لاهه آمده است که 'اقدامات ایالات متحده به صورت بالقوه جان ایرانیان را به خطر انداخته است. همچنین در این حکم اشاره شده که 'محدودیت در واردات و خرید کالاهای مورد نیاز برای نیازهای انسان دوستانه مانند مواد غذایی و داروها، از جمله داروهای نجات بخش برای درمان بیماری های مزمن یا مراقبت های پیشگیرانه و تجهیزات پزشکی، می تواند تأثیر مخربی بر روی سلامت و زندگی ایرانان داشته باشد. لذا مصوب شده ایالات متحده باید هر گونه مانعی برای واردات دارو و وسایل پزشکی، مواد غذایی و کالاهای کشاورزی و قطعات یدکی، تجهیزات و خدمات مرتبط با صنعت هواپیمایی را برطرف کند. در نهایت واشنگتن ملزم شده تا محدودیت های سر راه این مجوزها و پرداخت های مربوط به آن را رفع کند. همانطور که انتظار می رفت، 'مایک پمپئو' وزیر امور خارجه ایالات متحده و 'جان بولتون' مشاور امنیت ملی نه تنها 'صلاحیت' این نهاد بین المللی را زیر سوال برده اند بلکه اعلام کرده اند واشنگتن از معاهده 1955 (پیمان مودت ایران و آمریکا) خارج می شود ؛ اما باید خاطرنشان کرد خروج یکجانبه واشنگتن نمی تواند ضربه ای به شکایت ایران وارد کند. هرچند می تواند شکایت های احتمالی ایران را در آینده خنثی کند. وزارت خارجه ایران از این تصمیم دیوان لاهه استقبال کرده و آن را مدرکی دیگر دال بر صداقت ایران و  غیرقانونی و ناعادلانه بودن تحریم های آمریکا خوانده است. همچنین حکم دادگاه لاهه نشان داد به صراحت به قطعنامه 2231 شورای امنیت سازمان ملل متحد پس از امضاء توافق هسته ای ایران که ترامپ به طور یک جانبه در ماه مه از آن خارج شد، ارجاع کرده است. در بند 18 این دستورالعمل، دادگاه قطعنامه 2231 را به رسمیت می شناسد، با این وجود، مشخص نکرده که پیامدهای قانونی نقض این قطعنامه توسط واشنگتن، که همه کشورهای عضو سازمان ملل ملزم به رعایت آن هستند، چه می باشد.  از سوی دیگر و به لحاظ نظری، این دادگاه ابزارهای لازم برای مجبور کردن ایالات متحده به انطباق با آن را ندارند. با این حال، این حکم مجوزهای قانونی و اخلاقی لازم را برای انزوای واشنگتن در خصوص سیاست هایش در قبال ایران فراهم می کند. این امر همچنین می تواند جان تازه ای به تلاش ها برای محافظت از داد و ستد با ایران ببخشد که به تازگی توسط دیگر کشورهای متعهد به برجام به منظور ایجاد مکانیسمی خاص امضا شده و هدفش ادامه تجارت با ایران از طریق دور زدن دلار و سیستم مالی ایالات متحده است. بدین ترتیب، مهم نیست که پمپئو چگونه تلاش می کند تا حکم دادگاه لاهه را شکست دهد و بی شک سیاست 'حداکثر فشار اقتصادی' بر ایران را ادامه خواهد داد هرچند این امر مخالفان سیاست های ترامپ برای مقابله با ایران را جسورتر می کند. براساس گفته های 'جمشید ممتاز' از اعضای تیم مذاکره کننده هسته ای دولت یازدهم ایران، حکم دادگاه لاهه از آنجاکه اشاره ای به برداشته شدن ممنوعیت فروش هواپیما به ایران اشاره نکرده، ناکافی است. برخلاف ادعاهای پمپئو که ایالات متحده از دسترسی ایران به کالاهای بشردوستانه جلوگیری نمی کند، تحریم ها به طور موثر خرید قطعات یدکی هوا را مسدود کرده و متأسفانه ناوگان هوایی فرسوده ایران منجر به سقوط متعدد هواپیماها و به تعویق افتادن تحویل تجهیزات درمانی و نجات جان بیماران شده است. بنابراین لاهه هنوز ممکن است انتقادات ایران همچنان را مورد توجه قرار دهد و یک حکم موقت دیگر صادر کرده و واشنگتن را ملزم به فروش هواپیماهای غیرنظامی به ایران کند. در نهایت و همانگونه که در بالا ذکر شد، قطعنامه 2231 به طور قانونی همه کشورهای عضو را ملزم به پیروی می کند و همانطور که به روشنی در بخش های 25 و 41 منشور سازمان ملل متحد آمده است، دادگاه لاهه می تواند یافته های خود را بر اساس این دستورالعمل و همچنین پیمان دوستی تنظیم کند و می تواند اقدامات دولت ترامپ را در راستای تضعیف نظم جهانی و هنجارهای بین المللی هدف قرار دهد. 'تارنمای لوبلاگ از نام جیم لوب سردبیر این تارنما، روزنامه نگار کهنه کاری که گزارش های تحلیلی از سیاست خارجی واشنگتن در قبال خاورمیانه می نوشت گرفته شده است. این تارنما اولین وبلاگ برای دریافت جایزه 'آرتور راس' برای گزارش گیری و تجزیه و تحلیل مستقل از آکادمی دیپلماسی آمریکا در سال 2015 بود. این تارنما در سال 2008 راه اندازی شد و هدفش بیشتر تحلیل سیاستهای اتخاذ شده از سوی واشنگتن در قبال تهران بود'.اروپام***7276 ** 1546            "}