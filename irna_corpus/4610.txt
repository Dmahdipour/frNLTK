{"onTitr":"","titr":" مرکزنیکوکاری روستایی استان تهران در فیروزکوه افتتاح شد","describe":" تهران- ایرنا- مدیر کل کمیته امداد خمینی (ره) استان تهران از افتتاح اولین مرکز نیکوکاری روستایی استان در روستای « سله بن »از توابع بخش ارجمند شهرستان فیروزکوه خبر داد.", "text":"حمیدرضا شیران روز دوشنبه در جمع خبرنگاران فیروزکوه اظهار داشت: تمام فعالیت های مراکز نیکوکاری به صورت مردمی انجام می شود و نظارت آن بر عهده کمیته امداد شهرستان است. وی افزود: جمع آوری کمک های مردمی، صدقات و رسیدگی به مردم نیازمند توسط هیات مدیره این مجموعه که از اهالی این روستا هستند، صورت می گیرد. مدیر کل کمیته امداد استان تهران بیان داشت: کمیته امداد ایجاد سالانه یکصد هزار شغل را تعهد کرده است؛ در سال گذشته حدود 7 هزار شغل در استان تهران ایجاد کردیم و حدود 4 هزار خانوار را به توانمندی رساندیم که  از حمایت کمیته خارج شدند.شیران تاکید کرد: با حمایت های دولت در سال جاری قریب به 43 میلیارد تومان اعتبار ایجاد اشتغال دریافت کرده ایم که حدود 15 میلیارد تومان هزینه شده و باقی آن را تا پایان سال به دست نیازمندان می رسانیم تا به خودکفایی برسند.مدیر کل کمیته امداد استان تهران خاطرنشان کرد: برای سال جاری احداث یکصد مرکز نیکوکاری در محلات شهری و روستایی در دستور کار قرار دارد.وی تصریح کرد: سهمیه بندی هر شهرستان نسبت به جمعیت و بافت آن انجام شده است که سهم فیروزکوه حدود 3 تا 4 مرکز نیکوکاری تعیین شده است.شیران ابراز کرد: یکصد و سی هزار نفر در استان تهران در سامانه کمیته امداد ثبت شده اند و حمایت مستمر دریافت و  تعداد بسیاری هم به صورت موردی مراجعه می کنند که وظیفه داریم به آنها نیز کمک رسانی داشته باشیم.شهرستان فیروزکوه با 34 هزار نفر جمعیت دارای 59 روستا، در 120 کیلومتری شمال شرقی پایتخت واقع شده است.تهرام/9897 / 1539            "}