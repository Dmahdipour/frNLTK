{"onTitr":"","titr":" سناتورهای آمریکایی خواستار تحقیق درباره سرنوشت خاشقچی شدند","describe":" تهران – ایرنا – 22 سناتور آمریکایی روز چهارشنبه در نامه‌ای به «دونالد ترامپ» رئیس جمهوری آمریکا خواستار تحقیق درباره سرنوشت «جمال خاشقچی» روزنامه‌نگار منتقد آل‌سعود شدند که از زمان ورود به کنسولگری عربستان در ترکیه، ناپدید شده است.", "text":"به گزارش ایرنا به نقل از پولیتیکو، این سناتورها به رهبری «باب کورکر» رئیس کمیته روابط خارجی سنای آمریکا و «باب منندز» عضو ارشد دمکرات این کمیته، از دولت خواسته‌اند که مطابق با قانون و ظرف مدت 120 روز، در این رابطه تحقیق و برای وضع تحریم‌‌های احتمالی تصمیم‌گیری کند.در نامه سناتورها همچنین بر لزوم بررسی نقش مقام‌های ارشد دولت عربستان سعودی تاکید شده است.ترامپ ساعاتی پیش در تماسی تلفنی با مقام‌های سعودی، در این رابطه با آن‌ها گفت وگو کرده بود. وی پس از سکوتی چند روزه در جمع خبرنگاران گفت که کاخ سفید در انتظار پاسخگوی ریاض است و این مساله را جدی می‌پندارد. رسانه‌ها در روزهای گذشته احتمال قتل خاشقچی را مطرح کرده بودند.خبرگزاری رویترز در همین رابطه گزارش داده بود که به عقیده سازمان اطلاعاتی انگلیس، به خاشقچی مواد مخدر خورانده شده که به اوردوز او منجر شده است.کنسول سعودی در استانبول که تاکنون نتوانسته است پاسخ مناسبی به افکار عمومی ارائه کند، ادعا کرده است که دوربین‌های این ساختمان در روز وقوع حادثه خاموش بوده است.خاشقچی در مقالاتی که در روزنامه واشنگتن‌پست می‌نوشت، از جنگ عربستان در یمن، بحران اقتصادی ریاض با کانادا و دستگیری مدافعان حقوق زنان انتقاد کرده بود؛ موضوعی که می‌تواند انگیزه احتمالی قتل او به دست نیروهای امنیتی سعودی بوده باشد.رسانه‌های ترکیه روز چهارشنبه در همین رابطه گزارش داده بودند که 15 نفر از اعضای سرویس اطلاعاتی عربستان نیز پس از خاشقچی وارد کنسولگری شده و احتمالا در قتل او نقش داشته‌اند.شبس ** 9386 ** 1917            "}