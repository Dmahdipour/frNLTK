{"onTitr":"","titr":" نظرات کنفدراسیون فوتبال آسیا در نشست ورزشگاه آزادی بررسی شد","describe":" تهران- ایرنا- نشست بررسی موارد مورد نظر کنفدراسیون فوتبال آسیا (AFC) جهت رفع نواقص و تکمیل ورزشگاه آزادی به منظور میزبانی از مسابقات نیمه نهایی و فینال لیگ قهرمانان باشگاه های آسیا با حضور رییس مجموعه ورزشی آزادی و همچنین تمامی مدیران بخش های مرتبط برگزارشد.", "text":"به گزارش ایرنا از فدراسیون فوتبال، در نشست روز دوشنبه رییس مجموعه ورزشی آزادی و تمامی مدیران بخش های مرتبط نمایندگان فدراسیون فوتبال، سازمان لیگ، شرکت تجهیز و توسعه اماکن ورزشی، باشگاه پرسپولیس، استانداری، یگان ویژه و نیروی انتظامی، شورای تامین و همچنین صدا و سیما روز دوشنبه 16 مهر ماه در محل ورزشگاه آزادی برگزار شد.‎در این نشست پس از بررسی تخصصی موارد مورد بحث و بازدید میدانی برآورد و زمان بندی مورد نیاز جهت اقدامات اجرایی لازم  صورت پذیرفت و مقرر شد گزارش تکمیلی و تفصیلی شرح هزینه ها و برنامه های اجرایی به وزارت ورزش و جوانان اعلام شود.کنفدراسیون فوتبال آسیا برای برگزاری دیدار فینال لیگ قهرمانان 2018 آسیا مواردی را به فدراسیون فوتبال جهت اصلاح و بازسازی های لازم در ورزشگاه آزادی اعلام کرد.این موارد عبارتند از: تونل ورودی بازیکنان،تونل منتهی به رختکن ها، اتاق کار عکاس ها، زمین مسابقه، سکوهای تماشاگران، ضرورت های پزشکی، دبیرخانه AFC ، دبیرخانه مسابقات،جایگاه VIP ، جایگاه خبرنگاران، مسیر تردد مهمان های VVIP،VIP، CIP و اصحاب رسانه (خبرنگاران)، اتاق داوران، اتاق کنفرانس مطبوعاتی، اتاق کار رسانه، سیستم صوتی استادیوم، بلیت فروشی و بازرسی بدنیدر صورت صعود تیم فوتبال پرسپولیس ایران به بازی فینال لیگ قهرمانان، تهران میزبان 150 مهمان ویژه از فیفا، یوفا و ای اف سی خواهد بود که لازم است تمهیدات مورد نیاز به منظور پذیرایی از میهمانان و مقامات عالی رتبه فوتبال جهان، آسیا و اروپا اندیشیده شود.همچنین شهر میزبان مسابقه فینال لیگ قهرمانان آسیا که روز 19 آبان ماه برگزار خواهد شد، یک روز پیش از برگزاری بازی فینال میزبان نشست کمیته مسابقات AFC خواهد بود که در صورت صعود پرسپولیس به فینال، این نشست هم در تهران برگزار می شود.تیم پرسپولیس تهران سه شنبه 10 مهرماه در دیدار رفت مرحله نیمه نهایی جام باشگاه های آسیا به دیدار تیم فوتبال السد قطر در دوحه قطر رفت و یک بر صفر پیروز میدان شد. پرسپولیس روز اول آبان و در صورت کسب تساوی یا پیروزی در دیدار برگشت، به فینال این رقابت ها خواهد رفت.میزبانی دیدار فینال لیگ قهرمانان آسیا یک سال در شرق و یک سال در غرب آسیا برگزار می شود و از آنجایی که سال گذشته شرق آسیا میزبان این دیدار بود، امسال این دیدار در غرب آسیا برگزار می شود.ورززشی **1528 **9129            "}