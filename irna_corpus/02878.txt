{"onTitr":" همزمان با هفته ملی کودک:    ","titr":" 360 بادبادک آسمان قشم را رنگارنگ کردند","describe":" قشم - ایرنا - مدیرکل میراث فرهنگی، صنایع دستی و گردشگری سازمان منطقه آزاد قشم گفت: عصر امروز و همزمان با آیین های روز جهانی و هفته ملی کودک، آسمان پارک زیتون قشم با به پرواز درآمدن 360 بادبادک رنگارنگ شد.", "text":"به گزارش ایرنا، سید محمد امین جعفری حسینی شامگاه سه شنبه در گفت وگو با خبرنگار ایرنا افزود: حدود یک هزار و 200 نفر شامل مردان و زنان و فرزندانشان در برنامه جشن بادبادک ها شرکت کردند.وی افزود: همچنین تاکنون 300 نقاشی، 80 کاردستی و 150 دل نوشته از کودکان در موضوع های آرزوی آنان برای سفر به مکان های مختلف ایران و جهان، بیان احساس نسبت به زیبایی های جزیره قشم، دریا و خلیج فارس دریافت شده است.مدیرکل میراث فرهنگی، صنایع دستی و گردشگری سازمان منطقه آزاد قشم تصریح کرد: امروز همچنین ویژه برنامه هایی در بندر تاریخی لافت برگزار شد که مسابقه نقاشی، دل نوشته، کاردستی و نمایش عروسکی از جمله آنهاست.وی افزود: این برنامه ها با هدف حفظ آداب و رسوم سنتی و توجه به فرهنگ و میراث فرهنگی جزیره اجرا شد تا کودکان جزیره نسبت به محیط خود به عنوان جاذبه گردشگری آگاهی داشته باشند و در پاکیزگی آن بکوشند.جعفری حسینی ادامه داد: هدیه های مختلفی از قبیل بسته های تحصیلی، نوشت افزار، کتاب و هدایای نقدی در مجموع به ارزش 40 میلیون ریال برای آثار برتر در نظر گرفته شده است.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.6048/7500            "}