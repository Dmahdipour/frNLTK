{"onTitr":" در واکنش به ناپدید شدن جمال خاشقچی؛    ","titr":" رسانه ها و سرمایه گذاران کنفرانس ریاض را تحریم کردند","describe":" تهران – ایرنا – به دنبال ناپدید شدن «جمال خاشقچی» روزنامه نگار عربستان در کنسولگری سعودی در استانبول، شمار زیادی از رسانه ها، روزنامه نگاران و سرمایه گذاران از شرکت در کنفرانسی در عربستان انصراف دادند.", "text":"به گزارش بامداد جمعه ایرنا به نقل از تارنمای هیل، رسانه های مهمی مانند نیویورک تایمز، اکونومیست و لس آنجلس تایمز از جمله نشریاتی هستند که از حضور در کنفرانس «ابتکار سرمایه گذاری آینده» انصراف داده اند. این کنفرانس برای اواخر ماه جاری میلادی (اکتبر) در ریاض برنامه ریزی شده است.«آرون راس سورکین» از خبرنگاران شبکه سی.ان.بی.سی نیز در حساب توئیتری خود نوشت که در کنفرانس ریاض شرکت نخواهد کرد. «زانی مینتون بدوز» سردبیر هفته نامه انگلیسی هم تصمیم خود برای انصراف از حضور در این کنفرانس را اعلام کرد.بدوز در سرمقاله ای نوشت: «قتل یک منتقد در خاک یک کشور خارجی رویه بسیار بدی ایجاد می کند.» وی افزود: «شاهزاده محمد بن سلمان طوری حکومت می کند که گویی جواب همه چیز را می داند.»خاشقچی از منتقدان بن سلمان به شمار می آید که پس از ولیعهد شدن وی، عربستان را ترک کرد و در آمریکا ساکن شد. خاشقچی هفته پیش برای ثبت ازدواج خود به کنسولگری عربستان رفت اما از آن هنگام ناپدید شد. بر اساس برخی گزارش های منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند.بسیاری از نهادها و کشورها و سناتورهای آمریکا خواستار روشن شدن سرنوشت خاشقچی هستند. در همین حال، رسانه ها نیز فشار بر عربستان را افزایش داده اند.«کارن آتیا» از سردبیران روزنامه واشنگتن پست که یادداشت های خاشقچی را منتشر می کرد، خواستار تحریم کنفرانس سرمایه گذاری آینده در ریاض شد.فاکس بیزنس، سی.ان.بی.سی، سی.ان.ان و بلومبرگ از جمله رسانه هایی هستند که قرار است در کنفرانس ریاض شرکت کنند اما تاکنون اطلاعیه ای در مورد تحریم این کنفرانس منتشر نکرده اند. فایننشال تایمز، فاکس بیزنس و سی.ان.بی.سی گفته اند که در حضور خود در کنفرانس ریاض بازنگری کرده یا در حال بررسی شرایط هستند.در همین حال، «ریچارد برانسون» میلیاردر انگلیسی مذاکره با صندوق سرمایه گذاری عمومی عربستان را متوقف کرد. قرار بود وی یک میلیارد دلار در عربستان سرمایه گذاری کند. ارنست مونیز وزیر انرژی در دولت باراک اوباما رئیس جمهوری سابق آمریکا نیز اعلام کرد که از پروژه 500 میلیارد دلاری موسوم به «نئوم» کناره گیری کرده است و همکاری او در آینده منوط به مشخص شدن حقایق مربوط به ناپدید شدن خاشقچی خواهد بود.شبک**9423**1908            "}