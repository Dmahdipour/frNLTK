{"onTitr":"","titr":" 20 درصد مدارس مازندران نیازمند مقاوم سازی است","describe":" ساری- ایرنا - مدیرکل نوسازی، توسعه و تجهیز مدارس مازندران گفت که در حال حاضر از چهار هزار مدرسه این استان بیش از 20 درصد نیازمند مقاوم سازی است و باید وضع موجودشان تقویت شود.", "text":"قربانعلی شیرزاد روز سه شنبه در حاشیه افتتاح مدرسه مسکن مهر شهرستان نکا در گفت و گو با خبرنگاران افزود: بر اساس برنامه ریزی انجام شده در 6 ماه اول امسال و همزمان با مهر ماه 22 مدرسه با 144 کلاس درس با فضایی بیش از 20 هزار متر مربع پس از مقاوم سازی و یا ساخت، به فضای آموزشی مازندران اضافه شد.وی گفت: بر اساس برنامه ریزی حدود 70 کلاس درس با زیر بنای 12هزار و 159 مترمربع تا پایان سال جاری نوسازی می شود.شیرزاد افزودکه با افتتاح و بهره برداری 28 پروژه آموزشی و پرورشی در مازندران در مهر ماه امسال، 25 هزار و 459 متر مربع زیربنا به مجموعه فضاهای آموزشی استاندارد استان اضافه شد.وی هزینه نوسازی و ساخت این فضاهای جدید را بیش از 300 میلیارد ریال اعلام کرد.مدیرکل نوسازی مدارس مازندران نقش خیرین مدرسه‌ساز را در توسعه فضاهای آموزشی کشور با اهمیت دانست و گفت که 17 طرح آموزشی و پرورشی مازندران در سال جاری توسط خیرین نیکوکار و فرهنگ دوست احداث شده است.وی افزود که در حال حاضر 160 مدرسه دیگر در استان مازندران در حال ساخت است.مازندران در سال تحصیلی جاری بیش از 530 هزار دانش آموز دارد.  7332/1654            "}