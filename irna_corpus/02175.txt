{"onTitr":"","titr":" نایب رئیس سابق کاراته: مهره دیگران نبودم","describe":" تهران - ایرنا - نایب رئیس سابق بانوان فدراسیون کاراته با بیان اینکه در زمان حضورش در این فدراسیون، مهره دیگران نبوده است، گفت: در زمان ما، نحوه گزینش نفرات شفاف بود و اجازه نمی دادیم حق ورزشکاری از بین برود.", "text":"فدراسیون کاراته در فاصله یک ماه تا آغاز مسابقات جهانی در اسپانیا با مشکلات زیادی روبرو شده است و شفاف نبودن نحوه انتخاب نفرات اعزامی تیم بانوان چالشی جدی برای این فدراسیون ایجاد کرده است.این مشکل چند سالی است که در بخش بانوان دیده می شود و تاثیرات مدیران برای گزینش ترکیب مورد علاقه آنان حرف اول را می زند و در واقع کادر فنی نقشی در این راستا ندارد.«اشرف امینی» روز چهارشنبه در این خصوص به خبرنگار ایرنا اظهار داشت: شنیده ام که در انتخابی های اخیر یک مکانیزم مشخص وجود نداشته است که این مساله به هیچ عنوان برای یک رشته المپیکی خوب نیست.وی ادامه داد: زمانی که ما در فدراسیون فعالیت می کردیم، مبنا بر انتخابی ها بود و حتی اگر مشکل کوچکی رخ می داد و ورزشکاران اعتراضی داشتند با دقت تمام بررسی می شد تا حق کاراته کاها که زندگی خود را برای دنیای قهرمانی گذاشته بودند از بین نرود.امینی با بیان اینکه اگر مکانیزم گزینش درست باشد هیچگونه اتفاق و حاشیه ای پیش نخواهد آمد، گفت: مربیان باید در تیم ملی نقش مهمی داشته باشند و تنها تمرین دهنده نباشند. قطعا خرد جمعی بسیار بهتر از نظر دادن یک نفر است.نایب رئیس فدراسیون کاراته عنوان کرد: در آن زمان می خواستند یک کاراته کا که در انتخابی ها شکست خورده بود را به هر نحوی وارد ترکیب کنند که اجازه این کار را ندادم و اتفاقا همان فردی که در انتخابی اول شده بود در اعزام نیز طلا گرفت.وی در پاسخ به این سوال که آیا شما در زمان حضورش در فدراسیون اجازه دخالت مستقیم دیگر مدیران در امور بانوان را می دادید یا خیر؟ عنوان کرد: آنقدر تلاش می کردم و وقت می گذاشتم که نیازی نبود مسائل بخش بانوان را فرد دیگری حل کند. شاید مشورت می گرفتیم اما اجازه نمی دادیم حقی از بین برود.امینی افزود: در زمان حضورم در فدراسیون و سال های متعددی که در دانشگاه تدریس می کنم، هرگز مهره دیگران نبودم و نخواهم شد.این استاد دانشگاه ادامه داد: مطمئن باشید اگر در ارگانی فقط حضور فیزیکی داشته باشم و حرف هایم بی ثمر باشد، یک لحظه نیز به فعالیتم ادامه نخواهم داد.وی در ادامه خطاب به خانواده کاراته کشور، گفت: کاراته جامعه بزرگ و فهیمی دارد و اگر احساس می کنند در بخشی مشکلات وجود دارد باید در پی عدالت باشند و این مساله را پیگیری کنند.امینی در مورد حضور مربی آقا در تمرینات تیم بانوان و کمرنگ بودن نقش سرمربی تیم بانوان، گفت: نمی دانم سیاست فدراسیون در این خصوص چه چیزی است، اما مربیان خانم خوبی داریم که در مسائل فنی نیازی به همراهی دیگران ندارند.وی در پاسخ به این پرسش که علاقه ای برای بازگشت به این رشته ندارد؟ پاسخ داد: بدون تعارف می گویم که دلم تنگ نشده است. هر انسانی توانایی خاصی دارد و باید آنقدر قوی باشیم تا به سراغمان بیایند، نه اینکه خودمان در پی شغلی باشیم.ورزشی**3783**1597            "}