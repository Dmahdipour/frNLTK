{"onTitr":" فوتبال سری آ ایتالیا؛    ","titr":" یوونتوس همچنان بدون رقیب درصدر می تازد","describe":" تهران - ایرنا - شاگردان «ماسمیلیانو آلگری» در تیم فوتبال یوونتوس روند پیروزی های متوالی خود دررقابت های سری آ را  با برتری مقابل تیم اودینزه  تکرار و همچنان بدون رقیب در صدر جدول رده بندی این مسابقات باقی ماندند.", "text":"به گزارش ایرنا، اوج درخشش بازیکنان یوونتوس در رقابت های سری آ به دیدار  هفته گذشته این تیم با ناپولی تیم دوم جدول رده بندی این رقابت ها باز می گردد که در آن دیدار با نتیجه 3 بر یک به پیروزی رسیدند و اختلاف امتیاز درصدرجدول را به 6 امتیاز افزایش دادند.آنان در ادامه روند مطلوب خود در سری آ، شنبه شب و در جریان هفته هشتم در ورزشگاه «فریولی» با اودینزه دیدار و این تیم را شکست دادند.در این دیدار که با نتیجه 2 برصفر تمام شد، «رودیگو بنتاکور» در دقیقه 33 و «کریستیانو رونالدو» دردقیقه 37 برای تیم یوونتوس گلزنی کرده و سه امتیاز این دیدار را به اندوخته های تیمشان اضافه کردند.تیم یوونتوس هم اکنون از هشت بازی 24 امتیاز کسب کرده و به تنهایی درصدر جدول رده بندی این مسابقات ایستاده است.بازیکنان تیم اودینزه نیز با 8 امتیازی که از 7 دیدار قبلی کسب کرده بودند به صورت موقت درجایگاه پانزدهم ماندند.پیش از این دیدار تیم کالیاری با نتیجه 2 برصفر بولونیا را شکست داد.درادامه این رقابت ها تا دقایقی دیگر تیم های امپولی و آ.اس. رم با یکدیگر دیدار می کنند.شبد **9144*9122            "}