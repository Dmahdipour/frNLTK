{"onTitr":" سرمربی تیم هندبال سربداران:    ","titr":" هدف ما کسب پیروزی مقابل تیم مس کرمان است","describe":" سبزوار- ایرنا- سرمربی تیم هندبال سربداران سبزوار گفت: هدف ما در نخستین دیدار خانگی کسب پیروزی مقابل تیم مس کرمان است.", "text":"علی شعبانپور روز پنجشنبه در گفت و گو با خبرنگار ایرنا افزود: تیم هندبال سربداران بازیکنان جوان و بااستعدادی دارد که تمرینات خوبی را برای حضور مقتدرانه در سی و یکمین دوره لیگ برتر هندبال باشگاههای کشور انجام داده است.وی اظهار داشت: جوانگرایی و بومی بودن بازیکنان نقطه قوت تیم هندبال سربداران سبزوار است بطوریکه چهار بازیکن نوجوان تیم ما، عضو تیم ملی در این رده سنی هستند.وی با بیان اینکه هدف ما در لیگ امسال، قرار گرفتن در نیمه نخست جدول است گفت: تیم مس کرمان از تیم های قوی لیگ است و شناخت کافی از این تیم داریم.دیدار تیم های هندبال سربداران سبزوار و مس کرمان در چارچوپ هفته نخست سی و یکمین دوره لیگ برتر هندبال باشگاههای کشور ساعت 15 روز جمعه 20 مهر ماه در سالن سربداران سبزوار برگزار می شود.سبزوار در 230 کیلومتری غرب مشهد مقدس قرار دارد.8145/7495 / 6053            "}