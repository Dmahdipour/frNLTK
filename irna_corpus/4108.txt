{"onTitr":"","titr":" ویژگی بیش از 4 هزار مسکن روستایی خراسان شمالی بررسی می شود","describe":" بجنورد- ایرنا- مدیرکل بنیاد مسکن انقلاب اسلامی خراسان شمالی گفت: در قالب اجرای طرح آمارگیری مسکن روستایی در کشور، ویژگی های چهار هزار و 259 واحد مسکن روستایی این استان مورد ارزیابی قرار می گیرد.", "text":"به گزارش ایرنا علی محمدی، روز دوشنبه در نشست خبری اظهار داشت: طرح آمارگیری از ویژگی های مسکن روستایی از 21 مهر به مدت یک ماه، با هدف دستیابی به وضعیت مسکن روستاییان  اجرا می شود.وی گفت: در این طرح، ویژگی های مسکن روستاییان، به لحاظ کمی و کیفی، نوع مصالح به کار رفته، مساحت عرصه و اعیان و سایر موارد بررسی و ثبت می شود.محمدی گفت: این طرح در 209 روستای استان با مشارکت 30 نفر از ناظران فنی آموزش دیده و 2 نفر از نیروهای هماهنگ کننده از تهران، اجرا می شود و در آن 9 دستگاه خودرو به کار گرفته می شود.مدیرکل بنیاد مسکن خراسان شمالی خاطرنشان کرد: واحدهای مسکونی 35 روستا در شهرستان بجنورد، 39 روستا در اسفراین، 11 روستا در جاجرم، 19 روستا در راز و جرگلان، 39 روستا در شیروان، 21 روستا در فاروج، 11 روستا در گرمه و 34 روستا در مانه و سملقان مشمول اجرای طرح آمارگیری است.وی خاطرنشان کرد: از دهیاران و شوراهای اسلامی روستاها درخواست می شود در اجرای این طرح همکاری کنند تا با دستیابی به نتایج درست و دقیق بتوانیم در تصمیم گیری و برنامه ریزی برای توسعه روستاها، گام های موثرتری برداریم. مدیرکل بنیاد مسکن خراسان شمالی تاکید کرد که اطلاعات این آمارگیری در اختیار مرکز آمار ایران قرار گرفته و در آینده مبنای بسیاری از تصمیم گیری ها و برنامه ریزی ها قرار خواهد گرفت.تاکنون بیش از نیمی از 102 هزار واحد مسکن روستایی استان خراسان شمالی، مقاوم سازی شده است.حدود 44 درصد از جمعیت 863 هزار نفری این استان در روستاها سکونت دارند.7185/5132            "}