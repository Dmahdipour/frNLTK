{"onTitr":"","titr":" رژیم صهیونیستی پرواز جنگنده های آمریکایی اف 35 را متوقف کرد","describe":" تهران- ایرنا - ارتش رژیم صهیونیستی همه جنگنده‌های اف ۳۵ خود را پس از سقوط  دو هفته قبل جنگنده آمریکایی اف 35 در ایالت کارولینای جنوبی به دلیل نقص فنی از باند پرواز خارج کرد.", "text":"به گزارش روز جمعه شبکه خبری روسیا الیوم ، ارتش رژیم صهیونیستی در بیانیه ای ادعا کرد این اقدام به دلیل بررسی همه جنگنده های اف 35 پس از حادثه دو هفته قبل، صورت می گیرد. این بیانیه افزود:' امیکام نورکین' فرمانده نیروی هوایی رژیم صهیونیستی در پی سقوط یک نمونه از آن در آمریکا تصمیم به بررسی و آزمایش همه جنگنده های اف 35 طی چند روز گرفته است.بر اساس بیانیه ارتش رژیم صهیونیستی، حادثه کارولینای جنوبی نشان داد جنگنده اف 35 دارای نقص فنی در مسیر انتقال سوخت به موتور بوده است.رسانه های خبری اعلام کردند در پی سقوط یک فروند از گرانترین جنگنده تاریخ جهان، جنگنده‌های اف ۳۵ آمریکا زمین گیر شدند.پنتاگون همه جنگنده‌های اف ۳۵ خود را به دلیل نقص فنی از باند پرواز خارج کرد.روزنامه صهیونیستی 'ها آرتص'   نوشت: 'مارکوس ویسگربر' خبرنگار 'دیفنس وان' در پیامی در صفحه توییتر خود نوشت همه جنگنده های اف 35 طی بیست و چهار تا 48 ساعت آینده مورد بازرسی قرار می گیرند.این اقدام در پی سقوط جنگنده اف 35 در حومه بیافورت در کارولینای جنوبی در28 سپتامبر/ 6 مهر/ صورت گرفته است. اداره حوادث هواپیمایی درحال ادامه تحقیقات خود بر روی این حادثه است . جنگنده اف ۳۵ با قیمت صد میلیون دلار گرانترین اسلحه تاریخ جهان است.'تزاهی هانگبی' وزیر همکاری منطقه ای رژیم صهیونیستی و عضو ناظر کابینه امنیتی این رژیم اوائل اکتبر / مهر/ با افتخار از در اختیار داشتن این جنگنده های آمریکایی ادعا کرده بود: ما جنگنده های رادار گریز داریم که بهترین نوع جنگنده در جهان است. این جنگنده ها قابل شناسایی نیستند، این در حالی است که  گرانترین اسلحه تاریخ جهان زمین گیر شده است.خاورم** 1453**1211            "}