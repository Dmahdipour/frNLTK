{"onTitr":"","titr":" دو برابر سهمیه تسهیلات اشتغال روستایی در هندیجان جذب شد","describe":" اهواز - ایرنا - فرماندار هندیجان گفت: شهرستان هندیجان با جذب و توزیع بیش از دو برابر سهمیه تخصیص داده شده تسهیلات اشتغال پایدار روستایی حدود 53 میلیارد ریال اعتبار جذب کرده است.", "text":"کورش مودت روز یکشنبه در گفت و گو با خبرنگار ایرنا افزود: 121 طرح اشتغال روستایی در این شهرستان به ثبت رسید که تاکنون 26 طرح آن موفق به دریافت تسهیلات خود از بانک های عامل شده اند.وی گفت: کل اعتبار اولیه شهرستان هندیجان به منظور اعطای تسهیلات به این طرح ها حدود 27 میلیارد ریال بود که با پیگیری کارگروه شهرستانی به منظور تکمیل پرونده ها این میزان به دو برابر سهمیه اولیه(53 میلیارد ریال) افزایش و در نهایت توسط بانک های عامل پرداخت شد.فرماندار هندیجان افزود: با انجام این طرح ها زمینه اشتغال 84 نفر به صورت مستقیم فراهم شد.  وی در خصوص برخی مشکلات پرداخت تسهیلات به طرح ها گفت: نداشتن اعتبارات جاری در بانک ها ، پرداخت نشدن تسهیلات مشاغل خانگی به دلیل ظرفیت اسمی، درخواست سند محل اجری طرح توسط بانک ها(در برخی روستاها طرح هادی برای دریافت سند اجرا نشده است) از عمده مشکلاتی هستند که تاکنون مانع پرداخت تسهیلات به برخی طرح ها شده اند.شهرستان هندیجان در جنوب خوزستان قرار گرفته و یکی از بنادر مهم تجاری و صیادی این استان است.7163/ 6037            "}