{"onTitr":"","titr":" زنگ عاطفه ها در پنج هزار مدرسه کرمان نواخته شد","describe":" کرمان - ایرنا - مرحله دوم زنگ عاطفه ها امروز (چهارشنبه) همزمان با سراسر کشور در پنج هزار مدرسه استان کرمان نواخته شد.", "text":"به گزارش روز چهارشنبه روابط عمومی کمیته امداد امام خمینی (ره) استان کرمان، زنگ عاطفه ‌ها امروز با حضور مدیرکل کمیته امداد استان کرمان و جمعی از مسئولان بصورت نمادین در مدرسه شهید سالمی رودبار جنوب نواخته شد.مدیرکل کمیته امداد امام خمینی (ره) استان کرمان درآیین نواختن زنگ عاطفه ها این جشن را فرصتی مغتنم برای تقویت حس نوع‌ دوستی و نیکوکاری در بین دانش آموزان دانست و گفت: تمام تلاش کمیته امداد بر این است که هیچ دانش‌ آموزی از تحصیل باز نماند و با آغاز سال تحصیلی دانش آموزان محروم و نیازمند نیز بتوانند با نشاط و شادی سال تحصیلی را آغاز کنند.یحیی صادقی، دیدار با مددجویان تحت حمایت و دلجویی از آنها را یک اصل در کمیته امداد استان کرمان دانست و افزود: تمام تلاش ما بر این است که مسائل و مشکلات محرومان به‌ خصوص مردم ساکن در مناطق محروم را برطرف کنیم.مدیرکل کمیته امداد امام خمینی (ره) استان کرمان، توانمندسازی خانوارهای تحت حمایت و ایجاد یک درآمد پایدار برای آن ها را یکی از دیدگاه‌ های اصلی این نهاد حمایتی دانست و بیان داشت: هفت هزار و 800 شغل سال گذشته توسط کمیته امداد کرمان ایجاد شده که بر اساس راستی آزمایی صورت گرفته توسط دستگاه‌ های مربوطه 90 درصد این مشاغل اصالت داشته‌ و این موفقیت به دلیل تعامل و همراهی همه دستگاه‌ های زیربط بوده است.وی ادامه داد: به‌ منظور اشتغال و توانمندسازی خانوارهای تحت حمایت کمیته امداد به دنبال ایجاد 2 هزار نیروگاه خورشیدی برای مددجویان تحت حمایت این استان هستیم.مدیرکل کمیته امداد استان کرمان بیان کرد: تقویت بنیه فرهنگی خانوارهای تحت حمایت و کمک به امر تحصیل دانش آموزان نیازمند یکی دیگر از برنامه ‌های مهم این نهاد است که به ‌صورت ویژه به آن توجه می‌ شود.صادقی به موفقیت تحصیلی دانش آموزان نیازمند و محروم تحت حمایت کمیته امداد استان کرمان اشاره کرد و ادامه داد: بسیاری از دانش آموزان تحت حمایت این نهاد در شرایط بسیار سخت تحصیل‌ کرده و توانسته ‌اند در مراکز علمی خوب کشور و در رشته پزشکی پذیرفته شوند.وی تأکید کرد: به دلیل اهمیت خدمات ‌رسانی در مناطق محروم با هماهنگی آموزش‌ و پرورش مراسم نمادین جشن عاطفه ‌ها امسال در مدرسه شهید سالمی رودبار جنوب نواخته شد.3029/9895            "}