{"onTitr":"","titr":" تولید تخم مرغ در البرز با 70 درصد ظرفیت انجام می شود","describe":" کرج- ایرنا- مدیرکل دامپزشکی استان البرز گفت که بنا به عللی، تولید تخم مرغ تنها با حدود 70 درصد ظرفیت  موجود در استان انجام می شود.", "text":"دکترعلی اصغر شریفی روز سه شنبه همزمان با روز جهانی تخم مرغ در گفت وگو با خبرنگار ایرنا افزود: استان البرز از لحاظ تولید تخم مرغ در جایگاه چهارم کشور قراردارد به طوریکه 11 درصد تولید تخم مرغ کشور را بر عهده دارد.وی اظهار داشت: با توجه به بحث آنفلوآنزای فوق حاد پرندگان که سال گذشته با آن درگیر شدیم و با هماهنگ های صورت گرفته هرگونه فعالیت مرغداری های تخمگذار منوط به انجام ممیزی های سختی بود که در تیم مشترک مجموعه دامپزشکی، جهاد کشاورزی و نظام مهندسی کشاورزی و دامپزشکی باید صورت می گرفت.  وی گفت: اکنون حدود 2 میلیون و 900 هزار قطعه مرغ تخمگذار در استان وجود دارد که حدود 70 درصد ظرفیت واقعی است.  مدیرکل دامپزشکی استان البرز افزود: با توجه به واکسیناسیون تمام طیور پس از آنفلوآنزای سال گذشته احساس می شود که درگیر با آنفلوانزا نمی شویم و همچنان به عنوان یکی از تولید کنندگان اصلی تخم مرغ کشور البرز خواهیم درخشید و از لحاظ سلامت در سلامت کامل به سر خواهد برد.   وی به صادرات تخم مرغ از استان به کشورهای همسایه اشاره کرد و اظهارداشت: سال گذشته به دلیل شیوع آنفلوآنزا و کاهش تولید صادرات از استان قطع شد ولی اکنون در صورتیکه متقاضی داشته باشیم منعی برای قطع صادرات نداریم ولی اکنون از لحاظ اقتصادی توجیهی برای صادرات نداریم.  شریفی اضافه کرد: ظرفیت کلی تولید تخم مرغ در استان حدود پنج میلیون و 200 هزار قطعه است که اکنون حدود سه میلیون قطعه آن فعال بود و این در حالی است که سال گذشته سه میلیون و 200 هزار قطعه مرغ تخمگذار در استان داشتیم.  در استان البرز 120 واحد مرغ تخم گذار وجود دارد که پیش بینی تولید برای سال جاری 97 هزار تن می باشد.  سال گذشته به دلیل شیوع آنفلوانزای فوق حاد پرندگان در استان البرز فقط 74 هزار تن تخم مرغ تولید داشت این در حالی است که پیش بینی برای کل سال 94 هزار تن بود.6156/ 6155            "}