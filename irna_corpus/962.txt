{"onTitr":" بازیهای پاراآسیایی 2018؛    ","titr":" مدال نقره جودوی تیمی به ایران رسید","describe":" تهران- ایرنا- دیدار نفس گیر و مهیج فینال رقابت های تیمی جودو نابینایان و کم بینایان بین ایران و کره جنوبی با برتری سه بر دو کره به پایان رسید.", "text":"به گزارش روز پنجشنبه خبرنگار اعزامی ایرنا، در این دیدار رضا غلامی جودوکار نابینای وزن منهای 66 کیلوگرم کشورمان در مسابقه نخست با نتیجه یک بر صفر برابر لی می  شکست خورد. او به علت مصدومیت 10 ثانیه پایانی مسابقه را ادامه نداد.در مسابقه وزن منهای 73 کیلوگرم، علی عباس نژاد برابر یانگ سو قرار گفت و در نهایت با امتیاز ایپون تن به شکست داد.در ادامه رقابت تیمی جودو بین  ایران و کره جنوبی، سید امید جعفری در برابر رقیب کره ای در  وزن 81 کیلوگرم قرار گرفت و در کمتر از یک دقیقه با امتیاز ایپون تن به شکست داد و امید ایران برای کسب مدال بر باد رفت.کره ای ها در این دیدار در چهار وزن شرکت کرده بودند و به همین خاطر وحید نوری جودو کار وزن منهای 90 ایران بدون حضور در مسابقه برنده اعلام شد.در دیدار پنجم و وزن مثبت 100 کیلوگرم محمدرضا خیرالله زاده برابر جودو کار سنگین وزن کره ای قرار گرفت وتوانست حریف خود را با امتیاز ایپون شکست دهد.به این ترتیب کره جنوبی با نتیجه 3 بر 2 فاتح رقابت نهایی مسابقات تیمی جودو نابینایان شد و مدال طلای این دوره از بازی ها را از آن خود کرد و مدال نقره نیز به ایران رسید.مربیگیری این تیم بر عهده محمدرضا حاج یوسف زاده بود.تیم ملی جودو نابینایان در نخستین دیدار خود برابر قزاقستان با نتیجه 4 بر  یک  و در نیمه نهایی این دوره از مسابقات با نتیجه پنج بر صفر برابر مغولستان به پیروزی رسیده بود.ورزشی ** 2052**1584**2024            "}