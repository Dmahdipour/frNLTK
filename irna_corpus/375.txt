{"onTitr":" بازی های پاراآسیایی 2018؛    ","titr":" دارنده مدال طلای جاکارتا: مدال را از دست ژاپنی ها ربودم","describe":" جاکارتا- ایرنا- دارنده مدال طلای پارادوومیدانی ایران گفت: دوندگان ژاپنی فقط برای مدال طلا به میدان آمدند اما من این اجازه را به آنان نداده و مدال طلا را از دست شان ربودم.", "text":"به گزارش روز جمعه خبرنگار اعزامی ایرنا، پیمان نصیری قهرمان ماده یک هزار و 500 متر در بازی های پاراآسیایی بعد از کسب مدال طلا این ماده افزود: رقابت بسیار سختی با دوندگان ژاپنی داشتم، سه ژاپنی بعد از من دوم تا چهارم شدند.این دونده معلول کشورمان گفت: آنان مرا به خوبی می شناختند و برای پیشی گرفتن از من برنامه ریزی کرده بودند اما به لطف خدا و تلاش بیشتر مدال طلا را من بدست آوردم .وی افزود: برای این مسابقه تمرینات طولانی داشتم و باید برای این موفقیت از مربی ام سجاد مرادی، کیانی و بهمن رضایی هم تشکر کنم که برای رسیدن به این مدال تمام تلاششان را کردند .نصیری اضافه کرد: از مسابقات ریو تجربه اندوزی کردم اشتباهی را که آنجا داشتم را دیگر در جاکارتا تکرار نکردم تا مدال طلا را بدست آورم .قهرمان پارادومیدانی کشورمان افزود: جو خوبی در ورزشگاه حاکم بود و تماشاگران اندونزیایی از صبح در ورزشگاه از من حمایت کرده و با تشویق هایشان انرژی مثبت دادند .وی گفت: بزودی مسابقات تمام خواهد شد و ما به شهرهای خودمان می رویم و مشغول زندگی و گرفتاری های خودمان خواهیم شد اما من از مسئولان ورزشی کشور می خواهم پاداش ورزشکاران را فراموش نکنند زیرا پرداخت به موقع آن انگیزه ورزشکاران را افزایش می دهد.نصیری تصریح کرد: البته تمرین و اماده سازی تیم برای پارالمپیک توکیو نیز نباید فراموش شود تا موفقیت های ما استمرار داشته باشد.سومین دوره بازی های پارااسیایی 2018 جاکارتا که از 14 مهرماه به طور رسمی کار خود را آغاز کرده است 26 همین ماه با معرفی برترین های ورزشی به کار خود پایان می دهد.ورزشی **1828**2052            "}