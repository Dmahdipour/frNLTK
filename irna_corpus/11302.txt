{"onTitr":"","titr":" سپاه با صیادان متخلف در بندر امام حسن بوشهر برخورد می کند","describe":" گناوه- ایرنا- فرمانده پایگاه دریایی سپاه بندرامام حسن استان بوشهر گفت: نیروهای این پایگاه آمادگی همکاری برای برخورد قاطع با صیادان و شناورهای متخلف در زمینه صید غیرمجاز ترال را دارد.", "text":"به گزارش ایرنا، سرهنگ دوم پاسدار علیرضا احمدی روز سه شنبه در نشست بررسی مسایل و مشکلات صید و صیادی این بخش افزود: این پایگاه علاوه بر وظایف ذاتی و محوله، در عرصه های دیگر حراست، حمایت و پاسداری می کند.وی اظهارداشت: مردم گزارش های مربوط به تخلف شناورها پس از اینکه موثق و اطمینان کامل و صحت داشته باشد به این فرماندهی اطلاع دهند.فرمانده پایگاه دریابانی سپاه امام حسن گفت: دستگاه های مرتبط اطلاعات کامل و زمان صید را به این پایگاه اعلام تا ماموریت های خود را بدون دغدغه و مشکلی عملیاتی کنند.وی افزود: در هنگام ورود و خروج شناورها باید دقت، نظارت و کنترل کامل انجام و در صورت محرزشدن تخلف باید اجازه خروج داده نشود. بخشدار امام حسن گفت: هدف این نشست در ارتباط با نحوه برخورد و تدابیر لازم در ارتباط با صید غیرمجاز ترال شناورها در حوزه استحفاظی این بخش است که باعث اعتراض و نگرانی صیادان شده است.کریم خلیفه لیراوی افزود: صیادان این منطقه شناورهایی را از مناطق همجوار در حال صیدغیرمجاز ترال مشاهده کرده که خسارت به ادوات صید آنان وارد کرده اند.وی اظهارداشت: صیادان این بخش که  با تحمل مشقات و صرف هزینه های زیاد برای تامین معیشت خود و خانواده به دریا می زنند باید حمایت شوند و با شناورهای متخلف برخورد قاطع شود. بخشدار امام حسن گفت: در نشستی با حضور مدیرکل شیلات استان بوشهر و صیادان تصمیم هایی اتخاذ و مقرر شد یک فروند شناور در محدوده آب های ساحلی این منطقه مستقر شود که بصورت مقطعی انجام  اما کارآیی لازم را نداشت و همچنان شاهد از بین رفتن ادوات صیادان توسط شناورهای متخلف هستیم.رئیس شیلات دیلم گفت: صید بی رویه آبزیان دریایی و استفاده از روش غیرمجاز ترال باعث کمبود شدید ذخایر خواهد شد و شیلات در زمینه برخورد با متخلفان کوتاهی نمی کند. عباس تمیمی افزود: باتوجه به کمبود نیرو امکان برخورد با متخلفان به راحتی میسر نمی شود که نیاز به همکاری و همیاری دیگر دستگاه های مرتبط و تامین نیروی لازم دارد. وی اظهارداشت: شیلات در صدور مجوز قوانین و مقررات را رعایت و از شناورهایی که قصد خروج داشته باشد، بازرسی و نظارت های لازم را انجام می دهد.بخش امام حسن از توابع شهرستان دیلم در کرانه خلیج فارس واقع است.6164/6043            "}