{"onTitr":"","titr":" چمران لارستان، رقابت های هندبال آسیا را با شکست آغاز کرد","describe":" شیراز-ایرنا- تیم شهید چمران لارستان در نخستین بازی از رقابت های هندبال بانوان جام باشگاه های آسیا شکست خورد.", "text":"به گزارش ایرنا در این بازی که چهارشنبه در شهر آلماتی قزاقستان برگزار شد، تیم شهید چمران لارستان مقابل تیم کایسا این کشور با نتیجه 42 بر 25 مغلوب شد.نماینده ایران در دومین بازی خود، فردا (پنجشنبه)  به مصاف تیم هندوستان خواهد رفت.سیران احمدی، نوریه عباسی، شیدا فلاحی، رویا نوروزی، زهرا فقیهی، زهرا شوری، ساناز رجبی، زهرا داداللهی، شقایق باقری، مژگان قهرمانی، فاطمه السادات موسوی، راضیه جانباز، فاطمه خلیلی بهفر، مریم یوسفی، مینا وطن پرست و مریم کاراندی اعضای تیم شهید چمران لارستان را تشکیل می دهند.همچنین، فاطمه کاملی به عنوان سرپرست، نشمین شافعیان و معصومه بذرکار به ترتیب به عنوان سرمربی و مربی این تیم را همراهی می کنند.در سومین دوره رقابت های هندبال بانوان جام باشگاه های آسیا که هم اینک در قزاقستان در حال برگزاری است، تیم های شهید چمران ایران، ازبکستان، هند و همچنین آلماتی، کایسا و آستانا هر سه از کشور میزبان در این مسابقه ها حضور دارند و به صورت دوره ای با هم بازی می کنند.در نخستین دوره رقابت های هندبال جام باشگاه های زنان آسیا که در قزاقستان با حضور 6تیم برگزار شد، تیم شهرداری سنندج که نماینده ایران بود به مقام پنجم رسید. در دومین دوره این رقابت ها که در ازبکستان با حضور 6تیم برگزار شد، تیم AGMK ازبکستان قهرمان شد و تیم شهید چمران هم عنوان چهارم را کسب کرد.7368 /6118            "}