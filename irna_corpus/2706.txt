{"onTitr":"","titr":" 19 هزار تن پسته خراسان رضوی صادر شد","describe":" مشهد- ایرنا- رئیس سازمان جهاد کشاورزی خراسان رضوی گفت: از ابتدای امسال تاکنون 19 هزار تن پسته این استان به کشورهای دیگر صادر شده است.", "text":"مجتبی مزروعی روز چهارشنبه در گفت و گو با خبرنگار ایرنا افزود: در این مدت 25 هزار تن محصول پسته کشور به ارزش 221 میلیون دلار صادر شد که خراسان رضوی سهم 76 درصدی از صادرات پسته کشور را دارد.وی اظهار داشت: در مدت مشابه سال قبل حدود 1500 تن پسته از این استان صادر شده بود. وی گفت: گرچه به دلیل زمستان گرم سال گذشته محصول امسال پسته استان تا 70 درصد کاهش داشت اما افزایش قیمت دلار موجب افزایش  چند برابری صادرات این محصول شد.مزروعی افزود: امسال در صورت مناسب بودن شرایط جوی و بارندگی ها پیش بینی می شود 45 هزار تن پسته در استان خراسان رضوی تولید شود. 95 هزار هکتار از مزارع خراسان رضوی زیر کشت درخت پسته قرار دارد. 11.1 درصد کل عرصه باغی کشور معادل 298 هزار و 800 هکتار در خراسان رضوی قرار دارد.این استان رتبه ششم کشور در تولید محصولات باغی را دارد و از مجموع 19.4 میلیون تن تولید محصولات باغی کشور 5.3 درصد آن معادل یک میلیون و 50 هزار تن در استان خراسان رضوی تولید می شود. 7496 / 6053            "}