{"onTitr":" عضو هیات رییسه مجلس خبر داد:    ","titr":" نشست فوق العاده کمیسیون امنیت ملی درمورد FATF برگزار می شود","describe":" تهران - ایرنا - عضو هیات رییسه مجلس گفت: نشست فوق العاده کمیسیون امنیت ملی و سیاست خارجی مجلس درباره گروه ویژه اقدام مالی FATF یکشنبه آینده در محل کمیسیون تلفیق و در صورت افزایش تعداد نمایندگان در صحن برگزار می شود.", "text":"به گزارش خبرنگار پارلمانی ایرنا، اکبر رنجبرزاده در جلسه علنی امروز چهارشنبه مجلس از نامه رییس کمیسیون امنیت ملی مجلس در این خصوص خبر داد و گفت: با توجه به درخواست تعدادی از نمایندگان مجلس برای بررسی FATF، رییس کمیسیون امنیت ملی درخواست برگزاری جلسه فوق العاده ای را به هیات رییسه داده است.وی ادامه داد: طی این نامه از جریان های مختلف سیاسی دعوت شده است در نشست فوق العاده مذکور حضور یابند.رنجبرزاده تصریح کرد: این نشست یکشنبه هفته آینده ساعت 16 درمحل کمیسیون تلفیق برگزار می شود اگر تعداد حضار بالا باشد، این نشست در صحن مجلس برگزار خواهد شد.علی مطهری نایب رییس دوم در مجلس که ریاست جلسه علنی مجلس را بر عهده داشت، گفت: احتمالا این نشست به صورت زنده از تلویزیون پخش می شود.سیام**9121**1535            "}