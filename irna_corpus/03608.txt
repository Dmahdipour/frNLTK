{"onTitr":"","titr":" شهرک ترافیک کودکان در ایلام گشایش یافت","describe":" ایلام - ایرنا - رئیس پلیس راهنمایی و رانندگی استان ایلام گفت: شهرک ترافیکی کودکان در شهرک آزمایش (پارک کوثر) شهر ایلام گشایش یافت.", "text":"به گزارش ایرنا، سرهنگ محسن ناصری روز سه شنبه در آیین افتتاح شهرک ترافیکی کودکان به مناسبت گرامیداشت هفته ناجا اظهار داشت: طبق بررسی های انجام شده آمار کشته شدگان در تصادف عابران، گروه های سنی زیر 10 سال و بزرگسالان بالای 60 سال بالاترین درصد فوتی های ناشی از تصادف را به خود اختصاص داده است.وی افزود: تصادف و حوادث جاده ای اتفاقاتی ناخواسته و یکی از خطراتی است که همواره در کمین کودکان بوده و آنها را خارج از خانه تهدید می کند.سرهنگ ناصری هدف از اجرای این آیین را ارتقاء سطح مهارت های ترافیکی کودکان، توسعه نظم و انضباط ترافیکی با حضور جمعی از دانش آموزان، نونهالان و مسئولان استانی و انتظامی در پارک ترافیکی شهر ایلام اعلام کرد.وی تاکید کرد: کودکی بخشی از زندگی هر فرد است هر چند از نظر زمانی دوره ای کوتاه است اما به دلیل تاثیرپذیری و تکوین شخصیت فرد دارای اهمیت فراوان است.ناصری با بیان اینکه آموزش دانش آموزان مهم و آگاه سازی نسل جدید را به دنبال دارد، گفت: آموزش کودکان در این مقطع تاثیرگذاری و ماندگاری بیشتری دارد.رئیس پلیس راهنمایی و رانندگی استان ایلام تصریح کرد: این آموزش‌ها برای کودکان بسیار جالب است زیرا موضوعات جدیدی را یاد می گیرند  که همواره با آنها روبرو هستند.وی اضافه کرد: دانش آموزانی که از این آموزش ها بهره مند شوند همیار پلیس خطاب و برای آنان کارت همیار پلیس صادر می شود.7180/6119            "}