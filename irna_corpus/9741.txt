{"onTitr":"","titr":" تمرینات بازیکنان تیم فوتبال پدیده از سر گرفته شد","describe":" مشهد- ایرنا- مدیر رسانه ای باشگاه پدیده گفت: بازیکنان این تیم فوتبال در پی حمایت مالی مدیریت شهری مشهد امروز 11 مهر به برنامه آماده سازی خود پرداخته و به تمرینات بازگشتند.", "text":"بازیکنان تیم فوتبال باشگاه پدیده که ابتدای هفته جاری به دلیل عدم تحقق وعده پرداخت مطالبات مالی خود تمرینات را ترک کرده بودند. جواد طاری بخش روز چهارشنبه در گفت و گو با خبرنگار ایرنا به نشست دیشب مسئولان باشگاه و سرمربی تیم پدیده با شهردار و رئیس کمیسیون حمل و نقل شورای شهر مشهد اشاره و بیان کرد: در این نشست شهردار مشهد با قول کمک مالی به تیم، بازیکنان را نسبت به حضورمجدد در تمرینات متقاعد کرد.وی بدون اشاره به مبلغ وعده داده شده افزود: پیش از این شهردار مشهد در ابتدای فصل لیگ برتر نیز با پرداخت بدهی پدیده به کمیته انظباطی فوتبال موجب شد بازی نخست تیم برگزار شود.مدیر رسانه ای باشگاه پدیده شهرداری مشهد را حامی واقعی تیم پدیده توصیف کرد و از ابلاغ دستور شهردار برای اطلاع رسانی دیدارهای این تیم به روابط عمومی همین نهاد خبر داد. طاری بخش همچنین به آغاز بلیت فروشی دیدار تیمهای پدیده و فولاد در قالب جام حذفی اشاره و بیان کرد: این دیدار روز جمعه 13 مهرماه برگزار و بلیت فروشی کاغذی آن نیز همان روز در محل سالن ورزشی شهید بهشتی مشهد انجام خواهد شد.تیم پدیده به عنوان تنها نماینده خراسان رضوی در لیگ برتر فوتبال با 17 امتیاز از هشت بازی شامل پنج برد، دو تساوی و یک باخت در صدر جدول لیگ قرار دارد.3221/1858            "}