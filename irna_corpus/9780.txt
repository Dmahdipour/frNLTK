{"onTitr":"","titr":" 85 درصد املاک خیابان جام جم مراغه تملک شده است","describe":" مراغه - ایرنا - مدیرعامل شرکت آتی ساز با اشاره به روند اجرای طرح خیابان 120 متری جام جم مراغه گفت: تاکنون 85 درصد از املاک واقع شده در حریم این طرح تملک شده است.", "text":"محمد رسولی روز چهارشنبه در گفت و گو با ایرنا افزود: براساس توافقات انجام شده با شهرداری مراغه، 15 درصد املاک باقیمانده نیز با هماهنگی های انجام شده با مالکین آنها، تاپایان سالجاری تملک می شود.وی ادامه داد: این املاک شامل 88 پلاک ثبتی با زیربنای حدود 15 هزار متر مربع بوده که کار انتقال اسناد آن پس از تملک با همکاری شهرداری به شرکت آتی ساز برای ادامه طرح ها و پروژه های سرمایه گذاری در قالب خیابان جام جم انجام خواهد شد.رسولی ادامه داد: طرح احداث خیابان جام جم به عنوان یک پروژه مادر با هدف احیای بافت فرسوده شهری در راستای سیاست های این شرکت و دولت در بازآفرینی های شهری در سال 82 آغاز شده و با سرعت در حال اجراست.وی اضافه کرد: این خیابان در قالب معبری به طول 700 و عرض 120 متر در قالب یک طرح مادر در حال اجرا بوده که شامل پارکینگ های زیزمینی، مجتمع های تجاری، مسکونی، اداری و گردشگری است.رسولی با اشاره به طرح های سرمایه گذاری تعریف شده در قالب خیابان جام جم مراغه گفت: این طرح به عنوانی محور توسعه و ترافیکی شهر بوده و در آن 12 طرح پیش بینی شده که از مجموع آن هشت طرح تاکنون به بهره برداری رسیده و چهار طرح دیگر نیز در حال طراحی و جذب مشارکت است.وی افزود: با تعاملات مناسب انجام گرفته با شهرداری در دو سال اخیر، روند اجرا و تکمیل این طرح بزرگ عمران شهری و احیای بافت فرسوده تسریع یافته است.مدیرعامل شرکت آتی ساز همچنین با اشاره به طرح دهکده توریستی مراغه ادامه داد: این طرح که از سال 82 همزمان با طرح خیابان جام جم آغاز شده  بود، دچار برخی موانع و مشکلات شده که برای این منظور گروهی متشکل از کارشناسان این شرکت و شهرداری، راهکارهای رفع موانع را بررسی می کنند.رسولی اضافه کرد: این طرح گردشگری و عمرانی در صورت همکاری و همراهی شهرداری، میراث فرهنگی و منابع طبیعی، اجرایی و تکمیل می شود.وی با اشاره به طرح های در دست اجرای شرکت آتی ساز در کشور گفت: هم اکنون طرح های آتی سنتر در مشهد، همدان، شیراز و نیز مجتمع های مسکونی و تجاری در تهران توسط این شرکت با بهره گیری از آخرین فناوری های عمران شهری در حال ساخت است.رئیس هیات مدیره شرکت آتی ساز نیز با اشاره به روند اجرای طرح خیابان جام جم مراغه گفت: این طرح هم اکنون بیش از 90 درصد پیشرفت فیزیکی داشته و امید است با همکاری و تعاملات مناسبی که با شهرداری به وجود آمده شاهد تکمیل و بهره برداری کامل از این طرح مادر و بزرگ عمران شهری باشیم.ابوالفضل صومعلو افزود: طرح خیابان جام جم به عنوان یکی از بزرگترین و بی نظیرترین طرح های در زمینه بازآفرینی شهری و احیای بافت های فرسوده شهری با گذشت 15 سال از آغاز آن در مراحل پایانی آن قرار دارد.وی ادامه داد: این طرح در زمینه ساماندهی بافت های فرسوده شهری الگویی مناسب برای سایر شهرهای کشور بوده است.وی با اشاره به برگزاری جلسه مشترک با شهرداری مراغه اضافه کرد: در این نشست مشکلات پیش روی طرح خیابان جام جم مورد بررسی قرار گرفت و در 11 بند راهکارهای عملی برای این منظور تدوین شد.به گزارش ایرنا، عملیات اجرایی احداث بلوار جام جم مراغه از سال 82 به طول 700 و عرض 120 متر از سوی شرکت آتی ساز در بافت مرکزی این شهر آغاز شده است.شهر مراغه به عنوان بزرگترین شهر آذربایجان شرقی بعد از تبریز دارای حدود 180 هزار نفر جمعیت است؛ این شهر در 127 کیلومتری تبریز، مرکز آذربایجان شرقی و 607 کیلومتری تهران قرار دارد و در ابتدای دوران فرمانروایی ایلخانان مغول، پایتخت این سلسله بوده است.3077/7487            "}