{"onTitr":" از محل صندوق توسعه ملی صورت گرفت    ","titr":" پرداخت 4 میلیارد دلار وام برای تامین طرح های صنعتی","describe":" تهران- ایرنا- بانک صنعت و معدن تا پایان شهریور امسال بیش از چهار میلیارد و 125 میلیون دلار تسهیلات ارزی از محل صندوق توسعه ملی برای تامین مالی طرح های صنعتی کشور پرداخت کرد.", "text":"به گزارش سه شنبه تارنمای بانک صنعت و معدن، در نیمه نخست امسال میزان تسهیلات مصوب از محل صندوق توسعه ملی به 10 میلیارد و 500 میلیون دلار رسید که به 319 طرح صنعتی اختصاص یافت.برپایه این گزارش، در این مدت 289 طرح با تسهیلاتی افزون بر هشت میلیارد و 500 میلیون دلار از محل این صندوق در بانک صنعت و معدن امضا شد.از سوی دیگر، اعتباراتی برای 482 طرح به مبلغ پنج میلیارد و 400 میلیون دلار از محل صندوق توسعه ملی در این بانک گشایش یافته است.به گزارش ایرنا، بانک صنعت و معدن چندی پیش اعلام کرد: این بانک از آغاز امسال تا پایان خردادماه مبلغ 944 میلیون یورو اعتبار اسنادی ارزی را برای تامین مالی طرح های صنعتی کشور گشایش کرد.بانک صنعت و معدن در سال های اخیر طرح های زیربنایی زیادی را در زمینه پتروشیمی، سیمان، نیروگاه، فولاد، راه آهن و غیره تامین مالی کرده که برخی از این طرح ها به بهره برداری رسیده است.اقتصام*3065*1961*            "}