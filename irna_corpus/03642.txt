{"onTitr":"","titr":" &#39;سوگواره نغمه های عاشورایی&#39; در بوئین میاندشت برگزار می شود","describe":" اصفهان - ایرنا - عضو شورای عالی تعزیه استان  اصفهان گفت: هفتمین دوره &#39;سوگواره نغمه های عاشورایی&#39;،  هشتم تا هفدهم آذر امسال در بوئین میاندشت برگزار می شود.", "text":"علی یحیایی  روز سه شنبه  در گفت و گو با ایرنا افزود: 50 نفر ازاساتید و شبیه خوانان برجسته تعزیه کشوردر این سوگواره به اجرای نقش می پردازند.وی با بیان این که محل برگزاری این سوگواره حسینیه  اعظم  روستای  تخماقلو بوئین میاندشت است،  گفت :  این رویداد هنری در 10 مجلس به ترتیب با موضوع &#39;شهادت حضرت زهرا(س)&#39;، &#39;متوکل عباسی&#39;، &#39;شهادت حضرت مسلم&#39;، &#39;شهادت حربن ریاحی&#39;، &#39;شهادت طفلان حضرت مسلم&#39;، &#39;شهادت حضرت عباس&#39;، &#39;شهادت حضرت علی اکبر وطفلان زینب (س)&#39; ، &#39;شهادت حضرت قاسم&#39;، &#39;شهادت امام حسین(ع)&#39;، &#39;بازار شام و شهادت حضرت رقیه&#39;  به نمایش در می آید.دبیر &#39;هفتمین سوگواره نغمه های عاشورایی&#39; افزود: این سوگواره با هدف زنده نگاه داشتن قیام عاشورا، حفظ و اشاعه فرهنگ عاشورایی و آشنایی نسل جوان با هنر اصیل ملی و مذهبی تعزیه برگزار می شود.وی آموزش اصول و قواعد تعزیه، آسیب زدایی از تعزیه، ارتباط بین منطقه ای بین گروه های شرکت کننده و ارتقا سطح کیفی گروه های محلی، استفاده صحیح از نسخ اصیل تعزیه و ابزار و ملحقات آن و مبارزه با هجمه های فرهنگی را از دیگر اهداف برگزاری این سوگواره  برشمرد.عضو شورای عالی تعزیه استان اصفهان افزود: تمام مخارج و هزینه های برگزاری این سوگواره به صورت شخصی تامین می شود و تاکنون هیچ حمایت مالی از ارگان دولتی دریافت نشده است، ضمن آن که تعامل و مشارکت اداره فرهنگ و ارشاد اسلامی استان و  شهرستان و نیز فرمانداری بوئین میاندشت در این زمینه مطلوب بوده است.به گفته وی تعزیه تنها هنری است که می تواند وقایع عاشورا و کرامات اهل بیت (ع) را در اذهان زنده نگه دارد، تعالی ببخشد و آن را به جهانیان معرفی کند.یحیایی با بیان این که می توان از تعزیه به عنوان مادر تمام هنرها نام برد، افزود:  تعزیه در دل خود هنرهای دیگری همچون موسیقی، طراحی، متن، شعر، نمایش و ادب فارسی را نهفته دارد.دبیر هفتمین سوگواره نغمه های عاشورایی  با اشاره به پیشینه اعتقادی و تاریخی تعزیه گفت: تعزیه هنری نمایشی ، نیایشی است که ریشه در فرهنگ هنری و اسطوره ای ایرانیان  دارد و با آموزه های دینی شیعیان گره خورده است.  شبیه خوانی و تعزیه  در حسینیه روستای &#39;تخماقلو&#39; بوئین میاندشت از قدمت 270 ساله  برخوردار است.این مکان به عنوان یکی از قطب های تعزیه کشور شناخته شده و از گذشته های دور تا به امروز شاهد هنرنمایی بزرگان این هنر آئینی  بوده است. تاکنون سه دوره اول &#39;سوگواره نغمه های عاشورایی&#39; در شهرستان خوانسار و سه دوره دیگر آن در حسینیه اعظم روستای تخماقلو شهرستان بوئین میاندشت برگزار شده است و در دهه سوم ماه صفر سال جاری نیز هفتمین دوره آن برگزار خواهد شد. به گفته کارشناسان و صاحب نظران، &#39;سوگواره نغمه های عاشورایی&#39;  بوئین میاندشت در دوره های قبل به عنوان یکی از بهترین و منظم ترین سوگواره ها در سطح کشور مطرح بوده است.حسینیه اعظم روستای &#39;تخماقلو&#39;، به  دستور &#39;حسین علی خان یاور&#39; و توسط  یک معمار خوانساری، از روی نقشه ساختمان حرم امام هادی(ع) و یا مسجد کوفه پس از سفر آن دو به این مکان ها ساخته شده است؛ در دوره های بعد، &#39;علی قلی خان هژبرپور&#39; معروف به &#39;هژبر سلطنه&#39;، اداره امور حسینیه را به عهده گرفت و آن را بازسازی کرد. بعد از وی  نیز &#39;حاج عبدالله خان هژبرپور&#39; و فرزندانش این روند را ادامه دادند.حسینیه اعظم روستای &#39;تخماقلو&#39; پس از پیروزی انقلاب اسلامی تا کنون به صورت هیئت امنایی اداره شده است. حسینیه قدیمی در سال1362 توسط مردم به صورت کامل تخریب و از روی نقشه قبلی  بازسازی شد.نزدیک به 180 نسخ مجالس تعزیه وهزار نسخه نفیس خطی تعزیه از گذشته در این حسینیه به یادگار مانده است که دوبار در فرهنگسرای نیاوران تهران به نمایش در آمده است.روستای &#39;تخماقلو&#39; با قدمتی چند هزار ساله در فاصله 20 کیلومتری از مرکز شهرستان بوئین میاندشت  در شمال غربی این خطه قرار دارد و یکی از زیباترین روستاهای تاریخی استان اصفهان است.تعزیه  یکی از رسوم مذهبی چندین ساله شهرستان بوئین میاندشت است که در ایام محرم و صفر همه ساله به صورت سنتی در حسینیه این روستا برگزار می شود و تعداد زیادی از گردشگران ایرانی و خارجی را به سوی خود جذب می کند.شهرستان بوئین میاندشت در فاصله 160 کیلومتری غرب استان اصفهان همجوار با رشته کوه های زاگرس مرکزی قرار دارد. این منطقه از شمال به شهرستان خوانسار، از جنوب به شهرستان فریدونشهر ، از طرف شرق به شهرستان فریدن و از غرب به شهرستان الیگودرز از توابع استان لرستان منتهی می شود.بوئین میاندشت دارای حدود 30 هزار نفر جمعیت است که بیش از 57 درصد آن در روستاها سکونت دارند.9861/ 6022            "}