{"onTitr":"","titr":" مراکز توانبخشی هلال احمر در کشور به 200 واحد افزایش می یابد","describe":" گرگان - ایرنا - معاون بهداشت، درمان و توانبخشی جمعیت هلال احمر کشور با اشاره به این که اکنون 156 مرکز جامع توانبخشی در کشور وجود دارد، گفت: تا پایان سال جاری و با بهره برداری از 44 مرکزدیگر، تعداد این مراکز به 200 واحد می رسد.", "text":"به گزارش روز پنجشنبه ایرنا به نقل از روابط  عمومی هلال احمر گلستان، حسن صفاریه چهارشنبه شب در آیین افتتاح صندوق امانات تجهیزات پزشکی جمعیت هلال احمر گرگان که توسط یک خیر راه اندازی شده، افزود: سازمان به دنبال توسعه خدمات توانبخشی در کشور است که به همین منظور بنا دارد تا تعداد مراکز را تا پایان سال جاری افزایش داده و به رقم ذکر شده برساند.وی اظهار داشت: 10 درصد مردم کشور دارای معلولیت هستند و از این میزان بین یک تا 2 درصد در زمینه ‌های درمانی و توانبخشی نیازمند کمک و حمایت هستند تا بتوانند با استفاده از خدمات توانبخشی به زندگی خود ادامه دهند.وی اضافه کرد: تمام خدمات توانبخشی در مراکز هلال احمر با تعرفه دولتی و پوشش بیمه ‌ای ارائه می‌ شود و خدماتی چون پروتز با کیفیت بسیار عالی و قیمت نازل با توجه به اینکه پوشش بیمه‌ای ندارد، انجام خواهد شد.صفاریه گفت: بیشتر واحدهای ما در سراسر کشور دارای فیزیوتراپی هستند و تصمیم داریم با ایجاد مراکز جامع توانبخشی آنها را به بخش‌ های دیگر چون کاردرمانی، گفتار درمانی و پروتز مجهز کنیم.معاون بهداشت، درمان و توانبخشی جمعیت هلال احمر ادامه داد: در سال‌ های آینده کلینیک‌ های تخصصی ویژه بیماران ام ‌اس و نظایر آن ایجاد خواهد شد و این قول را می‌ دهیم که این کلینیک تخصصی به صورت پایلوت نخستین بار در گلستان ایجاد شود.وی بیان داشت: در دو ماه آینده مرکز جامع توانبخشی گلستان با بخش‌ هایی چون گفتار درمانی، کار درمانی، ساخت اندام مصنوعی، فیزیوتراپی و غیره افتتاح خواهد شد.وی تاکید کرد: جمعیت هلال احمر یک سازمان مردم نهاد بوده و همواره از بدو تاسیس از توان مردمی برای رسیدن به اهداف خیرخواهانه و بشردوستانه بهره برده است.مدیرعامل جمعیت هلال احمر استان گلستان نیز در این آیین گفت: بانک امانات تجهیزات پزشکی دارای تجهیزاتی از جمله تشک مواج، ویلچر، دستگاه اکسیژن، عصا، تخت، واکر و غیره می باشد.محمدعلی هروی اظهار داشت: نخستین بار بانک امانات تجهیزات پزشکی در سال 94 توسط همین خیر ایجاد شد و تا پایان سال گذشته تعداد 2 هزار و 500 بیمار نیازمند از این تجهیزات به صورت امانی و رایگان استفاده کرده اند.وی تصریح کرد: این خیر گلستانی علاوه بر بانک امانات گرگان، پنج بانک امانات تجهیزات پزشکی دیگر را به زاهدان، زابل، ساری، مشهد و سرپل ذهاب هدیه کرده است.وی ادامه داد: بسیاری از مردم دارای بیماران نیازمند توانبخشی، بضاعت مالی برای توانبخشی و درمان ندارد و این بانک می‌ تواند فرصت خوبی باشد تا به صورت امانت این تجهیزات را استفاده کرده و بعد از برطرف شدن نیاز،برای استفاده دیگر بیماران به جمعیت هلال احمر تحویل دهند.رئیس مجمع خیران سلامت استان هم در این جلسه اظهار داشت: این کار نیکوکارانه باید الگو برای دیگر خیران و متمکنان استان گلستان باشد.حجت الاسلام والمسلمین قاسم لیوانی اضافه کرد: این خیر با مبالغ بسیار زیاد این تجهیزات را فراهم کرده و گذشتن از این گونه مبالغ و صرف کار خیر کردن، یک هنر است.آیین افتتاح بانک امانات تجهیزات پزشکی جمعیت هلال احمر گرگان که توسط یک خیر از شهرستان گنبدکاووس به نام محمد شهرکی اهدا شده، با حضور صفاریه معاون بهداشت، درمان و توانبخشی جمعیت هلال احمر، سودی مشاور رئیس جمعیت هلال احمر، هروی مدیر عامل جمعیت هلال احمر گلستان، صفوی فرماندار گرگان و جمعی از خیرین و مسئولین شهرستان گرگان برگزار شد. /1860/3014            "}