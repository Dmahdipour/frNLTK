{"onTitr":"","titr":" 10 هزار هکتار از اراضی ری بیابان زدایی می شود","describe":" شهرری- ایرنا- رئیس اداره منابع طبیعی و آبخیزداری شهرستان ری گفت: 10هزار هکتار از اراضی بیابانی این شهرستان با هدف احیای مراتع، کنترل فرسایش بادی و تثبیت شن های روان بیابان زدایی می شود.", "text":"ضیاء نصرتی روز دوشنبه در گفت و گو با ایرنا اظهار داشت: کنترل گرد و غبار و ریزگردها در شورای برنامه ریزی و توسعه استان تهران مورد تاکید قرار گرفت و مقرر شد باعد از ارائه طرح های بیابان زدایی، اعتبارات لازم تخصیص داده شود.وی تصریح کرد: طبق مصوبه شورای برنامه ریزی پیش بینی شده تا پایان برنامه ششم توسعه، سالانه برای 10 هزار هکتار از اراضی بیابانی این شهرستان بیابان زدائی شود و با توجه به حساسیت موضوع نیاز به همکاری بیشتری از سایر دستگاه ها است. رئیس اداره منابع طبیعی و آبخیزداری شهرستان ری گفت: تهیه طرح بیابان زدایی برای این میزان اراضی ری در دست اقدام است که پس از تخصیص اعتبار به مرحله اجرا درخواهد آمد.وی با اشاره به اینکه حدود 50 هزار هکتار از اراضی این شهرستان دارای پوشش بیابانی است، افزود: اجرای طرح های بیابان زدایی در این منطقه از استان تهران ضروری است.رییس اداره منابع طبیعی ری اظهار داشت: چنانچه اقدامات بیابان زدایی در این منطقه انجام نشود، تولید گرد و غبار در این مناطق دور از انتظار نخواهد بود و به عنوان تهدیدی جدی برای ساکنین این مناطق و شهر تهران مطرح می شود.شهرستان ری (به مرکزیت شهرری) دارای 240 هزار هکتار عرصه ملی است که دارای چهار شهر شهرری، باقرشهر، کهریزک و حسن آباد و چهار بخش مرکزی، کهریزک، فشاپویه، خاوران و قلعه نو است.7243/6003            "}