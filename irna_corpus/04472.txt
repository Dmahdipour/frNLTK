{"onTitr":"","titr":" 21 میلیاردریال خدمات عمرانی در کهگیلویه و بویراحمد ارائه شد","describe":" یاسوج- ایرنا- مدیرکل کمیته امداد امام خمینی (ره) کهگیلویه و بویراحمد گفت: ابتدای امسال تاکنون 21 میلیارد و 300 میلیون ریال انواع خدمات عمرانی به مددجویان زیر پوشش کمیته امداد این استان ارائه شده است.", "text":"فرید محبی روز دوشنبه در گفت و گو با خبرنگار ایرنا اظهار داشت: این تعداد در قالب 651 فعالیت عمرانی بوده و مهمترین آنها شامل خرید، ساخت و تعمیر مسکن در شهرها و روستاها، تکمیل واحدهای مسکونی نیمه ‌تمام و بهسازی سرویس ‌های بهداشتی است.وی افزود: یکی از مهمترین برنامه ‌های کمیته امداد امام خمینی (ره) کشور و کهگیلویه و بویراحمد ارائه خدمات عمرانی به مددجویان زیر پوشش و ساخت مسکن مناسب برای آنان است.مدیرکل کمیته امداد امام خمینی (ره) کهگیلویه و بویراحمد بیان کرد: رفع مشکل مسکن مددجویان زیر پوشش کمیته امداد سبب توانمندسازی و صیانت آنان در مقابل انواع آسیب‌ های اجتماعی می شود.محبی عنوان کرد: منابع مالی کمیته امداد امام خمینی (ره) کهگیلویه و بویراحمد برای تأمین مسکن مددجویان زیر پوشش این استان پاسخگو نیست.وی ابراز داشت: انتظار می رود که مردم کهگیلویه و بویراحمد و خیران بومی و غیربومی با کمک های نقدی خود کمیته امداد این استان را در زمینه خانه دار کردن مددجویان زیر پوشش یاری دهند.32 هزار خانوار با جمعیتی افزون بر 78 هزار نفر زیر پوشش کمیته امداد امام خمینی (ره) کهگیلویه و بویراحمد هستند که حدود 9 درصد جمعیت این استان را شامل می شود. 7535/1662            "}