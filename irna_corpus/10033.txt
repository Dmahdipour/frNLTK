{"onTitr":" در اتحادیه بین المللی ایسا    ","titr":" چهار تجربه موفق تامین اجتماعی ایران تقدیر شد","describe":" تهران- ایرنا- اتحادیه بین المللی تأمین اجتماعی (ایسا)، از 19 طرح شرکت کننده سازمان تامین اجتماعی ایران در این رقابت بین المللی، چهار طرح را شایسته اعطای تقدیرنامه و 15 طرح را واجد شرایط اعطای گواهینامه تایید تجربه موفق برگزید.", "text":"به گزارش ایرنا از اداره کل روابط عمومی سازمان تأمین اجتماعی، مراسم ویژه اعلام نتایج و اعطای جایزه طرح رقابت تجربیات موفق سازمان های عضو که مهمترین رویداد اجلاس منطقه ای تامین اجتماعی آسیا و اقیانوسیه در سال 2018 به شمار می رود، از ١٠ تا ١٢ مهر ماه در کوالالامپور مالزی در حال برگزاری است.در این نشست مقامات بلندپایه دولت مالزی، اتحادیه بین المللی تامین اجتماعی، سازمان تامین اجتماعی و نمایندگان سفارت جمهوری اسلامی ایران و نمایندگان بیش 100 هیات از 56 کشور در منطقه آسیا و اقیانوسیه حضور دارند.تقدیرنامه های طرح های برگزیده سازمان تامین اجتماعی، توسط دکتر بروئر رئیس اتحادیه بین المللی تامین اجتماعی به مهندس محسن سرخو عضو هیات مدیره سازمان تامین اجتماعی اعطا شد.طرح های چهارگانه سازمان تأمین اجتماعی که مورد تقدیر قرار گرفتند، شامل خدمات بیمه ای الکترونیک: کارآمدتر و اعتمادپذیرتر، پذیرش الکترونیکی بیماران: تلفنی، اینترنتی، نرم افزارهای تلفن همراه، کد دستوری USSD ، ارائه خدمات سیار تامین اجتماعی از طریق تلفن همراه و همچنین جایگزینی نسخ الکترونیک و حذف دفترچه های درمانی کاغذی هستند.در این رقابت، تعداد 76 طرح از 20 سازمان عضو مستقر در 15 کشور منطقه، به دبیرخانه ایسا ارسال و از منظر ارتباط موضوعی، قابلیت انطباق و رعایت شاخص های کمی و کیفی رهنمودهای ایسا و تنظیم طبق الگوی استاندارد پایگاه داده های ایسا مورد بررسی و داوری قرار گرفتند.طرح های شرکت کننده در این رقابت که مورد تایید و پذیرش مرکز تعالی ایسا و هیات داوری بین المللی واقع شدند، در سه سطح مختلف برای اعطای تقدیرنامه ویژه، تقدیرنامه و گواهینامه تایید تجربه موفق، طبقه بندی شدند.طرح های شایسته دریافت گواهینامه تایید تجربه موفق و دستاوردهای برجسته سازمان های تامین اجتماعی عضو ایسا در پایان دومین روز اجلاس منطقه ای تامین اجتماعی معرفی خواهد شد.تمام طرح ها در بانک اطلاعاتی و پایگاه داده های تجربیات موفق در سایت ایسا بارگذاری و با همه سازمان های عضو اتحادیه به اشتراک گذاشته خواهد شد.اجتمام* ٧٢6٨*1834            "}