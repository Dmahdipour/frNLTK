{"onTitr":" مدیرکل تبلیغات اسلامی زنجان:    ","titr":" مطالبه گری منطقی و مستند ضامن هویت رسانه ای است","describe":" زنجان - ایرنا - مدیرکل تبلیغات اسلامی استان زنجان گفت: اگر رسانه ها مطالبه گری منطقی، مستند و اخلاق مدارانه نداشته باشند، دیگر نمی شود عنوان رسانه به آنها اطلاق کرد.", "text":"حجت الاسلام مسعود صفی یاری روز پنجشنبه در سومین نمایشگاه مطبوعات و رسانه های استان زنجان با حضور در غرفه خبرگزاری جمهوری اسلامی (ایرنا) مرکز زنجان افزود: رسانه ها اگر به هر دلیل اسیر فضای محافظه کاری و خود سانسوری شوند، خاصیت و هویت رسانه ای خود را از دست می دهند.وی با بیان اینکه استان زنجان در حوزه فعالیت های رسانه ای توفیقات خوبی دارد، ادامه داد: البته برخی نقاط ضعف در حوزه ساختار، هم در شکل و هم در مدیریت رسانه ای در استان وجود دارد. حجت الاسلام صفی یاری اظهار داشت: اگر رسانه ها مسائل را رصد نکرده و بهنگام گوشزد نکنند، در نقاط ضعف در جا خواهیم زد.وی تصریح کرد: توقع از رسانه های استان حضور موثرتر در صحنه مدیریتی استان است به این معنا که مطالبه گری جدی تر و اساسی تری را در دستور کار خود داشته باشند. مدیرکل تبلیغات اسلامی استان زنجان خاطرنشان کرد: طبیعی است اگر مدیران و مسئولان وقتی مطالبه گری های جدی را ببینند دست به اقدام و مراقبتشان جدی تر می شود.به گزارش ایرنا سومین نمایشگاه مطبوعات و رسانه های استان همزمان با نهمین نمایشگاه سراسری کتاب زنجان از 9 تا 14 مهر در محل نمایشگاه بین المللی کاسپین این شهر در حال برگزاری است. در سومین نمایشگاه مطبوعات و رسانه های استان زنجان 35 رسانه حضور دارند.به گزارش ایرنا در زمان حاضر 69 نشریه و رسانه در استان زنجان دارای مجوز فعالیت هستند.3088/6085            "}