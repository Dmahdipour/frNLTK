{"onTitr":"","titr":" بیمارستان صحرایی در روستاهای محروم جهرم برپا شد","describe":" ایرنا- شیراز- یکصد نفر از بسیجیان جهرمی، در قالب رادوی جهادی سلامت در منطقۀ پشت پر و روستاهای محروم جرمشت و بهجان در بخش سیمکان شهرستان جهرم، بیمارستان صحرایی برپا ‌کردند.", "text":"فرمانده ناحیهٔ مقاومت سپاه بسیج جهرم شنبه در گفت و گو با ایرنا اعلام کرد:این بیمارستان در قالب اردوی جهادی سلامت جمعه 13 مهر برپا‌شد و در زمینه‌های ارتوپدی، اطفال، گوش ‌و حلق‌ و بینی، چشم‌ پزشکی، دندان‌ پزشکی، زنان، عفونی، داخلی، به مراجعان خدمات‌ رسانی کرد.سرهنگ غلامرضا توکل با بیان اینکه 17پزشک در این طرح شرکت کردند، ادامه داد: این بیمارستان صحرایی یک روزه با حضور 10پزشک متخصص، 7 پزشک عمومی، 40 کادر درمانی، آموزشی، مشاوره و 40 مأمور هماهنگی به همت گروه جهادی شهید نامجو از حوزۀ مقاومت بسیج شهری بقیة الله جهرم با همکاری نهادهای مختلف برپا ‌شد.وی بیان کرد: هفت ایستگاه شامل ایستگاه‌های آموزش درمان و پیشگیری، پایش، تریاژ، مشاوره، عمومی و ایستگاه تخصصی در این اردوی جهادی برپا شد و به حدود 2هزار نفر از مردم محروم این منطقه خدمات درمانی و مشاوره ارائه شد.شهرستان جهرم در فاصلهٔ 193 کیلومتری از جنوب شرق شیراز قرار دارد.9910 /1876            "}