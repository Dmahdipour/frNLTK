{"onTitr":"","titr":" 428 هزار کیلوگرم گوشت سفید در گچساران تولید شد","describe":" گچساران- ایرنا- مدیر جهاد کشاورزی گچساران گفت: 428 هزار گیلوگرم گوشت سفید امسال در این شهرستان تولید و روانه بازار مصرف شده است.", "text":"علی مرادی روز چهارشنبه در گفت و گو با ایرنا افزود: این میزان گوشت سفید در 10 واحد تولیدی فعال مرغ با ظرفیت 180 هزار قطعه و 2 واحد مرغداری نیمه فعال به ظرفیت 60 هزار در هر دوره سه ماهه پرورش تولید شد. وی بیان کرد: در این تعداد مرغداری فعال امسال 240 هزار قطعه جوجه ریزی انجام گرفت. مرادی اظهار داشت: با توجه به برنامه ریزی انجام شده در سالجاری هیچ گونه کمبود و محدودیت در توزیع مواد پروتئینی در این شهرستان وجود ندارد. وی ارتقاء شاخص‌های بهداشتی در واحدهای تولیدی را از عوامل مؤثر در افزایش میران جوجه ریزی دانست. رئیس جهاد کشاورزی گچساران گفت: 32 واحد مرغداری به ظرفیت 620 هزار قطعه در این شهرستان وجود دارد. وی ابراز کرد: از این تعداد مرغداری 20 واحد با ظرفیت 380 هزار قطعه راکد است. مرادی گفت: نبود نقدینگی و سرمایه در گردش و بی ثبات قیمت مهمترین مشکلات واحدهای مرغداری‌های راکد این شهرستان است. یک میلیون و 274 هزارو 890 کیلوگرم گوشت سفید سال گذشته در این شهرستان تولید و روانه بازار مصرف شد. این میزان گوشت سفید در 13 واحد تولیدی مرغ با ظرفیت 250 هزار قطعه در هر دوره سه ماهه پرورش تولید شد. ماهانه 700 تن تخم مرغ در 2 واحد مرغداری تخم گذار در این شهرستان تولید و وارد بازار می‌شود. سالانه 100 هزار تن محصول کشاورزی و دامی در گچساران تولید و روانه بازار مصرف می‌شود. شهرستان 120 هزار نفری گچساران در جنوب غربی کهگیلویه و بویراحمد قرار دارد.   2082/6110            "}