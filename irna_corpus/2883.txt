{"onTitr":" از سوی پلیس نروژ؛    ","titr":" پرونده ضاربان ناشر آیات شیطانی از بایگانی خارج شد","describe":" تهران - ایرنا - پلیس نروژ روز سه شنبه چند تبعه خارجی را به دلیل حمله به ناشر نروژی کتاب «آیات شیطانی» در سال 1993، متهم کرد.", "text":"به گزارش سه شنبه شب ایرنا به نقل از خبرگزاری فرانسه، این افراد که اکنون در نروژ نیستند، مظنون به قتل نافرجام در جریان حمله به «ویلیام نیگارد» نویسنده نسخه نروژی کتاب آیات شیطانی به شمار می روند. نیگارد در جریان حمله سال 1993 در اسلو، به شدت زخمی شد. هیچ کس در آن زمان در ارتباط با این حمله بازداشت نشد، اما پلیس این حمله را با انتشار نسخه نروژی کتاب سلمان رشد در سال 1989، مرتبط دانست.در همین حال، متهم شدن اتباع خارجی از سوی پلیس، مانع از اجرای قانون محدودیت 25 ساله برای بستن این پرونده می شود. کتاب آیات شیطانی از سوی شهروندی انگلیس به نام رشدی در سال 1988 منتشر شد و موجی از خشم و انزجار را در جهان اسلام به راه انداخت.امام خمینی (ره) بنیانگذار جمهوری اسلامی  در آن زمان حکم ارتداد رشدی را صادر کرد.شبد**اروپام**9109**1010            "}