{"onTitr":"","titr":" جشن عاطفه ها در پلدختر برگزارشد","describe":" خرم آباد - ایرنا- همزمان با سراسر کشور مرحله دوم جشن عاطفه ها روز چهارشنبه در مدارس پلدختر برگزار شد.", "text":"به گزارش خبرنگار ایرنا ، امام جمعه پلدختر در مراسم جشن عاطفه ها که به صورت نمادین در آموزشگاه شهید زینی وند شهر پلدختر برگزار شد، رفع مشکلات و نیازهای مادی دانش آموزان در جامعه اسلامی را از اهداف برگزاری جشن عاطفه ها دانست و گفت: ترویج فرهنگ احسان و نیکوکاری به نهادینه کردن این اخلاق حسنه در نوجوانان و جوانان کمک می کند.حجت الاسلام احمد علی حسین زاده آملی از خیرین و مردم نیکوکار خواست با حضور گسترده در جشن عاطفه ها به یاری دانش آموزان محروم بشتابند که این جشن یکی از سنت های حسنه دربین مردم مومن و مسلمان است.مدیر آموزش و پرورش پلدختر جشن عاطفه ها با هدف توسعه فرهنگ نیکوکاری در سطح جامعه و نهادینه کردن فرهنگ انفاق و احسان در بین دانش آموزان برگزار شد.رضا شاهمرادی افزود: این اقدام به منظور تامین نیازهای تحصیلی دانش آموران و ممانعت از ترک تحصیل آنها بر اثر فقر و نیاز مادی صورت گرفته تا عدالت اجتماعی در زمینه تعلیم و تربیت و کسب دانش برای همه دانش آموزان یکسان باشد.وی تصریح کرد: هیچ دانش آموزی نباید به واسطه مشکلات مادی خانواده قربانی بی سوادی و آسیب اجتماعی شود و دوران تحصیل نیز زمان نهادینه شدن این اخلاق حسنه اجتماعی در میان دانش آموزان و انتقال آن به خانواده ها است.مدیرآموزش و پرورش پلدختر گفت: آموزش و پرورش در مسیر فرهنگ سازی در زمینه احسان و نیکوکاری همراه و همکار کمیته امداد بوده و خواهد بود و در زمینه برپایی همچون جشن هایی از هیچ کوششی دریغ نمی کند.شاهمرادی خاطرنشان کرد: این جشن با همکاری کمیته امداد ، آموزش و پرورش ،سازمان دانش آموزی ، سازمان خیریه و مشارکت مردم نوعدوست و نیکوکار در سطح کشور برگزار می شود . شهرستان پلدختر در 120 کیلومتری جنوب غربی مرکز استان لرستان واقع شده است . 7272/6060            "}