{"onTitr":"","titr":" فاصله گرفتن از کتاب، از دلایل عقب افتادگی کشورها است","describe":" گرگان - ایرنا - فرماندار شهرستان آق قلا در شمال استان گلستان گفت: فاصله گرفتن از کتاب و فرهنگ مطالعه، از دلایل عقب افتادگی کشورها، عدم توسعه یافتگی و استقلال است.", "text":"به گزارش خبرنگار ایرنا امانگلدی ضمیر جمعه شب در حاشیه بازدید از دوازدهمین نمایشگاه کتاب گلستان در جمع خبرنگاران افزود: باید به کتاب به عنوان یک سرمایه و ثروت نگاه کرد که هر چه سرمایه گذاری در این حوزه بیشتر شود، بازخورد آن بیشتر خواهد شد.وی عنوان داشت: پایین بودن سطح سواد و مهارت زندگی، به دلیل نبود فرهنگ کتاب و کتابخوانی در جوامع مختلف به ویژه خانواده ها است، زیرا فرزندان از والدین خود الگوبرداری می کنند که فاصله گرفتن آنان از کتاب، سبب فاصله گرفتن کودکان و نوجوانان از این سرمایه و ثروت بزرگ خواهد شد.وی یادآور شد: فرهنگ مطالعه باعث کاهش آسیب های اجتماعی در جامعه به ویژه در خانواده و قشر جوان خواهد شد.ضمیر گفت: برگزاری نمایشگاه های کتاب فرصت مناسبی برای ترویج فرهنگ مطالعه و اطلاع رسانی از فواید کتاب و کتابخوانی است.فرماندار آق قلا با انتقاد از خالی بودن اکثر غرفه ها و شلوغ بودن غرفه های کمک آموزشی، اضافه کرد: باید رویکردها برای حضور ناشران در نمایشگاه ها تغییر کند و براساس نیازهای جامعه، بتوانیم حضور مخاطبین را در نمایشگاه ها بیش از گذشته داشته باشیم.وی تصریح کرد: برگزاری نمایشگاه کتاب در هر استان، فرصتی برای توسعه استان در بخش های مختلف است که مسئولان و متولیان امر باید برای کسب نتایج مطلوب از برپایی نمایشگاه ها برنامه ریزی و هدف داشته باشند.وی یادآور شد: برای این مهم باید فرهنگ سازی را از دورن خانواده ها، مدارس و سطوح مختلف جامعه آغاز کنیم.فرماندار آق قلا بابیان اینکه با حذف خریدهای غیرضرور از سبد خانوار، می توان کتاب را جایگزین نمود، خواستار نقش بیشتر رسانه های ارتباط جمعی برای توسعه فرهنگ کتاب و مطالعه در جامعه شد.دوازدهمین نمایشگاه کتاب گلستان با حضور 466 ناشر داخلی از 18 تا 23 مهر در محل نمایشگاه بین المللی استان واقع در کیلومتر 5 جاده گرگان - آق قلا دایر است.3014/1860            "}