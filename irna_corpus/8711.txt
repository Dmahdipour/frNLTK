{"onTitr":"","titr":" سارقان طلای کودکان در قم دستگیر شدند","describe":" قم - ایرنا - رئیس پلیس آگاهی فرماندهی انتظامی قم از دستگیری 2 سارق طلای کودکان در این استان خبر داد و گفت: در این رابطه چهار فقره سرقت کشف شد.", "text":"به گزارش ایرنا از پایگاه خبری پلیس، سرهنگ احمد کرمی روز پنجشنبه در گفت و گویی اظهار داشت: در پی شکایت شهروندان مبنی بر سرقت طلای کودکان خود توسط سرنشینان یک دستگاه خودرو پراید، پرونده ویژه ای در پلیس آگاهی استان تشکیل شد.وی ادامه داد: با تلاش کارآگاهان و انجام اقدام های پلیسی، خودرو موصوف شناسایی شد و 2 تن در این رابطه دستگیر شدند.وی افزود: متهمان در تحقیقات صورت گرفته با اذعان به جرم خود، اعتیادشان را عامل اصلی آن دانسته و با توجه به مستندات موجود به چهار فقره سرقت طلای کودکان و 2 فقره سرقت خودرو اعتراف کردند.کرمی گفت: سرانجام این افراد به همراه پرونده برای انجام مراحل قانونی تحویل مرجع قضایی استان و در نهایت روانه زندان شدند.وی در پایان به همشهریان توصیه کرد: هنگامی که کودکانتان در سطح شهر آمد و شد و یا بازی می کنند، زیورآلات آنها را در منزل نگه داشته و فرزندانتان را همراه با زیورآلات گرانبها در کوچه و خیابان رها نکنید.** اعتراف سارق ساختمان های نیمه کاره به 18 فقره سرقت در قمرئیس پلیس آگاهی فرماندهی انتظامی استان همچنین از دستگیری یک سارق ساختمان های نیمه کاره و اعتراف متهم به 18 فقره سرقت در قم خبر داد. کرمی گفت: در پی سرقت از یک ساختمان نیمه کاره و تماس مالباخته با مرکز فوریت های پلیسی 110 قم، دستگیری سارق در دستور کار ماموران قرار گرفت.به گفته وی، با انجام تحقیقات لازم و اقدام های پلیسی، متهم توسط ماموران انتظامی استان شناسایی، دستگیر و در ادامه برای انجام تحقیقات تکمیلی به پلیس آگاهی منتقل شد.کرمی با اشاره به اعتراف متهم به 18 فقره سرقت از ساختمان های نیمه کاره در قم، افزود: در نهایت نامبرده پس از تشکیل پرونده برای انجام مراحل قانونی تحویل مراجع قضایی استان شد.رئیس پلیس آگاهی استان قم بر ضرورت استفاده از دوربین و همچنین نگهبان برای ساختمان های در حال ساخت تاکید کرد.** اجرای طرح امنیت اجتماعی در قمفرمانده انتظامی شهرستان قم نیز گفت: با اجرای طرح امنیت اجتماعی در حوزه استحفاظی کلانتری های 18 و 20 قم، 9 خرده فروش مواد مخدر و هفت سارق دستگیر شدند. سرهنگ مرادحسین جعفریان افزود: طرح امنیت اجتماعی با هدف ارتقا و افزایش انضباط و امنیت اجتماعی، پاکسازی نقاط آلوده و کسب رضایتمندی شهروندان در حوزه استحفاظی کلانتری های 18 و 20 با نظارت جانشین فرمانده انتظامی استان و حضور نیروهای عملیاتی پلیس های تخصصی مواد مخدر، امنیت عمومی و آگاهی به مرحله اجرا در آمد.وی اضافه کرد: در این رابطه با اخذ دستور از مقام قضایی استان ماموران وارد عمل شده و 9 خرده فروش مواد مخدر و هفت سارق را دستگیر کردند.جعفریان افزود: در این طرح مقادیری مواد افیونی، یک کارگاه تولید غیر قانونی قیر به ارزش پنج میلیارد ریال و 10 هزار و 740 نخ سیگار قاچاق کشف شد و 24 معتاد و سه تن از اراذل و اوباش دستگیر شدند و چهار دستگاه خودرو و 12 دستگاه موتورسیکلت توقیف شد.1175 /            "}