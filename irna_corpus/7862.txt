{"onTitr":"","titr":" کارشناس هواشناسی قزوین: بادهای شدید و کاهش دما در راه است","describe":" قزوین - ایرنا - کارشناس اداره کل هواشناسی قزوین گفت: از عصر امروز جمعه تا یکشنبه وزش نسبتا شدید بادهای شمالی و کاهش محسوس دما به همراه بارش های پراکنده پدیده غالب جوی استان را تشکیل می دهد.", "text":"مریم  بهروزی شامگاه جمعه در گفت و گو با خبرنگار ایرنا افزود: هوای صاف تا کمی ابری به همراه وزش بادهای لحظه ای پدیده غالب جوی امروز در استان را تشکیل داده است اما از عصر شاهد افزایش ابر و شدت بیشتر وزش باد بوده ایم.این کارشناس هواشناسی استان قزوین گفت: از امشب تا 2 روز آینده بویژه برای یکشنبه بارش های رگباری و رعد و برق دور از انتظار نیست.وی با بیان اینکه تا روز یکشنبه شاهد کاهش محسوس دمای هوا در استان خواهیم بود،افزود: بر این اساس پیش بینی می شود دما در قزوین به 6 درجه سانتیگراد نیز کاهش یابد که این میزان برای شهرستان آوج تا 2 درجه بالای صفر نیز برآورد می شود.بهروزی یادآور شد: اظهار داشت: دمای هوای قزوین در روز جاری بین 10 تا 26 درجه بالای صفر در نوسان است.وضعیت جوی استان قزوین را 10 ایستگاه سینوپتیک اصلی و تکمیلی، پنج ایستگاه اقلیم شناسی، 33 ایستگاه باران سنجی مکانیکی، 9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.3013            "}