{"onTitr":" همزمان با سراسر کشور؛    ","titr":" طرح آمارگیری از ویژگی مسکن  روستایی چهارمحال وبختیاری اجرا می شود","describe":" شهرکرد- ایرنا- مدیرکل بنیاد مسکن انقلاب اسلامی چهارمحال وبختیاری از اجرای طرح آمارگیری از ویژگی مسکن روستایی از 21 مهرماه سال جاری به مدت یکماه در190 روستای منتخب این استان همزمان با سراسر کشور خبر داد.", "text":"سهراب رئیسی روز دوشنبه در جمع خبرنگاران اظهار داشت: در این طرح ملی، تعداد 4 هزار و 834 واحد مسکونی روستایی در کشور بصورت پایلوت از نظر مقاومت، استقامت، نحوه دریافت تسهیلات بانکی و بهینه سازی آمارگیری و دسته بندی خواهد شد.وی همکاری و مشارکت دهیاری ها و اعضای شورای اسلامی روستایی را در اجرای دقیق و درست این آمارگیری تاثیرگذار دانست و گفت: امید است با مشارکت مردم در روستاهای هدف، طرح آمارگیری به نتیجه مطلوب برسد.مدیرکل بنیاد مسکن انقلاب اسلامی چهارمحال و بختیاری، تعداد روستاهای بالای 20 خانوار استان را 563 روستا ذکر کرد و تاکید کرد: بیش از 83 هزار و320 خانوار در روستاهای زیرپوشش این بنیاد قرار دارند.رییسی، تعداد روستاهای در معرض حوادث طبیعی استان را 36 روستا اعلام کرد و افزود: این روستاها در معرض خطر رانش زمین، سیل و زلزله قرار دارند.بگفته وی، هم اینک مراحل جابه جایی و در جاسازی روستاهای &#39;لندی&#39; از توابع شهرستان اردل، &#39;سرتنگ محمودی&#39; از شهرستان کیار و &#39;چول&#39; از شهرستان کوهرنگ در حال اجراست.رئیسی با اشاره به مقاوم سازی 50 درصد از خانه های روستایی استان افزود: مابقی واحدهای مسکونی تا پایان برنامه ششم توسعه مقاوم سازی می شود. به گزارش ایرنا، حدود 400 هزار نفر از جمعیت 940 هزار نفری چهارمحال و بختیاری در830 روستا و آبادی سکونت دارند.6199/6021            "}