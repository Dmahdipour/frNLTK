{"onTitr":"","titr":" بهای بنزین در ژاپن به بالاترین حد در چهار سال گذشته رسید","describe":" پکن- ایرنا- بهای بنزین در ژاپن به علت افزایش هزینه نفت خام و همچنین ترس از تحریم نفتی ایران، برای پنجمین هفته پیاپی در جایگاه های سوخت این کشور افزایش یافت و به بالاترین حد در چهار سال گذشته رسید.", "text":"به گزارش ایرنا مرکز اطلاعات نفت ژاپن روز پنجشنبه اعلام کرد میانگین بهای خرده فروشی بنزین معمولی در حال حاضر برای هر لیتر 155.2 ین (1.36 دلار) است که بالاترین میزان در حدود چهار سال گذشته بوده است.آنطور که 'ان.اچ.کی' گزارش کرده است ترس پالایشگاه های نفتی ژاپن از تحریم نفت ایران و همچنین کاهش ارزش ین، پول ملی ژاپن باعث افزایش هزینه های واردات بنزین شده است.شماری از شرکت های ژاپنی به دلیل ترس از تحریم نفتی ایران در حال مذاکره با آمریکا برای معافیت از تحریم نفتی هستند.در همین حال وزارت اقتصاد و تجارت ژاپن سه روز پیش اعلام کرد واردات نفت ژاپن از ایران، علیرغم تحریم نفتی تهران توسط آمریکا، برای پنجمین ماه متوالی افزایش یافته است به طوری که در ماه آگوست (10 مرداد تا 10 شهریور) نسبت به مدت مشابه سال گذشته 65 درصد افزایش یافته است.بر اساس آمارهای وزارت اقتصاد و تجارت ژاپن، در ماه آگوست این کشور در مجموع سه میلیون و 390 هزار بشکه برابر با روزانه 177 هزار و 500 بشکه نفت خام از ایران وارد کرده است.ژاپن پیشتر از آمریکا خواسته بود با توجه به نیاز پالایشگاه های این کشور به نفت ایران، توکیو را از تحریم های نفتی تهران معاف کند.مقامات آمریکایی بعد از خروج این کشور از برجام اعلام کردند خریداران نفت خام ایران باید تا چهارم نوامبر (13 آبان 1397) واردات نفتی خود از ایران را پایان دهند، در غیر این صورت مشمول تحریم ثانویه آمریکا خواهند شد.تحریم های ثانویه آمریکا علیه طرف های خریدار نفت خام از ایران که مغایر قوانین تجارت بین المللی است، موجب واکنش منفی کشورهای مختلف شده به طوری که تعدادی از این کشورها در صدد مستثنی شدن خود هستند و برخی از کشورها نیز اعلام کرده اند که آن را اجرا نخواهند کرد.نفت ایران 5.5 درصد کل واردات نفت ژاپن را تشکیل می دهد دولت ژاپن از دولت ایالات متحده آمریکا خواسته است که این کشور را از این تحریم مستثنی کند و استدلال کرده است که به تضمین تنوع تامین نفت خام نیاز دارد.ایالات متحده آمریکا این درخواست ژاپن را تا کنون رد کرده است اما توکیو می گوید به مذاکرات با آمریکا تا حصول نتیجه همچنان ادامه خواهد داد.با این حال گزارش ها حاکی از عدم تمایل عربستان سعودی به افزایش نفت اشاره می کنند کشوری که آمریکا امیدوار است بتواند کسری نفت ایران را در بازار جبران کند همین موضوع باعث شده است کارشناسان، طرح تحریم نفتی ایران توسط آمریکا را شکست خورده پیش بینی کنند.**آساق**1904**            "}