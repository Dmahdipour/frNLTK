{"onTitr":"","titr":" کودکان قصرشیرینی روز جهانی کودک را جشن گرفتند","describe":" قصرشیرین - ایرنا - همزمان با فرا رسیدن 16 مهر روز جهانی کودک، شماری از کودکان مراکز پیش دبستانی شهرستان قصرشیرین با حضور در محل کانون پرورش فکری کودکان و نوجوانان، این روز را جشن گرفتند.", "text":"به گزارش خبرنگار ایرنا، این آئین با عنوان کودکان عاشورایی از سوی کانون پرورش فکری کودکان و نوجوانان و با همکاری آموزش و پرورش و شبکه بهداشت و درمان روز دوشنبه با حضور جمعی از کودکان رده سنی پنج تا هفت سال پیش دبستانی برگزار شد. مدیر کانون پرورش فکری کودکان و نوجوانان قصرشیرین هدف از برگزاری این آئین را بزرگداشت روز جهانی کودک، اجرای برنامه های شاد و مفرح، فعالیت های آموزشی، فرهنگی و هنری بیان کرد.مهناز افشاری افزود: در این هفته با دعوت از کارشناسان پلیس راهور، بهداشت، محیط زیست و  میراث فرهنگی تلاش شد در خصوص فعالیت های خود اطلاعات و آموزش های لازم را به کودکان ارائه دهند.وی اظهار داشت: ترویج فرهنگ شادی و بازی در بین کودکان، اجرای مسابقات فرهنگی و اهدای جوایز، توزیع دفترک های آموزشی در خصوص روز جهانی کودک و دلجویی از خانواده شهدای کودک و همچنین کودکان بیمار از برنامه هایی است که در هفته ملی کودک برگزار می شود. وی بیان کرد: اجرای اینگونه برنامه ها در مناسبت های ملی باعث ایجاد نشاط و شادابی در بین کودکان و همچنین تقویت روحیه آنان می شود.وی ادامه داد: کانون پرورش فکری کوکان و نوجوانان قصرشیرین، 2 هزار و 60 کودک رده سنی شش تا 15 سال را به عضویت دارد که در این مرکز 11 هزار و 857 جلد کتاب نیز موجود است.در حاشیه این برنامه، طومار نقاشی کودکان با موضوع عاشورا و همچنین نمایشگاهی از دست سازه های کودکان در ایام تابستان برپا شده است.در این برنامه ضمن اجرای مسابقه های فرهنگی، شعر خوانی و داستان سرایی، کودکان شرکت کننده با در دست داشتن بادکنک و پرچم سه رنگ و زیبای جمهوری اسلامی ایران، شعارهایی در زمینه روز جهانی کودک سر دادند و با خواندن اشعاری زیبا این روز بزرگ را گرامی داشتند.قصرشیرین در غرب استان کرمانشاه بیش از 27 هزار تن جمعیت دارد.7079/3012/3033            "}