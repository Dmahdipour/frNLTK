{"onTitr":"","titr":" طرح تفکیک زباله در خلخال اجرا می شود","describe":" اردبیل - ایرنا - شهردار خلخال گفت: طرح تفکیک زباله در مبداء با هدف حل ریشه ای معضل زباله های شهری با همکاری سرمایه گذار بخش خصوصی در این شهر اجرا می شود.", "text":"به گزارش ایرنا ، فاطمه جوادی روز چهارشنبه در جلسه کارگروه مدیریت پسماند افزود: اجرای این طرح بصورت آزمایشی در سطح محدودی از مناطق شهری از سوی سرمایه گذار طرح آغاز شده و نتایج آن نیز مثبت بوده است.وی گفت: تفکیک و جمع آوری زباله های خشک و تحویل آن به سرمایه گذار طرح از سوی خانوارها برای تبدیل زیاله ها به کود کمپوس و ارائه مشوق های لازم از جمله تامین هزینه سفرهای زیارتی ، سیاحتی ، بیمه حوادث ، سرقت و آتش سوزی واحدهای مسکونی ، ارائه بسته های مواد بهداشتی شوینده و مواد غذایی به خانواده هایی که بیشترین سطح همکاری را در تحویل زباله های خشک دارند، از سوی مجری طرح به خانوارهای همکار از اهداف طرح تفکیک زباله در مبدا در این شهر است.وی بیان کرد: از 60 تن زباله تولیدی روزانه در شهر خلخال چهار تن زباله خشک مورد نیاز سرمایه گذار جمع آوری زباله های خشک است که در صورت تامین این مقدار زباله موفقیت طرح تضمین خواهد شد.جوادی اظهار داشت: علاوه بر تحویل نایلکس های جداگانه برای جمع آوری زباله های تر و خشک از سوی مجری بخش خصوصی طرح به مردم، شهرداری نیز اقدام به جانمایی ظروف جمع آوری زیاله تر و خشک در معابر عمومی خواهد کرد.او گفت: با توجه به بی نتیجه بودن اقدامات صورت گرفته برای راه اندازی سایت جدید جمع آوری و دفن زباله های شهر ، شهرداری طرح ساماندهی زباله ها در سایت قدیمی منطقه کرنو را در دستور کار خود قرار داده و تلاش می کند با تحویل زباله های خشک به بخش خصوصی ضمن تلاش برای ایجاد اشتغال برای تعدادی از بیکاران مشکل دفن زباله های تر را با ایجاد چاه های جذب شیرابه زباله و پوشش مناسب زباله های جمع آوری شده روزانه حل کند.فرماندار خلخال نیز در  این جلسه اجرای موفق این طرح را نیازمند همکاری مسئولان دستگاه های اجرایی عضو کارگروه مدیریت پسماند ، بخشداران ، دهیاران ، اتاق اصناف ، سمن ها و تشکل های غیردولتی مردم نهاد و اطلاع رسانی مناسب از سوی خبرنگاران رسانه های جمعی دانست.او افزود: خلخال بلحاظ برخورداری از فرهنگ مشارکت در جامعه به عنوان پایلوت اجرای طرح تفکیک زباله ها در مبداء در استان اردبیل انتخاب شده و انتظار می رود با اجرای این طرح بخشی از معضل دفن زباله ها در شهر و روستاهای همجوار و  پراکندگی زباله در طبیعت و محیط زیست برطرف شود.خلخال در جنوب اردبیل قرار دارد.7119/6018            "}