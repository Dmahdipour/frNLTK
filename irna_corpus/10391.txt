{"onTitr":" اردکانیان در گفت و گو با ایرنا؛    ","titr":" وزارت نیرو مصمم به افزایش تعاملات علمی با دانشگاه ها است","describe":" تهران - ایرنا - وزیر نیرو با بیان اینکه مصمم به افزایش تعاملات علمی با دانشگاه های کشور هستیم، گفت: وزارت نیرو همکاری های گسترده ای با مراکز علمی دارد و امیدوارم شاهد توسعه هر چه بیشتر این تعاملات و مراودت های ارزشمند باشیم.", "text":"رضا اردکانیان روز چهارشنبه در گفت و گو با خبرنگار گروه دانشگاه ایرنا اظهار داشت: وزارت نیرو در بخش آب، موسسه تحقیقات آب و در بخش برق و انرژی دارای پژوهشگاه نیرو است که هر دو آنها جزء موسسه های با قدمت کشور بشمار می روند.وی با تاکید بر اینکه این پژوهشگاه ها به لحاظ تجهیزات، امکانات و منابع انسانی جزء موسسه های به نسبت ثروتمند کشور محسوب می شوند، گفت: این موسسه ها با شرکت های دانش بنیان همکاری های مناسب و مطلوبی دارند.وزیر نیرو افزود: به لحاظ رویکرد توجه بیشتر به مدیریت مصرف و تقاضا، پیش از این مذاکراتی با معاون علمی و فناوری نهاد ریاست جمهوری برگزار شد تا در آینده نزدیک، سمینار، همایش، نمایشگاه و هر فرصت دیگری برای اجتماع شرکت های دانش بنیان علاقمند با صنعت آب و برق تدارک دیده شود.وی ادامه داد: وزارت نیرو سعی دارد در این دیدارها، درخواست هایش را که عمدتا معطوف به مصرف صحیح آب و برق است را مطرح کند و به طور حتم از روش هایی که می توانند با کمک فناوری های موجود ما را یاری کنند؛ استقبال خواهیم کرد.اردکانیان خاطرنشان کرد: امیدواریم با علاقمندی هایی که در نیروهای جوان و متخصص کشور وجود دارد؛ وزارت نیرو بتواند یک شکل سیستماتیک برای همکاری با شرکت های دانش بنیان داشته باشد.وی تصریح کرد: خوشبختانه در این راستا با وزارت علوم، تحقیقات و فناوری نیز همکاری های ارزشمندی شکل گرفته است به گونه ای که مجتمع های آموزشی و پژوهشی وزارت نیرو از جمله این اقدامات است.وزیر نیرو اظهار داشت: وزیر علوم، تحقیقات و فناوری نیز عضو هیات امنای این مجتمع های آموزشی و پژوهشی وزارت نیرو است که به طور معمول نمایندگان وزارت علوم در جلسات یادشده شرکت می کنند.وی گفت: وزارت نیرو از دستگاه های پیشتازی است که از نخستین سال های پس از پیروزی انقلاب اسلامی نسبت به مشارکت فعال بخش دانشگاهی کشور اقدام کرده است.اردکانیان ادامه داد: ستاد سازندگی و آموزش با مشارکت اساتید دانشگاه در دوران وزارت شهید عباسپور که عضو هیات علمی دانشگاه صنعتی شریف بود، در وزارت نیرو تشکیل شد که هم اکنون به عنوان معاونت منابع انسانی و تحقیقات شناخته می شود.وی خاطرنشان کرد: همکاری وزارت نیرو با دانشگاه های کشور روبه جلو است اما این به معنای آن نیست که دیگر جای بهبود هر چه بیشتر ندارد و ان شاء الله اگر فرصتی باشد سعی در توسعه آن خواهیم داشت. 9187** 1200            "}