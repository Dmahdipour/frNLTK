{"onTitr":"","titr":" 89 خدمت الکترونیک جدید قوه قضاییه رونمایی می شود","describe":" تهران- ایرنا- دبیر ستاد هفته خدمات الکترونیک قضایی با تشریح برنامه های هفته خدمات الکترونیک قضایی از رونمایی 89 عنوان خدمات جدید در این مراکز در هفته آینده خبر داد.", "text":"به گزارش خبرنگار قضایی ایرنا، محمدرضا دشتی اردکانی روز سه شنبه در نشست خبری هفته خدمات الکترونیک قضایی گفت: از 21 تا 26 مهر هفته خدمات الکترونیک قضایی در سراسر کشور برگزار می شود.وی افزود: روز شنبه نخستین اجلاس سراسری خدمات الکترونیک قوه قضاییه در سالن اجلاس سران برگزار می شود و بسته های جدید خدمات الکترونیک قضایی رونمایی خواهد شد. روز یکشنبه به عنوان روز خدمات الکترونیک قضایی، طرح توسعه زیرساخت این خدمات با همکاری بخش خصوصی آغاز می شود.دشتی اردکانی همچنین گفت: در سومین روز از این هفته به موضوع ابلاغ الکترونیک می‌پردازیم که از جمله آنها می‌توان به طرح آگهی الکترونیکی در دادگستری تهران اشاره کرد که در این روز رونمایی خواهد شد.وی اضافه کرد: همایش سراسری دفاتر الکترونیک قضایی نیز در روزهای چهارشنبه و پنجشنبه در مشهد مقدس برگزار می شود.دشتی اردکانی درباره بسته های جدیدی که قرار است در اولین روز هفته خدمات الکترونیک قضایی رونمایی شود، گفت: این بسته‌ها شامل دعاوی طاری، دعاوی تقابل ورود ثالث، فرجام خواهی، اعتراض ثالث، اعتراض به قرار دادسراست که این ۸۹ خدمت ۹۵ درصد شکایتهای کل کشور را در بر می گیرد.دشتی اردکانی اضافه کرد: از هفته پایانی مهر خدمات قضایی فقط در دفاتر خدمات الکترونیک انجام می شود و مردم نمی توانند در دادگستری دادخواست ارائه کنند.* تاسیس ۱۵۰۰ دفتر خدمات الکترونیک قضایی تا پایان سالدشتی اردکانی گفت: اکنون ۴۸۹ دفتر خدمات الکترونیک قضایی در کشور فعالیت دارد که تا پایان سال دو هزار دفتر خواهیم داشت.وی درباره ابلاغ الکترونیکی گفت: تعداد ابلاغیه های الکترونیکی در ۶ ماه اول امسال ۲۳ میلیون و ۷۴۰ هزار و ۷۶۲ مورد بوده است. ۱۵ میلیون و ۹۸۴ هزار و ۱۸۹۸ ابلاغ به صورت الکترونیکی انجام شده و به عبارت دیگر ۶۷ درصد از ابلاغیه ها به صورت الکترونیکی ارسال شده است.وی از مزایای ابلاغ الکترونیکی به مواردی مانند صرفه جویی در وقت، امنیت اطلاعات و کاهش رفت و آمد و اطلاع رسانی به موقع اشاره کرد و گفت: کسانی که برای طرح شکایت یا دادخواست دسترسی به اینترنت ندارند، می توانند به دفاتر خدمات الکترونیک قضایی مراجعه کنند.وی افزود: دفاتر خدمات الکترونیک سیار قضایی در سراسر کشور پیش بینی شده است.دشتی اردکانی افزود: تحقیقاتی درباره میزان رضایت مردم از خدمات الکترونیک قضایی انجام شده که آمار این تحقیقات نشانگر رضایتمندی مردم است و ارائه این خدمات باعث خلوت شدن محاکم و دادسراها شده است.وی دسترسی آسان به دفاتر خدمات الکترونیک قضایی را از دیگر ویژگی های این خدمات دانست و گفت: مردم ضمن مراجعه به دادگستری های متوجه شده اند که راه ورود به مجتمع های قضایی از طریق این دفاتر است و در برخی از محاکم نیز دفاتر خدمات را مستقر کرده ایم تا مردم با مشکلی رو به رو نشوند.* صرفه جویی ارزی با تولید پابند الکترونیکی دشتی اردکانی درباره پابندهای الکترونیکی گفت: این پابندها با همکاری شرکت حامی و سازمان زندان ها و مشارکت دانشگاه علم و صنعت تولید می شود که قیمت آن دو میلیون و 200 هزار تومان است در حالی که قیمت این پابندها در خارج از کشور دو هزار و 700 تا سه هزار یورو است.وی افزود: هر زندانی که از این پابندها استفاده می کند هزینه آن را به صورت ودیعه پرداخت می کند. در یک سال گذشته طرح پابند الکترونیکی در استان های تهران و یزد اجرا شده و در استان قزوین نیز انجام می شود و تاکنون 170 زندانی از این پابندها استفاده کرده و 70 نفر نیز از زندانیان پس از استفاده از این پابندها آزاد شده اند.رئیس کانون دفاتر خدمات الکترونیک قضایی کشور افزود: این پابندها در محدوده ای که قاضی دادگاه صلاح بداند، استفاده می شود و کسانی که مرتکب جرم تعزیری درجه پنج تا هشت شده باشند و سابقه کیفری موثر نیز نداشته باشند به شرط جبران ضرر و زیان های وارده به شاکی می توانند از پابند الکترونیکی استفاده کنند. جرم تعزیری درجه پنج شامل جرائمی است که مجازات آن حبس دو تا پنج سال یا جزای نقدی بیش از هشت میلیون تومان تا 18 میلیون تومان و جرم تعزیری درجه هشت شامل حبس تا سه ماه یا جزای نقدی تا یک میلیون تومان یا شلاق تا 10ضربه است.وی افزود: طبق ماده 553 قانون آیین دادرسی کیفری هر یک از مجرمان می توانند تقاضای خود را به زندان ارائه کنند و رئیس زندان نیز آن تقاضا را به دادگاه ارسال می کند.* دفاتر خدمات الکترونیک قضایی بازرسی می شونددشتی اردکانی در پاسخ به خبرنگاری درباره وضعیت رسیدگی در دفاتر خدمات الکترونیک قضایی گفت: اداره کل خدمات الکترونیک قضایی در تمام کشور بازرسی هایی را از این دفاتر انجام می دهند و کانون خدمات الکترونیک قضایی نیز در هفت استان از این دفاتر بازدید کرده اند.وی افزود: تاکنون دفاتر مستقر در استان های تهران، خراسان رضوی، البرز و کردستان بازرسی شده و مشکلات به دادگاه بدوی این دفاتر ارائه شده است. دشتی اردکانی تاکید کرد: بیشتر شکایتهای مطرح شده در این زمینه مربوط به مسائل شکلی است و مسائلی مانند هزینه های دادرسی و حق الزحمه دفاتر به صورت مکانیزه پرداخت می شود و کسی وجهی به دفاتر پرداخت نمی کند.وی افزود: کسانی که از عملکرد دفاتر شکایت داشته باشند می توانند به درگاه خدمات الکترونیک قضایی به نشانی http://www.adliran.ir/ یا به مراکز دادگستری استان ها مراجعه کنند یا با مرکز رسیدگی به شکایات ادارات کل خدمات قضایی 63977 تماس بگیرند.* انتخابات الکترونیکی برای اولین بار انجام شد دشتی اردکانی درباره فعالیت های کانون دفاتر خدمات الکترونیک قضایی کشور گفت: این کانون دارای هفت عضو است که دو نفر از این افراد از سوی مدیران دفاتر سراسر کشور انتخاب می شوند و برای اولین بار انتخابات به صورت الکترونیکی در سراسر کشور برگزار شد. وی افزود: این دو نفر به اضافه انتخاب پنج نفر از سوی حجت الاسلام حمید شهریاری رئیس مرکز آمار و فناوری اطلاعات قوه قضاییه منصوب می شوند.* فراخوان ثبت نام دفاتر الکترونیک قضاییرئیس کانون سردفتران و دفتریاران گفت: از 23 مهر تا دهم آبان ماه ثبت نام دفاتر الکترونیک قضایی در مراکز استان ها و تهران انجام می شود و کسانی که دارای مدرک کارشناسی حقوق با حداقل پنج سال سابقه کار در مدیریت های حقوقی و بخش های حقوقی باشند و بر فناوری های اطلاعاتی نیز تسلط داشته باشند، می توانند در این فراخوان ثبت نام کنند.وی از جذب هزار و 500 نفر در آزمون امسال خبر داد و گفت: متقاضیان برای کسب اطلاعات بیشتر به سایت روزنامه رسمی مراجعه کنند.اجتمام * 1003 * 3063            "}