{"onTitr":"","titr":" قاچاقچیان باتری در بندرعباس 750میلیارد ریال جریمه شدند","describe":" بندرعباس- ایرنا- رییس کل دادگستری هرمزگان گفت: براساس رأی صادر شده برای پرونده 68 کانتینر باتری قاچاق در استان، متهمان این پرونده به پرداخت 750میلیارد ریال جریمه و زندان محکوم شدند.", "text":"به گزارش ایرنا، حجت الاسلام محمد صادق اکبری عصر شنبه در جمع خبرنگاران اظهار داشت: پرونده 68 کانتینر باتری قاچاق از جمله پرونده های مهم فسادی اقتصادی در هرمزگان بود که  رأی آن از سوی شعبه دادگاه انقلاب بندرعباس صادر شده است.وی با اشاره به محکومیت 9 متهم در این پرونده، خاطرنشان کرد: بر اساس دادنامه صادره از دادگاه انقلاب بندرعباس متهمان این پرونده فساد اقتصادی در مجموع به  تحمل 2 سال و شش ماه حبس  تعزیری و پرداخت 750میلیارد ریال  جزای نقدی محکوم شدند.رئیس کل دادگستری تصریح کرد: متهمان ردیف های اول تا چهارم با توجه به میزان و  تکرار قاچاق به عنوان مجازات تکمیلی به محرومیت از تأسیس شرکت ، عضویت در هیأت مدیره، مدیر عاملی، دریافت کارت بازرگانی و همچنین فعالیت در امر کارگزاری و ترخیص کاری امور گمرکی محکوم شدند.7198/2094            "}