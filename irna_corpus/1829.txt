{"onTitr":" سازمان خصوصی سازی:    ","titr":" ثبت نام جدید سهام عدالت صحت ندارد","describe":" تهران- ایرنا- سازمان خصوصی سازی شایعات منتشر شده در فضای مجازی درخصوص ثبت نام جدید سهام عدالت را رد و اعلام کرد: این سازمان هیچ برنامه ای برای ثبت نام جدید از متقاضیان سهام عدالت ندارد.", "text":"به گزارش روز چهارشنبه ایرنا از سازمان خصوصی سازی، به دنبال انتشار خبرهایی در فضای مجازی با این عنوان که «خبر فوری: کسانی که سهام عدالت ثبت نام نکرده اند یا به دلایلی سهام خود را دریافت نکرده اند جهت دریافت کد سهام و ثبت نام به لینک سهام مراجعه کنند»، سازمان خصوصی سازی تاکید کرد: این سازمان هیچگونه برنامه و مجوز قانونی برای ثبت نام جدید از افراد برای دریافت سهام عدالت ندارد و مخاطبان باید مراقب سوءاستفاده افراد سودجو در این رابطه باشند.بر این اساس مشمولان سهام عدالت و سایر افراد باید ضمن توجه به هشدارها برای آگاهی از خبرهای مربوط به سهام عدالت، تنها به مصاحبه رئیس کل سازمان خصوصی‌سازی و مدیران ارشد این سازمان یا به سامانه رسمی این سهام به نشانی www.samanese.ir توجه و مراجعه کنند.به گزارش ایرنا، تاکنون نزدیک به 38 میلیون و 800 هزار نفر سهام عدالت خود را به طور کامل دریافت کرده اند و سود اختصاص یافته به این دسته از مشمولان مبلغ حدود سه هزار و 200 میلیارد تومان بوده است.اقتصام**9132*2025            "}