{"onTitr":"","titr":" نماینده ولی فقیه مظهر همبستگی اقوام مختلف جامعه است","describe":" ایلام - ایرنا - استاندار ایلام گفت: برنامه ریزی آیین تکریم و استقبال از نماینده محترم ولی فقیه باید به وحدت و همبستگی بیشتر احزاب، گروه ها، مسئولان و اقشار مختلف مردم با هر فکر و گرایشی بیانجامد.", "text":"به گزارش ایرنا، قاسم سلیمانی دشتکی شامگاه سه شنبه در نشست هماهنگی استقبال از ورود نماینده ولی فقیه و امام جمعه جدید ایلام اظهار داشت: نماینده ولی فقیه در استان محور وحدت و همدلی است و باید همگان همکاری و‌ همراهی لازم با ایشان را داشته باشند.وی افزود: حجج الاسلام والمسلمین لطفی و کریمی تبار هر دو از سرمایه های ارزشمند و پرتلاش نظام و انقلاب و از فرزندان شایسته استان هستند و باید مراتب قدردانی از تلاش ها و زحمات چندین ساله حجت السلام لطفی و استقبال از حجت الاسلام کریمی تبار به خوبی برگزار شود.سلیمانی دشتکی تاکید کرد: باید از زحمات و تلاش های ارزشمند حاج آقا لطفی قدردانی و تجلیل شود و استقبال مناسب و گرمی از حاج آقای کریمی تبار صورت گیرد و البته بایستی مواظب باشیم تعصبات قومی و قبیله ای و فکری بر این مراسم تاثیر نگذارد.وی پیشنهاد داد: برای جلوگیری از هرگونه مساله که بر آیین استقبال و بدرقه نماینده ولی فقیه سابق و جدید استان در شعارها، پلاکاردها و تبلیغات بحث تعصبات قومی و قبیله ای دخالت داده نشود.وی گفت: حاج آقا کریمی تبار روز جمعه بعد از ادای احترام به شهدای گمنام و حضور در جلسه شورای اداری در نماز جمعه شهر ایلام حضور می یابد و استقبال اصلی از ایشان قبل از مراسم نماز جمعه خواهد بود.وی ضمن اینکه ابراز امیدواری کرد که مراسم تکریم و استقبال به شکل مطلوب برگزار شوی، اظهار داشت: باید به گونه ای برنامه‌ریزی شود که این مراسم به اتحاد و همبستگی بیشتر در سطح استان منجر شود.به گزارش ایرنا، حجت الاسلام والمسلمین محمدنقی لطفی بعد از 17 سال پذیرش مسئولیت نمایندگی ولی فقیه در استان ایلام جای خود را به حجت الاسلام کریمی تبار می دهد.7172/6119            "}