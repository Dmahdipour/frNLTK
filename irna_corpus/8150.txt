{"onTitr":"","titr":" تحریم مانع پیشرفت کشور نمی شود","describe":" اصفهان - ایرنا - جانشین فرمانده کل سپاه پاسداران انقلاب اسلامی گفت: تحریم ها مانع پیشرفت ما در عرصه های  مختلف به ویژه پزشکی نمی شود.", "text":"به گزارش ایرنا، سردار حسین سلامی روز جمعه&#160; در آیین افتتاحیه مرکز تخصصی و فوق تخصصی شبانه‌ روزی شهدای اصفهان با بیان اینکه احیای زندگی از صفات الهی است، افزود : عزم و اراده پزشکان و متخصصان جامعه پزشکی کشور اجازه نمی دهد تحریم ها کوچکترین تاثیری در پیشرفت های این عرصه داشته باشد.وی اظهارداشت : پی‌ ریزی ساختارهای درمانی و احساس زندگی و تسکین دردها کار بسیار مقدسی است که جامعه پزشکی برای جامعه به ارمغان می آورد.وی ادامه داد :&#160; تجهیز مراکز درمانی و نیروی انسانی مورد نیاز مراکز درمانی، اقدامی بسیار لازم و تاثیرگذار در جامعه است.جانشین فرمانده کل سپاه پاسداران انقلاب اسلامی اظهارداشت : ارتقای کیفیت زندگی مردم و رفع نیازهای درمانی و بهداشتی آنان، از عرصه های خدمت ‌رسانی به مردم است.به گفته وی برقراری رابطه شفابخش میان پزشک و بیمار تأثیر زیادی داشته و تکریم و رعایت حرمت بیماران نقش مهمی در تسکین و بهبود آلام مردم دارد.به گزارش ایرنا،&#160; مرکز تخصصی و فوق تخصصی شبانه ‌روزی شهدا امروز با حضور سردار غلامرضا سلیمانی فرمانده سپاه صاحب‌الزمان (عج) استان اصفهان و قدرت ‌اله نوروزی شهردار اصفهان و جمعی از مسوولان افتتاح شد.درمانگاه تخصصی و فوق تخصصی شبانه‌ روزی شهدا واقع در ضلع شمالی سپاهان ‌شهر در مساحتی بالغ بر هفت هزار متر مربع و با بیش از  12 هزار متر مربع زیربنا در دو طبقه و فضاهای جانبی احداث شده است.این مرکز درمانی شامل بخش‌ها و کلینیک ‌های تخصصی و فوق تخصصی بسیار مجهز و پیشرفته‌ای است که با هدف ارائه خدمات درمانی بسیار مطلوب و با کیفیت به عموم مردم اصفهان و خانواده‌های نیروهای مسلح و ایثارگران دایر شده است.عملیات ساختمانی این مرکز از سال 1393 آغاز و در پایان سال 1395 به اتمام رسید و پس از آن با دستور فرماندهی سپاه صاحب‌الزمان استان تجهیز آن آغاز شد؛ این مرکز درمانی مجهز به پیشرفته ‌ترین تجهیزات پزشکی روز دنیا و دارای بخش‌ ها و کلینیک‌ های تخصصی و فوق تخصصی است.رادیولوژی مجهز و پیشرفته تمام‌اتوماتیک و تمام ‌دیجیتال، سونوگرافی پیشرفته سه بعدی و  چهار بعدی، ماموگرافی، دستگاه سنجش تراکم استخوان، آزمایشگاه، کلینیک گوارش، کلینیک پوست و مو، کلینیک گوش و حلق و بینی، کلینیک مغز و اعصاب، کلینیک قلب، کلینیک طب فیزیکی، کلینیک زنان و مامایی، کلینیک چشم‌پزشکی، کلینیک دندانپزشکی و داروخانه شبانه‌روزی از جمله امکانات این مرکز است.درمانگاه ‌های فوق تخصصی این مرکز شامل ریه، خون، آسم و آنکولوژی، عفونی، گوارشی، غدد، نفرولوژی، روماتولوژی، نوزادان، ایمونولوژی، درمانگاه‌ های تخصصی شامل اطفال، جراحی عمومی، جراحی اعصاب، داخلی، ارولوژی، ارتوپدی، روانپزشکی، طب سنتی و دیابت خدمات کارشناسی شامل تغذیه، روانشناسی، مامایی، ساخت و فروش عینک اپتومتری است.6026// 7134            "}