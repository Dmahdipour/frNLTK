به گزارش ایرنا، حجت الاسلام و المسلمین میثم تارم در خطبه های نماز جمعه این هفته قشم افزود: دشمن به توانایی‌های ایران به ویژه در حوزه موشکی معترف است و این کشور روز به روز قوی تر می شود.وی ادامه داد: برخی از کشورهای منطقه با آمریکا سازش می کنند و وقتی تحقیر می شوند پاسخ های ذلت بار می دهند.امام جمعه قشم تصریح کرد: حضور آمریکا در منطقه جز کشتار مردم بی گناه و کودکان در برخی از کشورها دستاوردی نداشته است و این در حالی است که سیاست ها و اهداف این کشور در منطقه محقق نمی شود.وی افزود: آمریکا تلاش کرد که در عراق مزدوران خود را به قدرت برساند اما این اتفاق رخ نداد و سران عراق به دنبال ایجاد روابط حسنه با ایران اسلامی هستند که در سخت ترین شرایط حامی آنان بوده است.تارم اظهار داشت: ایران حامی معنوی مسلمانان است و هر کجا منافع و مصالح مسلمانان ایجاب کند، ایران در کنار مردم مسلمان قرار می گیرد.وی افزود: اهدافی که انقلاب اسلامی تعریف کرده است هر روز یکی پس از دیگری محقق می شود.امام جمعه قشم ادامه داد: آمریکا همواره به دنبال بهانه است و اگر در یک مساله ایران گامی به عقب بردارد، آمریکا دست آویز دیگری را پیدا می کند.وی با اشاره به تصویب سی.تی.اف (CTF) در مجلس شورای اسلامی تصریح کرد: شورای نگهبان با در نظر گرفتن مصالح کشور و قانون این مصوبه را بررسی می کند و همه باید مطیع قانون باشند.شهرستان قشم شامل جزیره های قشم، هرمز، هنگام و لارک حدود یکهزار و 628 کیلومتر مربع وسعت و 150 هزار نفر جمعیت دارد.7500
      
      