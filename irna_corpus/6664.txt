{"onTitr":"","titr":" سیلاب به تاسیسات گاز در 26 نقطه گیلان آسیب وارد کرد","describe":" رشت - ایرنا - مدیرعامل شرکت گاز گیلان از وارد شدن آسیب به تاسیسات این شرکت بر اثر وقوع سیلاب در 26 نقطه در هشت شهرستان استان خبر داد.", "text":"حسین اکبر غروب شنبه در گفت وگو با ایرنا این آسیب ها به تاسیسات گاز رسانی را در تالش، رودسر، لاهیجان، صومعه سرا ، فومن، لنگرود و املش عنوان کرد و افزود: بمنظور ایمن سازی و جلوگیری از بروز خطرات احتمالی گاز یک هزار و 412 خانوار روستایی در این شهرستان ها قطع شده بود که نیروهای امدادی اهتمام دارند با انجام تعمیرات و ایمن سازی، گاز 800 خانوار از این تعداد  را وصل کنند.وی بیشترین مشکل را برای گاز روستاییان در شهرستان فومن ذکر و بیان کرد: بدلیل عدم دسترسی به جاده و پل، وصل گاز باقی خانوارهایی که بدلیل ایمنی گازشان قطع شده، نیاز به بررسی و تعمیرات اساسی دارد.به گفته اکبر؛ در حال حاضر حدود 500 خانوار فاقد گاز در شهرستان های فومن، کلاچای رودسر و تالش ساکن هستند.گیلان افزون بر یک میلیون و 20 هزار مشترک دارد که بیش از 900 هزار تعداد آنها، مشترکان خانگی هستند. باران شدید باران از بعدازظهر روز گذشته  (جمعه) موجب وقوع سیلاب در برخی شهرستان ها و آسیب به تعدادی از تاسیسات زیر بنایی همچون تخریب چندین دستگاه پل و بروز مشکلاتی شده است. بارش باران تا فردا ( یکشنبه) به تناوب در استان ادامه دارد. 7296 /2007            "}