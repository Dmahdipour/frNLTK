{"onTitr":"","titr":" تولید ماده جدید برای پاکسازی آب","describe":" تهران- ایرنا- محققان دانشگاه رایس آمریکا با استفاده از «اکسید تیتانیوم» ذراتی را ساختند که قادرند یکی از مواد آلاینده آب موسوم به «بیسفونول ای» را جذب و نابود کند.", "text":"به گزارش روز دوشنبه گروه اخبار علمی ایرنا از پایگاه خبری ساینس دیلی، محققان برای ساخت این ماده ابتدا ذرات «اکسید تیتانیوم» را با لایه ای از مولکول های «سایکلودکسترین» می پوشانند و مقداری از این ماده را درون آب آلوده به بیسفونول ای می ریزند. در مرحله بعد، آب آلوده را در معرض تابش پرتوهای ماوراء بنفش قرار می دهند.سایکلودکسترین یک مولکول بی خطر مبتنی بر قند است که در تولید مواد غذایی و داروها مورد استفاده قرار می گیرد و قادر است مولکول های بیسفونول ای را جذب کند.بیسفونول ای یک ترکیب شیمیایی ارگانیک ساخته دست بشر است که در فرآیند تولید پلاستیک کاربرد دارد. این ماده برای تولید درب بطری ها، ظروف نگهداری مواد غذایی و خطوط لوله تامین آب مورد استفاده قرار می گیرد. با وجود این که مقادیر اندک این ماده در نوشیدنی ها و مواد غذایی برای انسان بی ضرر است، مصرف طولانی مدت آن برای سلامت کودکان مضر بوده و باعث فشار خون می شود. بیسفونول ای در برابر  ترکیبات فعال اکسیژن از جمله هیدروکسیل آسیب پذیر است و در مجاورت این مواد تجزیه می شود. هنگامی که اکسید تیتانیوم در معرض تابش نور ماوراء بنفش قرار می گیرد، هیدروکسیل آزاد می کند. بدین ترتیب سایکلودکسترین موجود در سطح ذرات اکسید تیتانیوم، بیسفونول ای را جذب کرده و هیدروکسیل آزاد شده در اثر تابش پرتوهای ماوراء بنفش آن را به ترکیبات شیمیایی بی خطر تجزیه می کند. در آزمایشات اولیه محققان توانستند 90 درصد از بیسفونول ای موجود در هر لیتر آب را با استفاده از 200 میلی گرم اکسید تیتانیوم آغشته به سایکلودکسترین تنها در مدت یک ساعت پاکسازی کنند.گزارش کامل این تحقیقات در نشریه Environmental Science &amp; Technology منتشر شده است.علمی (6)**9259**1440            "}