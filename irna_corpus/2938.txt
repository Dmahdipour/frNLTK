{"onTitr":" بازی های پاراآسیایی 2018؛    ","titr":" بسکتبال با ویلچر زنان به نیمه نهایی صعود کرد","describe":" جاکارتا- ایرنا- تیم ملی بسکتبال با ویلچر زنان ایران با شکست تیم افغانستان در مرحله یک چهارم نهایی بازی های پاراآسیایی 2018 جاکارتا به نیمه نهایی این رقابت ها صعود کرد.", "text":"به گزارش خبرنگار اعزامی ایرنا به جاکارتا؛ تیم ملی بسکتبال با ویلچر زنان ایران در دیدار مقابل بسکتبالیست های افغانستان با نتیجه 49 بر 13 پیروز شد و به مرحله نیمه نهایی راه یافت.شاگردان آذر همایون پور در کوارتر اول با نتیجه 16 بر 2 و در کوارتر دوم 12 بر 2 به پیروزی رسیدند تا نیمه نخست با نتیجه 28 بر 4 به نفع نمایندگان ایران به پایان برسد. کوارتر سوم نیز با برتری 9 بر 2 تیم ملی ایران پایان یافت و در کوارتر چهارم نیز ملی پوشان کشورمان 12 بر 7 افغانستان را شکست دادند و این بازی با نتیجه 49 بر 13 به پایان رسید.چهار تیم چین، ژاپن، تایلند و ایران به مرحله نیمه نهایی بسکتبال با ویلچر بازی های پاراآسیایی جاکارتا راه یافته اند و برای راهیابی به فینال این چهار تیم باید به صورت ضربدری به مصاف هم بروند.تیم ملی زنان ایران فردا ساعت 19 و 30 دقیقه به مصاف ژاپن خواهد رفت.کاروان ورزشی ایران در چهارمین روز از سومین دوره بازی های پاراآسیایی جاکارتا با کسب  46 مدال شامل 16 طلا ، 13 نقره و 17 برنز در رده پنجم قرار دارد.ورزشی **2052**9129            "}