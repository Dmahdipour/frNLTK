{"onTitr":"","titr":" حضور دانش آموزان ایلامی در مدارس صدرا ضعیف است","describe":" ایلام - ایرنا - معاون فرهنگی سازمان تبلیغات اسلامی ایلام گفت: استقبال دانش آموزان این استان از مدارس معارف اسلامی صدرا ضعیف بوده بطوریکه تعداد محدودی به این مدارس راه می یابند.", "text":"حجت الاسلام حشمت رستمی روز یکشنبه در گفت و گو با خبرنگار ایرنا افزود: هم اینک دو مدرسه معارف اسلامی  صدرا در شهر ایلام و دره شهر راه اندازی شده که در مجموع 64دانش آموز در مقطع متوسطه دوم در این مراکز تحصیل می کنند.وی با بیان اینکه دو مدرسه اسلامی در این استان دخترانه هستند و مهرماه امسال تنها 10نفر به این مدارس راه یافته اند، ادامه داد: به علت استقبال اندک  پسر ان، مدارس پسرانه صدرا در استان ایلام تاسیس نشده است.وی گفت: مدارس اسلامی با این هدف راه اندازی و فعالیت کرده تا دانش آموزان در این مراکز با معیارهای اسلامی بیش از پیش آشنا شده و در آینده روحیه مذهبی قوی در کنار خدمت رسانی در جامعه داشته باشند.معاون فرهنگی سازمان تبلیغات اسلامی ایلام گفت: در این مدارس در کنار دروس تحصیلی برنامه های تربیتی خاص برای دانش آموزان در طول سال تحصیلی اجرا می شود.وی با بیان اینکه سالانه 600 میلیون ریال برای این مدارس هزینه می شود نظارت های این اداره کل بر فعالیت مدارس اسلامی را شامل انتخاب مدیر مدرسه با نظارت مشترک این سازمان و آموزش و پرورش، تامین هزینه و نیروی معاون اجرایی مدرسه، تامین مربی پرورشی، جذب مستخدم و تامین دبیران دروس مازاد عنوان کرد.معاون سازمان تبلیغات اسلامی استان ایلام بیان کرد: در صورت استقبال دانش آموزان توسعه مدارس اسلامی در استان در دستور کار این سازمان قرار خواهد گرفت.وی افزود: طرح راه اندازی مدارس اسلامی با عنوان مدارس علوم و معارف صدرا از 13 سال گذشته در این استان کلید و در این مدارس  متون و معارف اسلامی هشت ساعت در طول هفته به دانش آموزان ارایه می شود.حجت الاسلام رستمی با ذکر اینکه تحصیل در این مدارس برای دانش آموزان رایگان است گفت: فعالیت های فرهنگی و مذهبی و اعزام به اردوهای زیارتی در طول سال برای دانش آموزان این مدارس اجرا می شود.94هزار دانش آموز در استان ایلام مهرماه جاری سال تحصیلی خود را آغاز کرده اند.حدود 20 هزار دانش آموز در مدارس معارف اسلامی صدرا سراسر کشور  که 36 سال شروع فعالیت انها می گذرد تحصیل می کنند.7171/6034            "}