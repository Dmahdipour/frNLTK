{"onTitr":"","titr":" هفت هزار زندانی در کلاس های قرآن آموزی شرکت کردند","describe":" سنندج - ایرنا - معاون سلامت، اصلاح و تربیت زندان های کردستان گفت: سال گذشته هفت هزار نفر از زندانیان این استان در کلاس های مختلف آموزش قرآن کریم شرکت کرده و موفق به اخذ گواهینامه در رشته های حفظ، تفسیر و تجوید شدند.", "text":"به گزارش روابط عمومی اداره کل زندان های کردستان، حمیدرضا جهانگیری شامگاه سه شنبه در محفل انس با قرآن کریم در زندان مرکزی سنندج فعالیت های قرآنی در زندان ها را ابزاری بسیار موثر برای باز اجتماعی نمودن زندانیان دانست.وی اظهار داشت: یکی از بهترین راهکارها در کمک به بازگشت سعادتمندانه مددجویان به جامعه، استفاده از کلام الهی در برنامه های اصلاحی و تربیتی زندان هاست که این مهم در مراکز اصلاحی و تربیتی استان به عنوان یک اصل همواره مورد توجه قرار گرفته است.جهانگیری ویژه برنامه قرآنی «صبح روشن» را یکی از برنامه های قرآنی مهم در زندان های کشور و از جمله کردستان دانست و افزود: در این ویژه برنامه قرآنی که همه روزه ساعت 8.30 صبح آغاز و تا ساعت 9 ادامه دارد، یک صفحه از قرآن کریم تلاوت و در ادامه تفسیر آن نیز برای مددجویان ارائه می شود.معاون سلامت اصلاح و تربیت زندان های کردستان با بیان اینکه فعالیت های قرآنی در زندان های استان صرفا محدود به زندانیان نیست، اضافه کرد: در زندان های کردستان آموزش ها و برنامه های قرآنی در میان پرسنل کادر و وظیفه نیز همچون زندانیان برگزار و از این آموزش ها در مسیر خدمت هر چه بهتر و بیشتر به زندانیان و خانواده های آنان استفاده می شود.مسئول دبیرخانه هیات نظارت بر کانون های فرهنگی هنری مساجد کردستان نیز فعالیت های قرآنی در زندان مرکزی سنندج را وصف ناپذیر دانست و گفت:‌ زندان مرکزی سنندج یکی از مراکز مهم و موفق در سطح استان در امر آموزش مفاهیم قرآنی است.کامل گلباغی با اشاره به آیاتی از قرآن در خصوص وحدت میان مسلمانان اظهار داشت: عزت و اقتدار مسلمانان با تمسک آنان به قرآن و راه و روش پیامبر رحمت(ص) حاصل می‌ شود.محفل انس با قرآن کریم در زندان مرکزی سنندج با حضور حجت الاسلام و المسلمین احمدی مدیرکل قرآنی مجمع‌ جهانی تقریب مذاهب اسلامی، قاریان و حافظان بین المللی قرآن کریم، مددجویان و مسئولان اداره کل زندان های کردستان برگزار شد.در این محفل معنوی آیاتی از قرآن کریم توسط قاریان برجسته قرائت و شمیم عطر قرآن، فضای زندان مرکزی سنندج را معطر کرد.6 زندان، 2 بازداشتگاه، یک کانون اصلاح و تربیت و یک اردوگاه کاردرمانی در استان کردستان فعالیت دارند.6108/9102            "}