{"onTitr":"","titr":" پنج هزار البرزی امدادگر شدند","describe":" کرج- ایرنا- مدیر عامل جمعیت هلال احمر البرز گفت:  پنج هزارتن از قشرهای مختلف مردم البرز با فراگیری آموزش های امداد ونجات، آماده امدادگری شدند.", "text":"ناصر چرخساز روز شنبه در گفت و گو با خبرنگار ایرنا افزود: این آموزش ها در سه رشته عمومی، پایه و همگانی در  218 دوره و با شرکت  5 هزارنفر برگزار شد که از مجموع شرکت کنندگان 2 هزارو 401 نفر آموزش کمک های اولیه فرا گرفتند و مابقی به صورت غیرحضوری آموزش آمادگی دربرابر مخاطرات را سپری کردند. وی اضافه کرد: دراین مدت نیز هشت دوره آموزش مقدماتی امداد و نجات با شرکت 187 فراگیر و 5 دوره تخصصی پیش بیمارستانی با شرکت 137 فراگیر در شعب جمعیت هلال‌احمر استان البرز برگزار شده است.چرخساز خاطرنشان کرد: برگزاری دوره های آموزشی در چارچوب ماموریت کلان این جمعیت، قرار دارد و تلاش  بر این است که با گسترش آموزش های همگانی و ارتقای دانش عمومی در زمینه مقابله با مخاطرات و بلایا، بتوانیم جامعه ای ایمن و تاب آور داشته باشیم. مدیر عامل جمعیت هلال احمر استان البرز نیز با اشاره به اجرای طرح خادم «خانواده آماده در مخاطرات» گفت: در این طرح که اکنون درالبرز اجرایی شده، داوطلبان جمعیت هلال احمر با عنوان تسهیل گران طرح خادم با مراجعه به در منازل ، شاخص های آمادگی خانوار در برابر مخاطرات را به صورت سرپایی به خانوادها آموزش می دهند.وی گفت : این طرح با هدف افزایش سطح آمادگی و آگاهی خانواده ها پیرامون مخاطرات اطراف خود با شعار ما خدمت را نزد مردم می بریم اجرا می شود .وی گفت : آماده کردن خانوارها، کارآسانی نیست ولی راهی است که باید طی شود و فرد، خانواده، محله، شهر، روستا و در نهایت کشور شامل می شود.جمعیت هلال احمر افزون برآموزش پرسنل اداری و عملیاتی خود،  طرح هایآموزش  امداد عمومی را با هدف خودامدادی در دستور کار قرار داده است.استان البرز در معرض بیش از 21 حادثه طبیعی و غیر طبیعی مانند سیل و زلزله قرار دارد.2098/ 6155            "}