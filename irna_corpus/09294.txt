{"onTitr":" قائم مقام معاون آموزشی وزارت بهداشت:    ","titr":" انتقال دانشجویان علوم پزشکی جدید به کشور ممنوع می شود","describe":" تهران- ایرنا- قائم مقام معاون آموزشی وزیر بهداشت گفت: انتقال افرادی که از 10دی امسال (اول ژانویه 2019) برای تحصیل در رشته های گروه پزشکی به دانشگاه های خارج از کشور اقدام می کنند، به داخل ممنوع می شود و باید تا انتهای دوره در دانشگاه خارج از کشور تحصیل کنند.", "text":"به گزارش خبرنگار ایرنا از وزارت بهداشت،درمان و آموزش پزشکی، حمید اکبری روز چهارشنبه افزود: از 1600 متقاضی تا 11 مهر امسال فقطط 92 دانشجوی ایرانی خارج از کشور موفق به اخذ پذیرش از دانشگاه های علوم پزشکی داخل کشور شده اند.وی درباره شرایط انتقال دانشجویان گروه پزشکی خارج از کشور به دانشگاه های علوم پزشکی داخل کشور، گفت: با توجه به مشکلاتی که در نیمه اول امسال پیش آمد، مراجعات و مطالباتی از سوی خانواده های دانشجویان گروه پزشکی شاغل خارج از کشور ایجاد شد و دو وزارتخانه علوم، تحقیقات و فناوری و وزارت بهداشت بررسی هایی را برای حل مشکلات این دانشجویان انجام دادند. قائم مقام معاون آموزشی وزارت بهداشت افزود: وزارت بهداشت و وزارت علوم و تحقیقات تصمیم گرفتند که دانشجویان گروه غیر پزشکی که در رشته های موجود در دانشگاههای غیر علوم پزشکی تحصیل می کنند در صورتی که یک ترم در دانشگاه های خارج از کشور تحصیل کرده اند با شرایطی می توانند به دانشگاه های داخل انتقال یابند. وی گفت: آیین نامه انتقال دانشجویان خارج از کشور به دانشگاه های علوم پزشکی داخل کشور، بیش از 30 سال است که در وزارت بهداشت اجرا می شود.اکبری گفت: تنها تغییر صورت گرفته در این آیین نامه انتقال دانشجویان، در تعداد واحدهای گذرانده شده در دانشگاه های خارج از کشور است.وی افزود: تا پیش از این، تعداد واحدهای گذرانده شده توسط دانشجویان گروه پزشکی شاغل در دانشگاه های خارج از کشور 72 واحد بود که در حال حاضر بر اساس واحدهای موجود در سرفصل رشته مربوطه در دانشگاه های علوم پزشکی ایران این تعداد به 36 واحد کاهش یافته و سایر ضوابط و قوانین در آیین نامه انتقال این دانشجویان همچنان اجرا می شود و تغییری نداشته است.وی با بیان اینکه حداقل معدل دوره پیش دانشگاهی دانشجویان گروه پزشکی شاغل در دانشگاه های خارج از کشور باید 17 باشد، گفت: همچنین معدل کتبی دیپلم این دانشجویان باید بالاتر از 16 و معدل واحدهای گذرانده شده در دانشگاه خارج از کشور باید بالای 15 باشد در حالی که تا سال گذشته این معدل ها 14 بوده است.قائم مقام معاون آموزشی وزارت بهداشت با تاکید بر اینکه این شرایط فقط برای دانشجویانی است که تا قبل از تیر 97 در دانشگاه های خارج از کشور مشغول به تحصیل بوده اند، تصریح کرد: چون ظرفیت پذیرش دانشگاه های علوم پزشکی داخل کشور محدود و متقاضی رشته های گروه پزشکی زیاد است و حدود 65 تا 70 درصد داوطلبان کنکور متقاضی ورود به رشته های گروه پزشکی هستند، بنابراین انتقال افرادی که از 10 دی امسال (اول ژانویه 2019 ) برای تحصیل در رشته های گروه پزشکی به دانشگاه های خارج از کشور اقدام می کنند، ممنوع است و باید تا انتهای دوره در دانشگاه خارج از کشور تحصیل کنند.اکبری اضافه کرد: متقاضیان تحصیل در رشته های گروه پزشکی در دانشگاه های خارج از کشور باید در دانشگاه های مورد تایید وزارت بهداشت تحصیل کنند. همچنین فارغ التحصیلان دانشگاه های خارج از کشور باید شرایط ارزشیابی برای مدارکی را که در خارج از کشور اخذ می کنند، داشته باشند.* 10 هزار دانشجوی ایرانی در دانشگاه های خارجیقائم مقام معاون آموزشی وزارت بهداشت، تعداد افراد شاغل به تحصیل در رشته های گروه پزشکی دانشگاه های خارج از کشور را حدود 10 هزار نفر اعلام کرد و گفت: از این تعداد، 7 هزار نفر در دانشگاه های مورد تایید وزارت بهداشت تحصیل می کنند و پرونده ارزی و تحصیلی دارند.وی افزود: تاکنون 1600 دانشجو، متقاضی انتقال به دانشگاه های علوم پزشکی داخل بوده اند که از این تعداد، 700 نفر واجد شرایط انتقال تشخیص داده شده است و تا 11 مهر امسال نیز فقط 92 نفر موفق به اخذ پذیرش از دانشگاه های علوم پزشکی داخل شده اند.اکبری تعداد دانشجویان انتقال یافته به دانشگاه های علوم پزشکی داخل کشور در نیمه اول سال گذشته را حدود 200 نفر عنوان کرد و گفت: اخذ پذیرش از دانشگاه های علوم پزشکی بر عهده خود دانشجو است و چنانچه دانشگاه ظرفیت پذیرش داشته باشد، پس از پرداخت شهریه مصوب هیات امنای دانشگاه مورد نظر و تطبیق واحدهای گذرانده شده در دانشگاه های خارج از کشور، این افراد می توانند در دانشگاه مورد نظر ادامه تحصیل دهند.وی افزود: اینکه گفته می شود بسیاری از این افراد، ظرفیت دانشگاه های علوم پزشکی داخل کشور را اشغال کرده اند و حجم زیادی از ظرفیت دانشگاه های علوم پزشکی را به خود اختصاص داده اند، با واقعیات موجود چندان مطابقت ندارد.قائم مقام معاون آموزشی وزارت بهداشت، تاکید کرد: وزارت بهداشت هیچ دانشگاه علوم پزشکی را مجبور و مکلف به پذیرش دانشجویان گروه پزشکی شاغل به تحصیل در دانشگاه های علوم پزشکی خارج از کشور، نکرده است. اکبری با اشاره به پذیرش 92 نفر از این دانشجویان در دانشگاه های علوم پزشکی، گفت: بر اساس اطلاعات موجود از این تعداد، تا کنون کمتر از 10 نفر در هر رشته در هر کدام از دانشگاه های علوم پزشکی تهران، شهید بهشتی و ایران پذیرش شده اند و بقیه هم در سایر دانشگاههای کشور موفق به اخذ پذیرش شده اند.اجتمام* 9022* 3063            "}