{"onTitr":"","titr":" 400 فرصت شغلی برای مددجویان بهزیستی سبزوار ایجاد شد","describe":" سبزوار- ایرنا- رئیس اداره بهزیستی سبزوار گفت: از ابتدای امسال تاکنون 65 میلیارد ریال تسهیلات اشتغال به بهزیستی این شهرستان اختصاص یافت و با پرداخت آن 400 فرصت شغلی جدید برای مددجویان ایجاد شد.", "text":"مرضیه کسرایی فر روز سه شنبه در گفت و گو با خبرنگار ایرنا افزود: 40 میلیارد و 70 میلیون ریال از این حجم اعتبار از محل توسعه اشتغال فراگیر روستایی به 162 مددجو پرداخت می شود. وی بر رویکرد توانمندسازی مددجویان بهزیستی تاکید و بیان کرد: پرداخت تسهیلات اشتغالزایی با کارمزد چهار درصد یکی از طرحهای توانمندسازی زنان سرپرست خانوار و مددجویان بهزیستی است. پارسال با پرداخت 55 میلیارد ریال تسهیلات اشتغال برای 500 مددجوی تحت پوشش در این شهرستان فرصت شغلی ایجاد شد.رئیس اداره بهزیستی سبزوار گفت: هزار و 500 معلول این شهرستان نیز در نوبت دریافت خدمات مستمری و حمایتی بهزیستی هستند که در سالجاری مشکلات آنها رفع می شود.12 هزارخانوار مددجو با جمعیت حدود 30 هزار نفر زیرپوشش بهزیستی سبزوار هستند. مرکز شهرستان 320 هزار نفری سبزوار در فاصله 230 کیلومتری غرب مشهد قرار دارد. 8145/7495/1858            "}