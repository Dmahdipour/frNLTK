{"onTitr":" در واکنش به بیانیه سه وزیر دولت فرانسه:    ","titr":" قاسمی: خواهان آزادی فوری دیپلمات ایرانی هستیم","describe":" تهران- ایرنا- سخنگوی وزارت امور خارجه با بیان اینکه خواهان واقع بینی مقامات فرانسوی در قبال ایران هستیم، گفت: نسبت به دست های شومی که درصدد تخریب روابط دیرپای دوکشور و دیگر کشورهای موثر اروپایی هستند، هشدار داده و آزادی فوری دیپلمات ایرانی را می خواهیم.", "text":"به گزارش ایرنا از اداره کل دیپلماسی رسانه ای وزارت امور خارجه، بهرام قاسمی روز سه شنبه در واکنش به بیانیه سه وزیر دولت فرانسه در خصوص اتهام ناروا و واهی به یکی از دیپلمات های کشورمان که به دخالت در عملیات خرابکاری در تجمع یک گروهک تروریستی در پاریس متهم و دستگیر شده است، اظهار داشت: بار دیگر با رد اتهامات و ادعاهای مطرح شده مراتب اعتراض شدید جمهوری اسلامی ایران نسبت به دستگیری دیپلمات ایرانی را اعلام و خواستار آزادی فوری وی هستیم. قاسمی تمام ماجرا را سناریو و توطئه ای برای تخریب روابط خوب و رو به گسترش ایران و اروپا دانست که در راستای اهداف آمریکا و رژیم صهیونیستی و با صحنه گردانی یک گروهک تروریستی و ضد مردمی مقیم فرانسه انجام می پذیرد.سخنگوی وزارت امور خارجه با اشاره به سیاست های اصولی جمهوری اسلامی ایران در محکومیت هرگونه اقدام تروریستی، تأکید کرد: با توجه به اسناد و مدارک موجود نقش معاندان، بدخواهان و عوامل مخرب شناخته شده در طراحی این نمایش مضحک روشن است. قاسمی بیان کرد: بنابراین خواهان واقع بینی مقامات فرانسوی در قبال جمهوری اسلامی ایران هستیم و مجددا نسبت به دست های شوم بداندیشان که در صدد تخریب روابط کهن و دیرپای ایران و فرانسه و دیگر کشورهای موثر اروپایی هستند هشدار می دهیم.سیام*3061*1535            "}