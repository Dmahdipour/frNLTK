{"onTitr":"","titr":" طرح آهن یاری و ویتامین دی در بوشهر آغاز شد","describe":" بوشهر- ایرنا- مدیرکل آموزش و پرورش استان بوشهر گفت: براساس تفاهم نامه دانشگاه علوم پزشکی و آموزش و پرورش طرح آهن یاری و مکمل ویتامین دی در مدارس دخترانه بوشهر آغاز شد.", "text":"به گزارش ایرنا، ناصر کرمی روز چهارشنبه درآیین افتتاح طرح آهن یاری و مکمل ویتامین دی در مدرسه متوسطه اول دخترانه شهیده سهام خیام افزود: امسال طرح آهن یاری 40 درصد از دانش آموزان دختر متوسطه اول و 100 درصد دختران متوسطه دوم را زیر پوشش دارد.وی بیان کرد: براین اساس دختران دانش آموزان در مدت چهار ماه 16 قرص آهن را باید مصرف کنند.کرمی در باره طرح ویتامین دی گفت: طرح مکمل ویتامین دی برای 100 درصد مدرسه های استان در متوسطه اول و دوم اجرا می شود.وی یادآور شد: براساس برنامه ریزی ها هر ماه یک قرص ویتامین دی به مدت 9 ماه در اختیار دانش آموزان قرار می گیرد.مدیرکل آموزش و پرورش استان بوشهر ادامه داد: با توجه وجود برخی اشکال ها در امر تغذیه و سبک رژیم غذایی موجود در کشور اجرای این طرح نقشی مهم در سلامت نسل آینده جامعه دارد.وی خطاب به دانش آموزان گفت: هر یک از شما دانش آموزان معادل یک خانواده هستید پس با رعایت اصول تغذیه سلامت خود را تضمین و خانواده را در این موضوع کمک کنید.کرمی یادآور شد: براساس گزارش دانشگاه علوم پزشکی بوشهر نرخ بعضی از بیماری ها در این استان از میانگین کشوری بیشتر است و این موضوع به دلیل کمبود برخی ویتامین ها ازجمله آهن و ویتامین دی در رژیم غذایی است که با استفاده از برخی مکمل های غذایی می توان این کاستی ها را برطرف کرد.وی بیان کرد: بسیاری از مدرسه های استان به دلیل کمبود تجهیزات و امکانات تربیت بدنی و سلامت از بیشتر برنامه های آموزشی، پرورشی، زیستی و بدنی جا مانده اند و توجه مسئولان در این بخش ضروری است.کرمی اضافه کرد: براساس سند تحول آموزش و پرورش یکی از وظایف آموزش و پرورش توجه به زیست بدنی است که باید مورد توجه قرار گیرد.6047/6043            "}