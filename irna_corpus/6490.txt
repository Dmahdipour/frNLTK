{"onTitr":"","titr":" طغیان رودخانه محلی یک مسیر فرعی در سیستان و بلوچستان را بست","describe":" زاهدان- ایرنا- مدیر کل دفتر مدیریت بحران استانداری سیستان و بلوچستان گفت: مسیر کوتیج به رمشک در محدوده شهرستان فنوج در جنوب این استان به دلیل طغیان رودخانه محلی تا اطلاع ثانوی بسته شده است.", "text":"عبدالرحمان شهنوازی شنبه شب در گفت و گو با خبرنگار ایرنا اظهار داشت: این مسیر عصر امروز براثر طغیان رودخانه محلی کراحمد بسته شد.وی ادامه داد: با توجه به اینکه تردد در مسیر امکان پذیر نیست نیروهای راهداری برای بازگشایی این مسیر در تلاش هستند.مدیر کل مدیریت بحران سیستان و بلوچستان گفت: تغییرات جوی و ریزش باران سبب طغیان این رودخانه محلی و در نتیجه بستن راه ارتباطی کوتیج به رمشک شهرستان فنوج در جنوب استان شده است.7316 **6081            "}