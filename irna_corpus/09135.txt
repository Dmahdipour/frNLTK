{"onTitr":"","titr":" دفاع از حقانیت نظام و دولت، وظیفه بخشداران است","describe":" قزوین – ایرنا - معاون سیاسی، امنیتی و اجتماعی استاندار قزوین گفت: بخشداران ،فضای سیاسی و اقتصادی کشور را رصد کرده و با آگاهی و اطلاع برای دفاع از حقانیت دولت اقدام کنند.", "text":"به گزارش ایرنا به نقل از روابط عمومی استانداری، علیرضا آشناگر شامگاه چهارشنبه در همایش بخشداران استان که در استانداری برگزار شد افزود: بخشداران، نمایندگان و مجریان سیاست های دولت در مناطق هستند و باید به تبیین و تشریح مواضع دولت بپردازند.معاون سیاسی و امنیتی استاندار با بیان اینکه بخشداران وضعیت کشور را از نظر اقتصادی و سیاسی رصد کنند تصریح کرد: در شرایط حساس کنونی ماموریت بخشداران است که بتوانند فضا را به درستی برای مردم تشریح و بازگو کنند تا توقعات جامعه در زمینه های مختلف از دولت کم شود.معاون سیاسی استاندار با اشاره به ماموریت های بخشداران در شرایط فعلی اظهار داشت: بخشداران باید نسبت به رصد فضای سیاسی و اقتصادی کشور حساس شده و بر اساس سیاست های دولت حرکت کنند.وی گفت: بخشداران باید با ارتباط با مردم از حقانیت نظام و دولت دفاع کنند چون مسبب و عامل مشکلات اقتصادی به وجود آمده، دولت جمهوری اسلامی نیست.معاون استاندار گفت: باید با مردم صادقانه صحبت کرد تا مردم بدانند که  دشمن با ایجاد این شرایط به دنبال ناکارآمدی نظام است .وی افزود: بخشداران در تریبون ها از حقانیت دولت دفاع کرده و با گروه های مرجع و از جمله روحانیت که در بین مردم نفوذ دارند تعامل و ارتباط داشته باشند  و گزارش های خود را به شکل مستند و مستدل ارائه کنند.آشناگر بیان داشت: وظیفه انقلابی بخشداران است که با تمام قدرت از نظام و ارزش های انقلاب دفاع کنند و در این راستا گفتگو یکی از ابزار های مناسب برای بررسی و حل بسیاری از مشکلات در تعامل با گروه های مختلف است . وی افزود:باید به گونه ای رفتار کنیم که منافع ملی کشور بر منافع جناحی و سیاسی ارجحیت داشته باشد . وی گفت:بخشداران نماینده هیات وزیران هستند که باید با قدرت در مسائل بخش وارد شوند و با رعایت سلسه مراتب هماهنگی های لازم را با فرمانداران داشته باشند . آشناگر اظهار داشت: بخشداران به عنوان نماینده دولت مجری سیاست های دولت و مسئول امنیت بخش هستند و باید  با دستورالعمل ها و قوانین آشنایی لازم را داشته باشند.معاون سیاسی و اجتماعی استاندار بیان کرد:لازم است بخشداران در خصوص توسعه روستاهها  و الگو های توسعه مطالعه داشته باشند و با منطق و آگاهی به قانون مشکلات را در حوزه های روستایی بررسی و بر طرف کنند .وی افزود:نشست با شورا ها،نخبگان و ریش سفیدان بخش در دستور کار بخشداران باشد و بر مسائل اجتماعی و فرهنگی نیز توجه بیشتری داشته باشند تا سرمایه های اجتماعی بخش حفظ و تقویت شود.آشناگر با اشاره به خروج آمریکا از برجام افزود: با وجود پای بندی ایران به این توافق که مورد تایید شورای امنیت است، آمریکا از برجام خارج شد و التهاباتی را در حوزه اقتصادی به وجود آورد.  وی گفت:امروزه در چهل سالگی انقلاب اسلامی دشمنان به دنبال نا امید کردن مردم و نا کارآمد جلوه دادن نظام هستند تا شاهد مسائل و مشکلات جدی اقتصادی و اجتماعی باشیم . معاون استاندار ادامه داد:خالی کردن عقبه نظام و تخریب عمق استراتژیک، اختلاف افکنی قومی ، زبانی و منطقه ای از دیگر توطئه های دشمنان است که ابزار های مختلفی نیز برای این منظور به کار می بندند .وی گفت: دشمنان با این تلاش های خود دقیقا نتیجه عکس گرفتند و جایگاه ایران در دنیا ارتقا یافت و آمریکا در شورای امنیت تنها ماند.آشناگر افزود: دیوان لاهه هم  به تازگی به حقانیت جمهوری اسلامی ایران رای داد و آمریکا باید برای پاسخگویی به شورای امنیت برود و در هر صورت نتیجه به نفع جمهوری اسلامی است.استان قزوین 6 شهرستان و 19 بخش دارد.6101            "}