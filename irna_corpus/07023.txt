{"onTitr":"","titr":" هفته کاری جدید بورس با افت یک هزار و 474 واحدی آغاز شد","describe":" تهران- ایرنا- شاخص بورس امروز (شنبه) یک هزار و 474 پله افت کرد و در جایگاه 184 هزار و 85 واحدی ایستاد.", "text":"به گزارش خبرنگار اقتصادی ایرنا، بازار بورس که از هفته گذشته وارد مرحله اصلاح و تعدیل شده است، امروز نیز تحت تاثیر شایعات مربوط به حذف معاملات اعتباری (منابع مالی اخذ شده از کارگزاری ها) روندی نزولی یافت.کاهش نرخ ارز و رفتار هیجانی سهامداران و نگرانی از افت شاخص از مهم ترین عوامل عقبگرد نماگر بازار سرمایه در معاملات امروز بودند.اصلاح و تعدیل، جزیی از روند حرکت شاخص بورس است که پس از رشد رخ می دهد که بر اساس شرایط اقتصادی از چند روز تا چند ماه به درازا می کشد؛ پس از پایان روند اصلاح، شاخص بورس موج جدید رشد را در پیش می گیرد.** اصلاح دسته جمعی شاخص های اصلیدر معاملات امروز، 6 میلیارد و 101 میلیون سهم، حق تقدم و اوراق بهادار به ارزش 18 هزار و 681 میلیارد ریال در 321 هزار نوبت داد و ستد شد.بررسی شاخص های اصلی بازار سرمایه نشان می دهد شاخص قیمت (وزنی - ارزشی) که در آن ارزش سهام شرکت های بزرگ اثر بیشتری بر شاخص می گذارد، 430 واحد افت کرد و شاخص کل (هم وزن) که در آن ارزش و وزن همه شرکت های بزرگ و کوچک در محاسبه شاخص کل، یکسان در نظر گرفته می شود، 517 واحد کاهش داشت.شاخص قیمت (هم وزن) نیز 365 واحد پایین آمد؛ این شاخص بیانگر سطح عمومی قیمت سهام شرکت های پذیرفته شده در بورس است.شاخص آزاد شناور نیز یک هزار و 902 واحد کاهش یافت؛ این شاخص بخشی از سهام قابل معامله شرکت ها در بورس را نشان می دهد.شاخص بازار اول (مربوط به شرکت های بهتر از نظر سرمایه، سودآوری و درصد سهام آزاد شناور) 955 واحد افت کرد و شاخص بازار دوم بورس نیز سه هزار و 562 واحد کاهش یافت.بر این اساس، در معاملات امروز نمادهای فولاد، فملی (ملی صنایع مس)، پارس (پتروشیمی پارس) و کچاد (صنعتی و معدنی چادرملو) بیشترین تاثیر منفی و وامید (گروه سرمایه گذاری امید) و شپنا (پالایش نفت اصفهان) بیشترین تاثیر مثبت را بر جای گذاشتند.** ادامه صدرنشینی بانک هاگروه بانک در معاملات امروز بورس صدرنشین شد؛ در این گروه 2 میلیارد و 247 میلیون سهم به ارزش سه هزار و 824 میلیارد ریال دادوستد شد.گروه فرآورده های نفتی به ارزش سه هزار و 175 میلیارد ریال و شیمیایی به ارزش 2 هزار و 99 میلیارد ریال جایگاه های بعدی را به خود اختصاص دادند.همچنین در رده چهارم معاملات امروز گروه فلزات اساسی با دادوستدی به ارزش یک هزار و 854 میلیارد ریال قرار گرفت و گروه چند رشته ای صنعتی نیز با معاملاتی به ارزش یک هزار و 175 میلیارد ریال، رده پنجم را از آن خود کرد.** افت فرابورسشاخص فرابورس (آیفکس) در معاملات امروز پنج پله افت کرد و در جایگاه 2 هزار 109 واحدی قرار گرفت.در بازار فرابورس، بیش از یک میلیارد و 672 میلیون سهم و اوراق بهادار به ارزش بیش از 10 هزار و 80 میلیارد ریال دادوستد شد.در معاملات امروز نمادهای دماوند (تولید برق دماوند)، مارون (پتروشیمی مارون)، هرمز (فولاد هرمزگان جنوب) و ارفع (آهن و فولاد ارفع) بیشترین تاثیر منفی را بر شاخص وارد کردند؛ در مقابل ذوب (ذوب آهن) و میدکو (هلدینگ معدنی خاورمیانه) بیشترین تاثیر مثبت را بر شاخص داشتند و مانع افت بیشتر شاخص فرابورس شدند.اقتصام*2022*2025            "}