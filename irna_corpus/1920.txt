{"onTitr":"","titr":" برداشت پسته از مزارع شهرستان ورامین آغاز شد","describe":" تهران-ایرنا- مدیرجهاد کشاورزی شهرستان ورامین از آغاز عملیات برداشت پسته از باغات این شهرستان خبر داد.", "text":"محمدحسین تاجیک روز چهارشنبه در گفت و گو با خبرنگار ایرنا گفت: بیش از 6 هزار هکتار از اراضی جنوب دشت ورامین زیر کشت پسته رفته است که با توجه به شرایط آب و هوایی شهرستان ، این گیاه در این منطقه رشد مناسبی داشته و محصول مناسبی تولید می کند.وی افزود : از مجموع 6 هزار هکتار باغات پسته شهرستان ، سه هزار هکتار آن بارور بوده و محصول تولید می کند.تاجیک میانگین برداشت پسته در باغات شهرستان را 2 هزار کیلوگرم در هکتاراعلام کرد و افزود : پیش بینی می شود که بیش از 6 هزار تن محصول پسته از باغات شهرستان برداشت شود.وی گفت: پسته تولید شده در مزارع شهرستان ورامین از کیفیت بسیار بالایی برخوردار است و اکثر پسته تولیدی به کشورهای دیگر صادر می گردد .وی اظهار داشت : تولید کنندگان پسته شهرستان ورامین با استفاده از روش های نوین آبیاری توانسته اند تا با مدیریت آب کشاورزی ، ضمن افزایش سطح زیر کشت ، راندمان تولید را نیز به سطح مطلوب برسانند به طوری که هم اکنون تمامی اراضی زیر کشت پسته شهرستان ورامین با شیوه های نوین ، آبیاری می شوند.شهرستان ورامین بیش از 80 هزار هکتار اراضی قابل کشت دارد که با توجه به کمبود آب زراعی تنها 38 هزار هکتار زیر کشت انواع محصولات کشاورزی می رود.تهرام/7254 / 1539            "}