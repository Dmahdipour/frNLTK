{"onTitr":"","titr":" ضرورت تبیین نقش طلایی زنان کرمانشاهی در دفاع مقدس","describe":" کرمانشاه - ایرنا - کرمانشاه تنها یک «فرنگیس» ندارد بلکه وجب به وجب این خاک پاک، شاهد دلاوری شیرزنان بسیاری همچون فرنگیس ها، «دادا خانزادها» و «فوزیه» هاست که هر کدام به نوعی برای حفظ میهن جان دادند و یا جانفشانی کردند که خلاء معرفی و شناسایی بانوان دوران آتش و خون باید جبران شود.", "text":"به گزارش ایرنا، «یک نهال برای من، یک نهال برای خدا» سخنان پیرزن کرد روانسری است که همه مال و دارایی خود را وقف آوارگان هشت سال جنگ تحمیلی کرد.باغ پراز درخت و میوه دادا خانزاد در روزهای جنگ و بمباران حلبچه به پناهگاهی برای آوارگان ایرانی تبدیل شده بود که حتی سایه درختان تنومندش، آوارگان عراقی را نیز در خود جای داد.بی بی خانزاد مرادی محمدی بانویی مومن و سرمایه دار بود که در زمان جنگ سه خانه خود را به پناهگاه آوارگان تبدیل کرده بود و هر 9 فرزند خود را به نوعی در دفاع از این خاک و دیار سهیم کرد.تقریظ رهبر معظم انقلاب اسلامی بر کتاب فرنگیس که داستان دلاوری شیرزن گیلانغربی است ، بهانه ای شد تا بار دیگر توانمندی نویسندگان کرمانشاهی در به قلم کشیدن و ثبت خاطرات دفاع مقدس که یکی از تاکیدهای مقام معظم رهبری است آشکار شود.بانوان کرمانشاهی نقش آفرینان اصلی دوران آتش و خون هستند که خلاء معرفی این زنان در قالب آثار متعدد علمی، ادبی، هنری و یا در قالب همایش و جشنواره احساس می شود که این مقوله موجب گمنام ماندن زنان سلحشوری شده که روایت زندگی هرکدام از آنان می تواند به کتاب جداگانه ای از دوران دفاع و افتخار تبدیل شود.** حق مطلب باید ادا شوددر همین راستا «مهناز فتاحی» نویسنده کتاب فرنگیس، باغ مادر بزرگ و ده ها کتاب در ارتباط با دفاع مقدس در گفت و گو با ایرنا گفت: استان کرمانشاه منطقه ای است که جنگ در آن آغاز و به پایان رسید و در زمینه معرفی دلاوران و رزمندگان به ویژه بانوان نقش آفرین، ظرفیت و کارهای نکرده بسیاری وجود دارد تا حق مطلب ادا شود.فتاحی افزود: زنان و مردان بسیاری در استان وجود دارند که داستان دلاوری آنان می تواند هر کدام به یک کتاب تبدیل شود که در این بین بانو فرنگیس را به عنوان یکی از زنان مقاومت این دیار بهتر و بیشتر می شناسند.** برای بیان نگفته ها همت کنیماین پژوهشگر از مادر شهید «ابوالحسن یاری» به عنوان یکی دیگر از زنان شیردل کرمانشاهی در دوران دفاع مقدس یاد کرد و افزود: شهر ما مملو از شیرزنانی است که هر کدام دارای داستان های نگفته ای هستند که شایسته است همه نویسندگان در این زمینه کار کنند و هنرآفرین باشند.وی با بیان اینکه نوشتن برای دوران دفاع مقدس کار دشواری است ، ادامه داد: روایتگری خاطرات دفاع مقدس به پژوهش ، دوندگی و مراجعه حضوری نیاز دارد.** دشواری روایتگری خاطرات در منطقه کردنشینوی در پاسخ به این سوُال که چرا این خلاء در استان احساس می شود، با بیان اینکه شهر مرزی کرمانشاه به مدت هشت سال درگیر دفاع مقدس بوده گفت: از همین رو به نسبت دیگر استان های غیرمرزی دیرتر توانستیم به روال عادی زندگی باز گردیم و از سوی دیگر در منطقه کردنشین برای روایتگری خاطرات هشت سال جنگ تحمیلی به نویسندگان کرد زبان و یا آشنا با این فرهنگ و محیط نیاز است.** گردآوری خاطرات بانوان نقش آفرین کاری جهادی استاین نویسنده کرمانشاهی معتقد است، برای جبران خلاء شناخت و معرفی بانوان نقش آفرین دفاع مقدس به شکل گیری حرکت مردمی برای دفاع از ترویج آثار، سیاست گذاری، برنامه ریزی و در پیش گرفتن راهبرد مناسب نیاز است و باید همانند یک جهاد به آن نگاه شود تا در قالب یک پروسه پژوهشی بررسی شود.فتاحی ادامه داد: به عنوان مثال اشاره می کنم که برای روایت داستان «پناهگاه بی پناه» تاکنون فیلمبرداری برای به تصویر کشیدن آن، آنگونه که در شان کرمانشاه است کسی داوطلب نشده  که جبران این خلا به حرکت مردمی و مسئولان در کنار حمایت از نویسندگان و فعالان این عرصه نیاز است.** استانداری به گردآوری آمار و اطلاعات بانوان ورود کنددر ادامه مدیرکل فرهنگ و ارشاد اسلامی کرمانشاه در گفت و گو با ایرنا، اظهار داشت: پیشنهاد می کنم بخش معاونت امور بانوان و خانواده استانداری کرمانشاه به گردآوری آمار و اطلاعات در خصوص بانوان فعال در حوزه جنگ در ابعاد متعدد بپردازد.حجت الاسلام رحیم جعفری افزود: این موضوع از بانوانی که مستقیم در جنگ حضور داشتند تا بانوان گمنام و یا جانباز و شهید را در بر می گیرد.وی افزود: برخی از بانوان شیردل نیز با وجود اینکه مستقیم با دشمن درگیر نشده اند ولی در بخش پشتیبانی از جنگ، حضور فعال داشته اند و به تهیه امکانات و تجهیزات برای رزمندگان اقدام کرده اند.وی معتقد است، در بخش دیگر بانوانی وجود دارند که به پرستاری ایثارگران و مجروحان پرداخته اند و حتی بسیاری از آنان نیز تا به امروز مشغول به انجام این کار مقدس هستند که هنوز معرفی نشده اند و باید این تشکیلات و آمارها توسط بنیاد حفظ آثار و ارزش های دفاع مقدس، سپاه، استانداری و دیگر ارگان های مربوطه تهیه شود تا بدانیم چه تعداد و با چه مشخصات، بانوی نقش آفرین در این دوران وجود داشته است.** پس از کسب آمار و مشخصات به معرفی بانوان نقش آفرین اقدام می شوداین مسئول ادامه داد: در صورت انجام اقدام های فوق، ما می توانیم به چاپ کتاب اقدام کنیم تا به شرح زندگی آنان در دوران جنگ بپردازیم که این امر در قالب فراخوان به همراه اهدای جوایز نیز امکان پذیر است.وی از ساخت فیلم مستند به عنوان راهکار دیگر برای معرفی بانوان نقش آفرین دفاع مقدس یاد کرد و گفت: ساخت فیلم مستند و کوتاه با همکاری دیگر ارگان های مربوطه و حتی برپایی همایش عمومی و یا مختص بانوان نیز راهکارهای دیگری برای تحقق این امر است که در صورت تهیه مقدمات فوق، اداره فرهنگ و ارشاد به انجام آن اقدام می کند.** کتاب نقش زنان کرمانشاهی در دفاع مقدس به رشته تحریر درآمدمسئول بخش تاریخ و ادبیات دفاع مقدس بنیاد حفظ آثار و ارزش های دفاع مقدس استان کرمانشاه به ایرنا، گفت: برای معرفی بانوان نقش آفرین دفاع مقدس دست به کار شده ایم و به تازگی کتابی در زمینه نقش زنان استان در دوران دفاع مقدس را به رشته تحریر در آورده ایم.فرزاد عبدی افزود: با این وجود این اقدام با تاخیر آغاز شده که امید است کتاب فرنگیس فتح بابی برای دیگر آثار مربوط به این حوزه شود.وی از کتاب «فرشتگان سرزمین آتش» که روایتگر خاطرات زنان دفاع مقدس و مادران شهدا و جانبازان است به عنوان اقدامی دیگر یاد کرد و گفت: برای معرفی این بانوان و کتاب های دفاع مقدس باید اهمیت سازمانی در بین مسئولان ایجاد شود.** انتشار 110عنوان کتاب در حوزه دفاع مقدس وی با بیان اینکه تاکنون نزدیک به 110 عنوان کتاب در زمینه دفاع مقدس در استان نوشته شده است، ادامه داد: اقدام در خور توجهی برای حمایت از این آثار و نویسندگان در راستای روحیه دهی به آنان برای تداوم کار دیده نشده است.عبدی معتقد است، برای جبران این خلاء نباید هیچ سازمانی را متولی دانست و هر نهادی باید در این زمینه سهیم شود.در پایان مدیرکل دفتر امور بانوان و خانواده استانداری کرمانشاه به ایرنا تاکید کرد، در جلسات اخیر اعلام کرده ام که  کرمانشاه تنها یک فرنگیس ندارد و زنان بسیاری در دوران دفاع مقدس همانند این بانوی قهرمان گیلانغربی، نقش آفرینی کرده اند.سعیده فهیم ، با استقبال از انجام پژوهش و همایش برای معرفی بانوان فعال و نقش آفرین دفاع مقدس، ادامه داد: به این دلیل که دارای نقش حاکمیتی هستیم برای اجرای این ایده ارزشی می توانیم به برگزاری جلساتی با ارگان های مربوطه برای شرح وظایف اقدام کرد و از نمایندگان ارگان ها کمک بگیریم.** همایش مادر برگزار می شودفهیم از برگزاری همایش مادر با همکاری سازمانهای مردم نهاد در کرمانشاه خبر داد و گفت: معرفی زنان و مادران فعال دفاع مقدس نیز یکی از محورهای این همایش است که تاریخ برگزاری آن اعلام می شود.استان کرمانشاه با 2 میلیون نفر جمعیت، 371 کیلومتر مرز مشترک با کشور عراق دارد، مردم این استان 30 هزار ایثارگر شامل 9 هزار و 800 شهید، 19 هزار جانباز و 17 و 500 آزاده تقدیم انقلاب اسلامی کرده است.همچنین تقدیم 850 زن شهیده، 1550 بانوی جانباز و 750 شهید زیر 15 سال از سندهای افتخار مردم این استان است، رتبه اول زنان جانباز کشور و دومین استان که بیشترین تعداد زنان شهیده را تقدیم انقلاب اسلامی کرده از آن کرمانشاه است.بیش از 27 عملیات طی دوران دفاع مقدس در کرمانشاه از جمله مرصاد، بازی‌ دراز، تنگ حاجیان، محمد رسول‌ الله (ص)، والفجر 10، مطلع‌الفجر انجام شده و همچنین شهر نودشه و روستاهای زرده و دیره شهرستان دالاهو در دوران جنگ تحمیلی بمباران شیمیایی شدند و اینها همگی سندی بر حقانیت و مظلومیت مردم این دیار است.گزارش از زهره کریم زاده7460/8066            "}