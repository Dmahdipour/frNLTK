{"onTitr":"","titr":" امسال 95 درصد سرقت ها در بانه کشف شد","describe":" سنندج - ایرنا - فرمانده انتظامی بانه گفت: در نیمه اول امسال، 95 درصد سرقت ها در این شهرستان کشف شده اما این امار در مقایسه با مدت مشابه سال قبل 3 درصد کاهش داشته است.", "text":"به گزارش خبرنگار ایرنا، سرهنگ رسول کرمی چگینی روز پنجشنبه در نشست خبری با اصحاب رسانه اظهار داشت: شهرستان مرزی بانه بر اساس آمار جمعیتی و میزان جرائم جزء امن ترین شهرهای کردستان است.وی افزود: امسال در مقایسه با پارسال 100 درصد جرائم سایبری نیز در این شهرستان با تلاش عوامل پلیس کشف شده که بیشتر مربوط به برداشت از حساب های بانکی و تبلیغ و فروش اجناس ممنوعه، کلاهبرداری رایانه ای، نشر اکاذیب و تشویش اذهان عمومی بود. سرهنگ کرمی چگینی با اشاره به افزایش جرائم در فضای مجازی تاکید کرد: فضای مجازی علاوه بر اثرهای مثبتی که بر جامعه می گذارد جرائم مجرمانه نیز در این فضا در حال گسترش است.وی یادآور شد: نیاز است در این حوزه هشدارهای پلیسی بیشتر باشد  که در این زمینه کارشناسان پلیس فتا با حضور در مدارس، مساجد و اماکن عمومی تاثیرات مخرب فضای مجازی را به مردم یادآوری می کنند.رئیس پلیس بانه اضافه کرد: در 6 ماهه نخست امسال نسبت به مدت مشابه سال قبل 100 درصد تصادفات فوتی کاهش داشت اما تصادفات جرحی 15 درصد بیشتر شده است. وی با اشاره به اینکه مواد مخدر پیچیده ترین آسیب اجتماعی و پایه و اساس بسیاری از معضلات جامعه است، گفت: با همکاری مردم و تلاش ناجا امسال کشف مواد مخدر 100 درصد کشف شده و عرصه بر سوداگران مرگ نیز تنگ شده است. سرهنگ کرمی چگینی با بیان اینکه مشاوران و کارشناسان انتظامی به اهمیت سازش در بحث پرونده ها توجه زیادی دارند، افزود: مشاوران جلسات مکرری با طرفین پرونده در فضای آرام و بدور از فضای پلیسی تشکیل می دهند.وی یادآور شد: در 6 ماهه اول امسال در بحث مشاوره مددکار اجتماعی بیش از 99 درصد پروندها به صلح و سازش منجر شده است.فرمانده انتظامی بانه یکی از ماموریت های تاثیر گذار در بحث احساس امنیت در بین مردم را کارآمدی مرکز 110 دانست که با نظارت ویژه انجام شده و این مرکز امسال پاسخگوی 8341 مورد از تماس های مردم در حوزه های مختلف بود که 11 درصد نسبت به سال گذشته بیشتر است.وی اظهار داشت: نُرم پلیس برای حضور در محل وقوع جرم 6 دقیقه است اما در بانه این میزان به چهار دقیقه و گاهی کمتر از چهار دقیقه رسیده است البته بیشتر درخواست برای حضور پلیس مربوط به درگیری های دسته جمعی و فردی است. سرهنگ کرمی چگینی با تاکید بری حضور پلیس در بین عامه مردم اضافه کرد: توسعه جامعه محوری پلیس یکی از رویکردهای نیروی انتظامی است تا تصویری از پلیس به عنوان یار مهربان و خدمتگذار مردم در جامعه ایجاد کنیم.وی ادامه داد: گسترش فریضه امر به معروف در حوزه حجاب و عفاف، کنترل ترافیک، مقابله با عرضه مواد مخدر، ارائه آموزش های همگانی، هشدارهای انتظامی، ارائه خدمات مضاعف در حوزه 110، گذرنامه و گواهینامه، تسهیل شرایط ترخیص خودروها و موتورسیکلت های توقیفی، توجه و احترام پلیس به افکار عمومی و تعامل با رسانه های جمعی و بهره گیری از توان آنها در افزایش احساس امنیت از جمله برنامه های پلیس است.فرمانده انتظامی بانه با بیان اینکه رسانه های نقش تاثیر گذاری در ارتقای سطح آگاهی و امنیت جامعه دارند، گفت: تعامل با اصحاب رسانه یکی از برنامه های محوری نیروی انتظامی است و این تعامل با هدف امنیت و سلامت جامعه دنبال می شود.سرهنگ کرمی چگینی تاکید کرد: رسانه ها با اطلاع رسانی شفاف و هدفمند در پیشگیری از جرائم و آسیب های اجتماعی وظیفه بسیار سنگینی بر دوش دارند و با بازتاب مثبت اقدامات پلیس زمینه مشارکت مردم را در تامین امنیت و جامعه محوری پلیس فراهم می کنند. رئیس عقیدتی سیاسی فرماندهی انتظامی بانه نیز در این نتشست ضمن تبریک به مناسبت آغاز هفته ناجا گفت: امنیت و تامین آن از مهمترین نیازهای انسان است که وظیفه خطیر پلیس تامین امنیت جامعه است.حجت الاسلام مسعود آشتیانی افزود: پلیس به عنوان نیروی توانمند در جامعه امنیت و آرامش را تامین می کند و شهروندان و ناجا با توجه به ارتباط و نیازی که به همدیگر دارند وظایفی در مقابل هم دارند تا تعادل جامعه را حفظ کنند.به گزارش ایرنا، از 13 تا 19 مه ماه به عنوان هفته نیروی انتظامی نامگذاری شده و شعار امسال این هفته پلیس مقتدر - امین مردم است.شهرستان مرزی بانه با 158 هزار نفر جمعیت در 270 کیلومتری غرب سنندج مرکز استان کردستان واقع شده است.7496/9102            "}