{"onTitr":"","titr":" برنج «دونوج» مازندران وارد بازار شد","describe":" ساری - ایرنا - برنج «دونوج» مازندران با آغاز برداشت شالی از حدود 30 هزار هکتار از شالیزارهای استان وارد بازار شد.", "text":"به گزارش خبرنگار ایرنا، برنج دونوج (رتون) از پرورش دوباره ساقه های شالی پس از برداشت محصول اول به دست می آید.برنج طارم محلی دونوج که این هفته به بازار آمده است در حال حاضر به طور متوسط حدود هرکیلوگرم 125تا 130 هزار ریال خرید وفروش می شود.علت بالا بودن قیمت برنج دونوج در مقایسه با دیگر ارقام، تولید آن به صورت بیولوژیکی و استفاده نکردن از سموم، برخورداری از ارزش غذایی زیاد ،کیفیت بهتر و داشتن عطر و طعم مناسب تر است.گزارش میدانی خبرنگار ایرنا از شالیکوبی های استان مازندران نشان می دهد که برنج طارم محلی کشت اول 110 هزار ریال در هر کیلو گرم خرید و فروش می شود.برداشت کشت اول شالی از شالیزارهای مازندران اوخر ماه تیر آغاز شد و بر اساس اعلام سازمان جهاد کشاورزی اکنون به پایان رسیده است.رئیس اداره برنج جهاد کشاورزی مازندران با بیان اینکه امسال حدود 30 هزار هکتار از شالیزارهای استان کشت دونوج داشته اند، گفت: تاکنون 51 هکتار از این مزارع در حوزه آبریز هراز برداشت شده است.ابراهیم قربان‌نژاد پیش بینی کرد دکه حدود 60 هزار تن برنج سفید دونوج از شالیزارهای مازندران برداشت شود.وی با بیان اینکه امسال حدود 25 هزار هکتار هم پس از برداشت محصول کشت اول، دوباره نشا کاری شده است، گفت که بزودی برداشت کشت دوم برنج ( نشا دوباره ) نیز آغاز می شود.** پایان برداشت شالی در مازندران رئیس اداره برنج جهاد کشاورزی مازندران همچنین با اعلام این که از 202 هزار و 828 هکتار اراضی شالیزاری قابل برداشت در استان تاکنون در 202 هزار و 818 هکتار کار برداشت پایان یافته، گفت که فقط 10 هکتار باقی مانده که مربوط به مناطق کوهستانی شرق استان است که شالی های دیررس دارند و در حال برداشت است.وی افزود: امسال 18 هزار و 315 هکتار از شالیزارهای مازندران به روش سنتی و بقیه به روش مکانیزه به وسیله کمباین‌های مخصوص برداشت شده است.مازندران سالانه با تولید حدود یک میلیون تن ، 42درصد برنج کشور را تامین می کند.6990/1654            "}