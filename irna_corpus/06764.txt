{"onTitr":"","titr":" گم شدن رییس چینی اینترپل همچنان در ابهام","describe":" پکن- ایرنا- با گذشت یک هفته از ناپدید شدن 'مینگ هونگوی' رییس چینی اینترپل، گزارش ها حاکی است او اواخر ماه میلادی گذشته، زمانی که از فرانسه به چین بازگشت در فرودگاه پکن دستگیر شده است هرچند منابع رسمی تاکنون این موضوع را تایید نکرده اند.", "text":"به گزارش ایرنا تاکنون هیچ نهاد و دستگاه رسمی در چین در این باره موضعگیری نکرده است و این کشور با توجه به اینکه در تعطیلات روز ملی بسر می برد، روی این موضوع متمرکز نشده است و تنها پلیس فرانسه در این موضوع تا اندازه ای اطلاع رسانی کرده است.یک منبع مطلع به روزنامه مورنینگ پست از هنگ کنگ گفته که او در بدو ورود به فرودگاه از سوی ماموران چین دستگیر و تحت بازجویی قرار گرفته است این منبع افزوده است پیرامون این حادثه متغیرهای ناشناخته زیادی وجود دارد و مسایل زیادی هنوز حل نشده باقی مانده است.این منبع که نشریه فوق به نام او به دلیل حساسیت مساله اشاره نکرده گفته که این مقام ارشد امنیت عمومی که اولین رییس چینی اینترپل نیز به حساب می آید، در فرودگاه توسط ماموران انضباطی چین دستگیر شده است.در همین حال پلیس بین الملل موسوم به «اینترپل» امروز شنبه با صدور بیانیه ای از چین خواسته است تا درباره مفقود شدن رئیس این نهاد و احتمالا دستگیری او شفاف سازی کند.در این بیانیه آمده است: دبیرخانه اینترپل منتظر پاسخ رسمی از سوی مقامات چین درباره نگرانی های موجود پیرامون سلامتی رییس اینترپل است.وقتی در چین صحبت از مسایل انضباطی می شود فورا موضوع مبارزه با فساد مطرح می گردد دستگاه های انضباطی حزب اصولا به پرونده مقام هایی رسیدگی می کنند که مرتکب فساد مالی شده باشند.در مورد دستگیری و بازجویی از رییس اینترپل حتی اداره مرکزی این نهاد در لیون فرانسه نیز سکوت کرده اما مسئولان امنیتی و پلیس فرانسه گفته اند که در حال رایزنی با چین هستند.اینترپل با 192 عضو، بزرگترین آژانس بین المللی برای تسهیل همکاری بین پلیس دنیا است که برای افراد تحت تعقیب هشدار صادر می کند اما دارای قدرت دستگیری به صورت مستقیم نیست.'گوا ون گویی' از جمله ثروتمندان فراری بود که در سال 2017 میلادی، اینترپل تحت ریاست معاون وزیر امنیت عمومی چین به دستور پکن برای دستگیری وی هشدار قرمز صادر کرد.در وبسایت اداره مرکزی اینترپل نام 44 نفر از فراریان از چین به چشم می خورد که برای همه آنها اعلامیه و اطلاعیه قرمز صادر شده است سپتامبر سال قبل در هشتاد و ششمین مجمع عمومی اینترپل در پکن رییس اینترپل خواستار تقویت همکاری های بین المللی برای مبارزه با جرایم سایبری شد.از سوی دیگر فرانسه اعلام کرده است که همسر 'مینگ هونگوی' رییس چینی اینترپل، به دلیل برخی از تهدیدهایی که علیه وی صورت گرفته هم اکنون تحت محافظت ویژه قرار گرفته است.گزارش های موجود حاکی است که وزارت امنیت عمومی و وزارت خارجه چین ت اامروز به سوالاتی که با نمابر برای آنها درباره رییس اینترپل ارسال شده است، پاسخ نداده اند.آساق**231**1904**1663            "}