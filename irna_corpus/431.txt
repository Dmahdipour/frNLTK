به گزارش ایرنا، حجت الاسلام علی خاتمی در خطبه های نماز جمعه این هفته شهر زنجان افزود: همه مشکلات جامعه راه حل دارد و دنیا به آخر نرسیده است، مردم نیز باید برای عبور از مشکلات اقتصادی با مسئولان همکاری کنند.وی با اشاره به فرامین راهگشای رهبر معظم انقلاب به قوای سه گانه، اظهار داشت: باید همه مردم تو این شرایط در صحنه حاضر باشند و بر اساس منویات معظم له برای حل مشکلات جامعه با کمک هم و استفاده از ظرفیت نخبگان تلاش کنند.نماینده ولی فقیه در استان و امام جمعه زنجان خاطرنشان کرد: پیروزی و موفقیت های هشت سال دفاع مقدس با ایستادگی و مقاومت نتیجه داد که باید در شرایط کنونی نیز در برابر دشمنان مقاومت کنیم، چرا که ایران در حال حاضر 40 برابر نسبت به گذشته قدرتمندتر شده است.وی ادامه داد: باید با ایستادگی، مقاومت و داشتن هدفی مشترک؛ دشمن از ایران یک سخن و یک صدا بشنود.نماینده ولی فقیه در استان و امام جمعه زنجان به روز جهانی استاندارد اشاره کرد و گفت: استاندارد نشانه اعتماد مصرف کننده به کالا، رعایت امنیت و کیفیت در آن و اقتصاد کشور است. حجت الاسلام خاتمی با اشاره به 22 مهر سالروز شهادت آیت الله اشرفی اصفهانی افزود: این عالم عمر خود را صرف خدمت به اسلام و مسلمانان کرد.وی اظهار داشت: روز جهانی نابینایان و روشندلان، یادآور شکرگذاری به نعمت های خداوند متعال است و باید به این قشر جامعه احترام  قائل شویم.نماینده ولی فقیه در استان و امام جمعه زنجان با تاکید بر اینکه 26 مهر روز تربیت بدنی و ورزش و سالروز شهادت شهید شوشتری است، گفت: باید ورزش همگانی و پیاده روی های خانوادگی به طور جدی برگزار شود و این شهید والامقام لیاقت های زیادی را از خود در عملیات مرصاد نشان داد.حجت الاسلام خاتمی به اشاره به پیاده روی زائران اربعین حسینی تاکید کرد: این زائران در کشور عراق میهمان هستند و باید رفتار و کرداری در شان جمهوری اسلامی از خود داشته باشند.وی اظهار داشت: تجمع 22 میلیونی اربعین حسینی نشان از محبت مسلمانان دنیا به اهل بیت عصمت و طهارت (ع) و حرکتی وحدت بخش بدون توجه به کشور و ملیت است.9505/8068
      
      