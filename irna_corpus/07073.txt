{"onTitr":"","titr":" مدیرعامل متواری سکه ثامن دستگیر شد","describe":" تهران- ایرنا- نیروی انتظامی (ناجا) با صدور اطلاعیه ای از دستگیری مدیرعامل متواری شرکت تجارت الکترونیکی ثامن معروف به سکه ثامن خبر داد.", "text":"به گزارش ایرنا از ناجا در اطلاعیه روز شنبه نیروی انتظامی آمده است: فرهاد زاهدی فر مدیرعامل شرکت تجارت الکترونیکی ثامن معروف به سکه ثامن که از هزاران نفر از طریق سایت سکه ثامن، صدها میلیارد تومان در چند استان کلاهبرداری و از کشور متواری شده بود، با اقدامات فنی، عملیاتی و اطلاعاتی پلیس فتا در یکی از کشورها شناسایی و با همکاری پلیس بین الملل ناجا و قوه قضائیه بازداشت و شب گذشته از طریق فرودگاه بین المللی امام خمینی (ره) به کشور بازگردانده شد.نیروی انتظامی در این اطلاعیه آورده است: سرپنجه های نظام جمهوری اسلامی ایران با هماهنگی و هوشمندی هر روز قوی تر از گذشته اجازه فعالیت های مجرمانه را به هیچکس نخواهند داد و با توکل به خداوند قادر متعال و به پشتوانه این توانایی و همکاری مردم فهیم و مومن، مجرمان و غارتگران بیت المال و اموال مردم را در هر مخفیگاهی حتی خارج از مرزهای میهن اسلامی شناسایی، دستگیر و برای تحمل مجازات قانونی، استرداد اموال و احقاق حق مال باختگان به کشور باز خواهند گرداند.  اجتمام*1933*1834            "}