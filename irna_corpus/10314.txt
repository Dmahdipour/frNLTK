{"onTitr":"","titr":" جشن عاطفه ها در 2500 مدرسه گلستان آغاز شد","describe":" گرگان – ایرنا – جشن عاطفه ها  با شعار 'لبخند مهر، بسته به مهر شما 'در 2500 مدرسه شهری و روستایی گلستان همزمان با سراسر کشور با حضور دانش آموزان استان آغاز شد.", "text":"به گزارش ایرنا جشن عاطفه ها در استان گلستان به صورت متمرکز در دبیرستان دخترانه زمزم گرگان با حضور دانش آموزان، معلمان، مدیران و جمعی از مسوولان دستگاه ها و نهادهای استان و شهرستان روز چهارشنبه برگزار شد.معاون مشارکت های مردمی کمیته امداد امام خمینی (ره) گلستان در این پیوند به خبرنگار ایرنا گفت: امسال بیش از 200 هزار پاکت نامه ویژه جشن عاطفه ها میان دانش آموزان استان به منظور جمع آوری کمک آن ها برای همکلاسی های خود در چند روز گذشته  توزیع شده است.علی حسنی افزود: کمک های دانش آموزان استان به جشن عاطفه ها بلافاصله از سوی معلمان و مدیران مدارس میان دانش آموزان نیازمند شناسایی شده، توزیع می شود.به گفته وی در سال تحصیلی گذشته، دانش آموزان استان گلستان 2.5 میلیارد ریال به جشن عاطفه ها کمک کرده بودند.طبق گزارش مسوولان آموزش و پرورش گلستان، 348 هزار دانش آموز مقاطع مختلف سال تحصیلی 98 – 97 را آغاز کردند.بنا به اعلام معاونت مشارکت های مردمی کمیته امداد امام خمینی (ره) گلستان، نیکوکاران استان در مرحله نخست اجرای جشن عاطفه ها در روزهای 15 و 16 شهریور ماه 12 میلیارد ریال کمک کردند که در بین 11 هزار محصل زیر پوشش کمیته امداد استان توزیع شده است.6204/1860            "}