محمد رضا شایقی روز جمعه در گفت و گو با خبرنگار ایرنا افزود: بنای تاریخی و مذهبی حسینیه مختار واقع در محله اشاقی کوچه این شهر که زمانی خاستگاه دسته های عزاداری امام حسین (ع) و محل برگزاری آیین های مختلف مذهبی بوده ، منسوب به دوره قاجار است و در بافت تاریخی شهر واقع شده است.وی با بیان اینکه ثبت ملی حمام (خان) در میدان مسجد جامع و مرکز شهر از دیگر بناهای تاریخی دوره قاجار در دست اقدام است، گفت: این اثر تاریخی نیز در بافت تاریخی قلعه باشی شهر بوده و از آثار شاخص تاریخی این منطقه محسوب می شود.رییس اداره میراث فرهنگی، صنایع دستی و گردشگری خلخال از اقدام برای خرید خانه تاریخی نصیری واقع در بافت تاریخی شهر خبرداد و اظهار داشت: با ساماندهی 21 هکتار بافت تاریخی، حمام نصر و خانه تاریخی نصیری نیز تعیین حریم خواهد شد.شایقی بیان کرد: طرح مطالعاتی بافت تاریخی شهر خلخال به اتمام رسیده و با تصویب در کمیته فنی و تامین اعتبار لازم برای اجرای این طرح بزودی عملیاتی خواهد شد.او همچنین به ارائه تسهیلات بانکی ویزه به مالکان واحدهای مسکونی قدیمی و نیاز به تخریب و بازسازی واقع در بافت تاریخی این شهر اشاره کرد و افزود: علاوه بر اعطای تسهیلات بانکی سایر خدمات حمایتی نیز از افرادی که اقدام به بازسازی و مرمت بناهای رها شده در بافت تاریخی مرکز شهر کنند، ارائه خواهد شد.شهرستان خلخال با 95 هزار نفر جمعیت در جنوبی ترین منطقه استان اردبیل در همسایگی استان های آذربایجان شرقی ، زنجان و گیلان واقع شده ، قلعه کیلوان ، کاروانسرای چنارلق ، کاروانسرای شاه عباسی ، پل تاریخی پردیس و بنای چهار گوش از جمله آثار تاریخی شهرستان خلخال است. 7119/6018
      
      