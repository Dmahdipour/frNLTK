{"onTitr":" رقابت های پاراآسیایی 2018 ؛    ","titr":" نایب قهرمان پرتاب دیسک: زحمات بسیاری برای کسب مدال  کشیدم","describe":" جاکارتا -ایرنا - نایب قهرمان رشته پرتاب دیسک ایران در بازی های پارااسیایی گفت: «زحمات  برای کسب مدال نقره کشیدم.»", "text":"به گزارش روز جمعه خبرنگار اعزامی به رقابت های پاراآسیایی 2018 جاکارتا، مسعود حیدری در رشته دو و میدانی، دو مدال کسب کرد. او در این مورد گفت: «در پرتاب وزنه سوم شدم و به مدال برنز رسیدم چون رکورد خوبی نداشتم ولی در پرتاب دیسک، رکورد خودم را زدم و نایب قهرمانی را به دست آوردم.» او اضافه کرد: «دلم می خواهد اینجا از هادی سپهرزاد مربی ام که خیلی زحمت برایم کشیده تشکر کنم. جای او در این رقابت ها خالی است. دوست  داشتم او هم به جاکارتا می آمد. امیدوارم از مدال هایی که به دست آوردم، راضی باشد.» حیدری در نهایت، در خصوص آینده اش در ورزش جانبازان و معلولین گفت: «برای حضور پرقدرت در توکیو تمرین قوی تر خواهیم کرد اما قبل از آن باید راهی مسابقات جهانی شویم. بعد از آن که در رقابت های جهانی امارات توانستیم کارهای بزرگی انجام بدهیم، برای توکیو برنامه ریزی می کنیم. به هر حال امیدوارم من و خاکباز بتوانیم بهترین رکوردها را بزنیم و باز هم برای ایران، افتخار کسب کنیم. من می خواهم همین جا از  خانواده و مربیانم تشکر کنم چون همه آنها برایم زحمات زیادی کشیدند.»سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.ایران با 209 ورزشکار و در 13 رشته ورزشی در این دوره از رقابت ها شرکت کرده است. کاروان کشورمان در دوره قبلی این بازیها در جایگاه چهارم جدول مدال ها ایستاد. ورزشی ** 1528 **            "}