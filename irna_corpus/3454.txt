{"onTitr":"","titr":" نوجوان یزدی به اردوی تیم ملی بسکتبال دعوت شد","describe":" یزد - ایرنا - دبیر هیات بسکتبال یزد گفت: سید حسین حسینی نوجوان بسکتبالیست از این استان به دومین اردوی تیم ملی دعوت شد.", "text":"محمود شیخیان روز سه‌شنبه در گفت‌وگو با ایرنا افزود: این اردو روزهای 20 الی 27 مهرماه 1397 در تالار بسکتبال مجموعه ورزشی آزادی تهران برگزار می‌شود. به گفته وی، کادر فنی تیم ملی 34 بازیکن از استان‌ها را برای حضور در اردو دعوت کرد. این مسئول ورزشی اظهار داشت: ظرفیت‌های خوبی در رده‌های مختلف سنی بسکتبال استان وجود دارد که برای شکوفایی استعدادها برنامه‌های آموزشی و مسابقات مختلف پیش‌بینی شد. شیخیان یادآور شد: در سال 1396 سه نونهال و نوجوان پسر از یزد به اردوهای آمادگی تیم ملی بسکتبال کشور دعوت شدند. استان یزد با یک‌میلیون و 138 هزار نفر جمعیت 47 هیات ورزشی و 65 هزار ورزشکار زیرپوشش بیمه دارد و 2 هزار و 500 نفر در رشته بسکتبال بازی می‌کنند. 7536/2047/            "}