{"onTitr":"","titr":" سیدجلال حسینی مصدوم شد","describe":" تهران- ایرنا- تمرینات آماده سازی تیم فوتبال پرسپولیس در حالی  از ساعت 16 در ورزشگاه شهید کاظمی پیگیری شد که در جریان تمرین امروز سیدجلال حسینی کاپیتان با تجربه سرخپوشان دچار مصدومیت شد.", "text":"به گزارش خبرنگار ورزشی ایرنا، تمرین امروز پرسپولیس از ساعت 16 زیر نظر برانکو ایوانکوویچ سرمربی کروات سرخپوشان پیگیری شد.آسیب دیدگی سید جلال حسینی کاپیتان پرسپولیس مهم ترین اتفاق تمرین این تیم بود، او در بازی تمرینی مصدوم و به بیرون زمین انتقال داده شد اما بعد از دقایقی به تمرین برگشت تا نگرانی های برانکو برطرف شود. به نظر می رسد حسینی برای ادامه حضور در تمرینات آماده سازی پرسپولیس مشکلی نداشته باشد.در تمرین امروز برانکو نظارت دقیقی بر عملکرد شاگردانش داشت و بارها نکات لازم را به آنها گوشزد می کرد.بخش اصلی تمرین پرسپولیس به مرور کارهای تاکتیکی اختصاص داشت. سانتر از جناحین، حرکت در عمق، دادن پاس های کوتاه و سریع، شوت به سمت دروازه، اصلی ترین بخش های تمرین تاکتیکی سرخ پوشان بودند.سرمربی کروات پرسپولیس تاکید زیادی به بازیکنانش برای رسیدن به دروازه حریف با استفاده از پاس های کوتاه داشت و تحت هیچ شرایطی به بازیکنان اجازه تعویض جناح بازی با استفاده پاس های بلند را نمی داد.بوژیدار رادوشویچ دروازه بان دوم  و کریم باقری مربی قرمزپوشان ستاره های بازی تمرینی پرسپولیس بودند. این دو نفر در فوتبال درون گروهی 2 گل زیبا به ثمر رساندند تا به شدت مورد تشویق مربیان، بازیکنان و تعداد اندک تماشاگران حاضر در ورزشگاه شهید کاظمی قرار بگیرند.حسین ماهینی و امید عالیشاه «به دلیل مصدومیت»، علیرضا بیرانوند و احمد نوراللهی «بدلیل حضور در اردوی تیم ملی»، ابوالفضل درویش‌وند، سعید حسین‌پور و حمیدرضا طاهرخانی «بدلیل حضور در اردوی تیم امید»، و همچنین بشار رسن، گادوین منشا و شایان مصلح غایبان تمرین امروز پرسپولیس بودند.مارکو مربی بدنساز پرسپولیس که هنوز به ایران برنگشته است نیز در تمرین پرسپولیس حضور نداشت.در غیاب بازیکنان پرشمار غایب پرسپولیس، 8 بازیکن امید این تیم در محل تمرین شرکت کردند. اسماعیل هلالی بازیکن سابق پرسپولیس که هدایت امیدهای این تیم را بر عهده دارد، همراه شاگرادانش در ورزشگاه شهید کاظمی حاضر شد که مورد استقبال برانکو قرار گرفت.در پایان تمرین گفته شد سید جلال حسینی امشب در برنامه 90 حاضر می شود. تیم فوتبال پرسپولیس خود را برای دیدار در جام حذفی و به دنبال آن دیدار برگشت مرحله یک هشتم نهایی لیگ قهرمانان آسیا آماده می کند. تمرین سرخ های پایتخت صبح و بعد از ظهر فردا برگزار می شود.ورزشی**ع.ک**م.ت**9129            "}