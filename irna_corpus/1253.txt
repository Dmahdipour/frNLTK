{"onTitr":"","titr":" صندوق کارآفرینی امید گیلان 900 روستانشین را شاغل کرد","describe":" آستارا - ایرنا - معاون صندوق کارآفرینی امید گیلان از اشتغالزایی برای 900 نفر در روستاهای این استان در نیمه نخست امسال، با پرداخت 385 میلیارد ریال تسهیلات خبر داد.", "text":"به گزارش خبرنگار ایرنا؛ یوسف پورواجد روز پنجشنبه در نشست با کارکنان صندوق کارآفرینی امید آستارا گفت: صندوق کارآفرینی امید برای نخستین بار به طرح های اشتغال در روستاهای گیلان تسهیلات پرداخت می کند و مورد استقبال روستائیان قرار گرفته است.وی اضافه کرد: طرح های بوم گردی، دامداری، زنبورداری، پرورش مرغ بومی، باغداری، پرورش ماهیان سردابی و گرمابی توسط دریافت کنندگان تسهیلات در روستاها اجرا شده و بیشترین دریافت تسهیلات در شهرستان های رودبار، آستانه اشرفیه، آستارا، املش و ماسال بوده است.وی بیان کرد: صندوق کارآفرینی امید گیلان در سال جاری، 42 میلیارد ریال نیز برای توسعه اشتغال و کسب و کار صاحبان مشاغل پرداخت کرده و بیشترین تسهیلات با توجه به دستور استاندار گیلان، به طرح های بوم گردی اختصاص یافته است.پور واجد ادامه داد: صندوق کارآفرینی امید به عنوان پیشرو حمایت از اشتغال و ازدواج جوانان، با اجرای طرح های هر روستا یک محصول، بوم گردی و اعطای تسهیلات ارزان قیمت از تولیدات داخلی با رویکرد کارآفرینی حمایت می کند.معاون صندوق کارآفرینی امید گیلان یادآور شد: سال گذشته با پرداخت 434 میلیارد و 878 میلیون ریال تسهیلات، برای حدود سه هزار نفر در استان شغل ایجاد شد و آستارا در جذب اعتبار اشتغال، رتبه نخست گیلان را کسب کرد.شهرستان مرزی بندر آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 /6030            "}