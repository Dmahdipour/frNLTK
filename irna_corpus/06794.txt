{"onTitr":" دادستان تهران:    ","titr":" 19 کیفرخواست مربوط به مفاسد اقتصادی صادر شد","describe":" تهران- ایرنا- دادستان عمومی و انقلاب تهران گفت: مجموع کیفرخواست‌های صادره در هفته گذشته و طی امروز به 19 فقره رسیده است که امیدواریم به زودی به دادگاه‌ها ارجاع شوند.", "text":"به گزارش ایرنا از قوه قضاییه عباس جعفری دولت آبادی روز شنبه در حاشیه نشست با صرافان و در جمع خبرنگاران درباره آخرین وضعیت رسیدگی به پرونده‌های شعب ویژه گفت: علاوه بر صدور چهار کیفرخواست در مورد پرونده‌های تلفن همراه و 9 کیفرخواست در مورد پرونده‌های ارز طی هفته گذشته، 6 فقره کیفرخواست نیز در حوزه تلفن‌های همراه و ارز در شعب ویژه در روز جاری صادر شده است. وی با اشاره به مسدودسازی سایت‌ها و کانال‌هایی که در رابطه با قیمت ارز التهاب ایجاد می‌کنند، درباره اینکه آیا می‌توانند قیمت تثبیت شده ارز را اعلام کنند، گفت: معتقدیم قیمتی که بانک مرکزی برای ارز تعیین می‌کند، قیمت تثبیت شده است؛ بنابراین سایت‌های خبری و کانال‌های اطلاع رسانی می‌توانند قیمت‌های حداقلی و تثبیت شده منتهی به بانک مرکزی را اعلام کنند ولی حق ندارند با اعلام قیمت‌هایی که وجود خارجی ندارد یا موجب سردرگمی مردم می‌شود، در جامعه التهاب ایجاد کنند.جعفری دولت آبادی درخصوص پیشنهاد ارائه شده از سوی بانک مرکزی مبنی بر ابطال مجوز صرافی‌هایی که تخلف می‌کنند، اظهار داشت: نماینده بانک مرکزی پیشنهاد داد که می‌توانیم مجوز صرافی‌هایی را که تخلف می‌کنند، در آینده باطل کنیم که ما نیز از این پیشنهاد، استقبال کردیم. زیرا معتقدیم همه راه‌ها از مسیر قضایی نمی‌گذرد و امیدواریم در چارچوب وظایف نظارتی بانک مرکزی این کار عملی شود تا در مورد تعداد معدودی صرافی که تخلف می‌کنند، پاکسازی صورت گیرد تا صرافی‌ها با قاطعیت به کار خود ادامه دهند.وی با اشاره به نقش موثر صرافی‌ها در تثبیت قیمت ارز گفت: در حال حاضر دولت بسته‌های جدید ارائه می‌کند و سیاست‌های جدیدی را به عهده گرفته و اعلام کرده است، صرافی‌ها می‌توانند نقش مثبت بیشتری ایفا کنند و اینکه برخی از مشکلاتی که در پرونده‌ها گزارش شده است، برطرف شود.نظارت بانک مرکزی بر صرافی ها، انجام وظیفه طبق دستورالعمل بانک مرکزی، نظارت بر نحوه اقدام صرافی ها، چگونگی ایفای نقش صرافی‌ها و رفع تخلفات، کمک به حل مشکلات برای واردات کالا و انتقال حواله‌ها از جمله مسایلی بود که دادستان تهران در رابطه با موضوعات جلسه به آن اشاره کرد.دادستان تهران با بیان اینکه این جلسات الزاما برای پیگیری وظایف دستگاه‌های دولتی نبوده است اما تریبونی برای انعکاس مشکلات آنها و جلسه‌ای برای کمک کردن به روان سازی وضعیت جاری کشور است، به تشریح موضوع های مطرح شده در جلسه امروز با صرافان پرداخت و افزود: در پرونده‌های زیادی گزارش شده که برخی از صرافی‌ها که تعداد آنها محدود هم است، بعضا ارز چهار هزار و 200 تومانی را خریداری کرده و فروختند یا در بازار آزاد زمینه فروش آن را فراهم کرده و مرتکب تخلفاتی شده بودند.* متهم سکه ثامن در برخی استان ها پرونده داردجعفری دولت آبادی با اشاره به دستگیری متهم پرونده سکه ثامن گفت: طبق گزارش پلیس، بامداد امروز متهم پرونده سکه ثامن دستگیر و به دستگاه قضایی تحویل داده شد.وی با قدردانی از اقدامات پلیس در رابطه با دستگیری این متهم، افزود: طبق گزارش‌ها متهم در برخی استان‌ها نیز پرونده دارد و در مورد دستگیری سایر متهمان نیز دستورات لازم صادر شده است.دادستان تهران با رد ادعای مطروحه مبنی بر عامدانه بودن فرار متهم و وجود همکاری در این زمینه، تصریح کرد: این فرد قبل از تشکیل پرونده فرار کرده بود و بامداد امروز پلیس با زحمات بسیار زیادی موفق به دستگیری این فرد شده است.وی افزود: تحقیقات بلافاصله پس از دستگیری آغاز شده است و به تدریج اطلاع رسانی در این زمینه صورت می‌گیرد.اجتمام*1003*1834            "}