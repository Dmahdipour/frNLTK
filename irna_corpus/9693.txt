{"onTitr":"","titr":" پرونده 270 شکارچی غیرمجاز در مازندران به دادگاه رفت","describe":" ساری- ایرنا- فرمانده یگان حفاظت محیط زیست مازندران گفت که در نیمه اول امسال پرونده 270 شکارچی غیرمجاز این استان برای برخورد قانونی به دستگاه قضایی ارسال شد.", "text":"مسلم آهنگری روز چهارشنبه در گفت و گو با خبرنگار ایرنا با اعلام این که دستکم 30 درصد از پرونده تخلفات زیست محیطی مازندران مربوط به شکارچیان غیرمجاز است، افزود که امسال نیز آمار تشکیل پرونده قضایی برای این متخلفان 50 درصد افزایش داشت.وی گفت که در نیمه اول امسال از شکارچیان متخلف زیست محیطی 76 قبضه سلاح فاقد جواز و 193 قبضه سلاح دارای پروانه شکار توقیف شد.فرمانده یگان حفاظت محیط زیست مازندران همچنین از 2 برابر شدن تشکیل پرونده قضایی تخلفات زیست محیطی استان در سال جاری نسبت به سال پیش خبر داد.وی توضیح داد: در حالی که در نیمه اول امسال 631 فقره پرونده قضایی بابت تخلفات زیست محیطی اعم از شکارغیرمجاز ، آلودگی، تعرض به محیط زیست و دیگر تخلفات تشکیل شد، سال گذشته آمار پرونده های ارسالی به دادگاه در این مدت 383 فقره بود.آهنگری علت افزایش آمار پرونده ها را تشدید برخورد با متخلفان زیست محیطی به خصوص شکارچیان غیرمجاز دانست.وی گفت که در مجموع امسال برای 800 متخلف زیست محیطی در مازندران پرونده قضایی تشکیل شده است.مازندران 530 هزار هکتار عرصه زیست محیطی دارد که افزون بر 300 نفر کار حفاظت از آن را بر عهده دارند.وجود عرصه طبیعی در مازندران به خصوص تالاب سرخرود و میانکاله باعث کوچ سالانه 150 گونه از پرندگان مهاجر به این خطه شمال کشور با جمعیت 1.5 بال می شود که طبق آمار سالانه حداقل یک پنجم این پرندگان به دست شکارچیان غیرمجاز شکار می شوند.  6982/1654            "}