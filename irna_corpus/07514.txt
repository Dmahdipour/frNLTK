{"onTitr":"","titr":" تمرینات سرعتی ملی پوشان کشتی در آستانه رقابت های جهانی","describe":" تهران - ایرنا - ملی پوشان کشتی آزاد و فرنگی ایران در حالی روزهای پایانی اردو را برای حضور در رقابت های جهانی برگزار می کنند که تمرینات سرعتی و آنالیز حریفان را در دستور کار قرار داده اند.", "text":"به گزارش ایرنا، رقابت های کشتی آزاد و فرنگی قهرمانی سال 2018 جهان روزهای 28 مهر تا 6 آبان در سالن اسپورت هال بوک شهر بوداپست مجارستان برگزار می شود. امسال بر خلاف سال گذشته مسابقات کشتی آزاد زودتر از مسابقات کشتی فرنگی روزهای 28 تا 30 مهر در مجارستان برگزار می شود.آزادکاران که طبق برنامه ریزی صورت گرفته زودتر از فرنگی کاران راهی بوداپست می شوند تمرینات خود را زیر نظر کادر فنی در محل خانه کشتی عبداله موحد پشت سر می گذراند. روزهای پایانی تمرینات بیشتر به تمرینات سرعتی، آنالیز حریفان و ... اختصاص دارد تا ملی پوشان کم کم آماده مبارزه با رقبای خود شوند.تیم کشتی آزاد ایران سال گذشته در مسابقات جهانی پاریس با کسب یک مدال طلای حسن یزدانی نهم شده بود.رضا اطری (57 کیلوگرم)، باقر یخکشی (61 کیلوگرم)، امیرحسین مقصودی (65 کیلوگرم)، یونس امامی (70 کیلوگرم)، مصطفی حسین خانی (74 کیلوگرم)، عزت الله اکبری (79 کیلوگرم)، حسن یزدانی (86 کیلوگرم)، علیرضا کریمی (92 کیلوگرم)، مجتبی گلیج (97 کیلوگرم) و پرویز هادی (125 کیلوگرم)، 10 ملی پوش اعزامی به رقابت های جهانی هستند.همچنین فرنگی کاران کشورمان در فاصله 13 روز تا رقابت های جهانی مجارستان روزهای پایانی تمرینات خود را زیر نظر کادر فنی پشت سر می گذارند. این مرحله از تمرینات ملی پوشان اعزامی به بوداپست طبق برنامه ریزی صورت گرفته تا روز 15 مهر در محل خانه کشتی عبدالله موحد تهران با برگزاری تمرینات متنوع دنبال می شود.ملی پوشان مرحله پایانی تمرینات خود را پس از چند روز استراحت از دهه پایانی مهر تا زمان اعزام به مجارستان از سر می گیرند که آنالیز حریفان یکی از برنامه های اردونشینان است.رقابت های کشتی فرنگی قهرمانی بزرگسالان جهان روزهای 3  تا 6 آبان برگزار می شود. تیم ایران سال گذشته در مسابقات جهانی پاریس با کسب 3 مدال برنز سعید عبدولی، حسین نوری و محمد رضا گرایی به مقام سوم دنیا رسیده بود.مسلم نادری خادم (55 کیلوگرم)، مهرداد مردانی (60 کیلوگرم)، محسن حاجی پور (63 کیلوگرم)، محمدرضا گرایی (67 کیلوگرم)، محمد علی گرایی (72 کیلوگرم)، پژمان پشتام (77 کیلوگرم)، سعید عبدولی (82 کیلوگرم)، حسین نوری (87 کیلوگرم)، مهدی علیاری (97 کیلوگرم) و شهاب قوره جیلی (130 کیلوگرم) ترکیب تیم اعزامی کشتی فرنگی را در مجارستان تشکیل می دهند.ورزشی**1067**1597            "}