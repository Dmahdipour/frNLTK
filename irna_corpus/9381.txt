{"onTitr":"","titr":" طرح کاهش آلاینده ها در محصولات کشاورزی قزوین انجام می شود","describe":" قزوین - ایرنا - مدیر صنایع کشاورزی سازمان جهاد کشاورزی قزوین گفت: طرح ارتقای سلامت و کاهش آلاینده ها در هشت محصول کشاورزی این استان اجرا می شود.", "text":"به گزارش ایرنا، آبرادات مصلایی روز چهارشنبه در نشست کارگروه سلامت و امنیت غذایی قزوین افزود: این طرح به دنبال امضای تفاهم نامه بین وزارتخانه های جهاد کشاورزی و بهداشت درمان و آموزش پزشکی به منظور بررسی و کاهش آلاینده ها و سموم در محصولات کشاورزی اجرا می شود.وی اضافه کرد: با امضای این تفاهم نامه، آزمایش و بررسی 15 محصول تعیین شد که در فاز نخست مطالعه هشت محصول به استان ها اعلام شده است.مصلایی ادامه داد: محصولاتی مانند خیار گلخانه ای و مزرعه ای، گوجه فرنگی گلخانه ای و مزرعه ای، پیاز، سیب زمینی و پرتقال از جمله محصولات یاد شده هستند که با توجه به اولویت های بومی قزوین در حوزه انگور، این محصول جایگزین پیاز شده است.به گفته وی، بر این اساس، 6 پروژه اصلی برعهده سازمان جهاد کشاورزی گذاشته شده که به ترتیب باید انجام شوند.مصلایی با اشاره به پروژه های یاد شده، تاکید کرد: تخصیص کد شناسایی به بهره برداران، توانمندسازی و ساماندهی مراکز ماده 2، نمونه برداری، لیبل زنی و ارایه گواهی برای محصولات، بازبینی توسط سیستم های نظارتی و پایش منابع خاک این پروژه ها را تشکیل می دهند.وی با اشاره به اینکه قرار شده اراضی کشاورزی که این محصولات را کشت می کنند توسط بخش خصوصی شناسایی و کد لازم برای آنها صادر شود، ادامه داد: این مراکز شامل کلینیک های گیاه پزشکی، شرکت های خدمات مشاوره کشاورزی و آزمایشگاه های آنالیز آب و خاک و سایر موسسات که مجوز ارایه خدمات دارند، می باشند.وی اظهار داشت: این مرکز توانمندسازی شده و مراحل پیاده شدن نظام سلامت در مزارع و شناسنامه دار شدن محصول را انجام  دهند.مصلایی در پایان تصریح کرد: برای اجرای این طرح بودجه لازم در سطح وزارت جهاد کشاورزی پیش بینی شده که هنوز تخصیص نیافته و لازم است با تعیین ردیف بودجه ملی و استانی زمینه اجرای هرچه بهتر این طرح را فراهم کرد.7388/8054            "}