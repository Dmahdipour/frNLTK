{"onTitr":" استاندار ایلام:    ","titr":" قاچاق سوخت در مرز مهران کنترل شود","describe":" ایلام - ایرنا - استاندار ایلام بر نظارت و کنترل قاچاق سوخت از مرز مهران تاکید کرد و گفت: با نظارت مستمر سه لایه نظارتی گمرک، شرکت نفت و هنگ مرزی قاچاق سوخت از این مرز به حداقل خواهد رسید.", "text":"به گزارش ایرنا، قاسم سلیمانی دشتکی روز سه شنبه در نشست قاچاق و ساماندهی سوخت استان اظهار داشت: برای جلوگیری از قاچاق سوخت نظارت بر مبادی ورودی و خروجی پایانه مرزی مهران در اولویت قرار دارد و در این راستا می بایست طرح جامع ساماندهی این پایانه بطور جدی پیگیری شود.وی خواستار نظارت و کنترل سوخت توسط کامیون ها در مرز مهران شد و افزود: با کنترل به موقع و لازم برای جلوگیری از قاچاق سوخت دست دلالان نیز از سوخت‌های قاچاق کوتاه می شود.استاندار ایلام بر لزوم نظارت شرکت نفت، گمرک و هنگ مرزی در این خصوص شد و گفت: اگر هر سه لایه نظارتی در مهران و پایانه مرزی نظارت مستمر داشته باشند قاچاق سوخت از مرز مهران به حداقل خواهد رسید.سلیمانی دشتکی به اختلاف قیمت سوخت در 2 کشور ایران و عراق اشاره کرد و یادآور شد: با توجه به این اختلاف قیمت در ایران و کشور عراق قاچاق سوخت افزایش یافته و باید تدابیر لازم برای جلوگیری از این مبادلات غیرقانونی جلوگیری شود و از این سرمایه ملی حفاظت کرد.وی ادامه داد: استقرار 2 کانکس موقت جهت بازرسی های شرکت نفت و استقرار کشیک 24 ساعته نیروهای این شرکت جهت کنترل قاچاق سوخت در مرز مهران الزامی است. مدیرعامل شرکت پخش فرآورده های نفتی ایلام نیز در این نشست گفت: قاچاق سوخت در  ایلام بصورت رسمی گزارش نشده اما خودروهای ترانزیتی که از مرز خارج می شوند باید سوخت همراه آنها به اندازه مصرف کوتاه مدت باشد.علی اصغر چاغروندی با بیان اینکه اختلاف قیمت سوخت در ایران نسبت به کشور همسایه ما 15 برابر است، افزود: در صورت حمل باک فول توسط کامیون داران و خودروهای ترانزیتی باید اختلاف قیمت داخلی و قیمت تعادلی مرزی از آنها اخذ شود. وی یادآور شد: با اتخاذ تدابیر لازم برای کنترل بیشتر سوخت باک خودروها تصمیم گرفته شد تا در 2 نقطه ورودی و خروجی مرز مهران اکیپ های بازرسی مستقر شوند. 7180/6034            "}