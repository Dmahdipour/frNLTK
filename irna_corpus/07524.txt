{"onTitr":"","titr":" مجلس و بررسی CFT","describe":" رییس کمیسیون امنیت ملی مجلس گفت جلسه هماهنگی بررسی CFT با حضور روسای فراکسیون‌های سیاسی مجلس امروز در پارلمان برگزار می‌شود. صف‌بندی موافقان و مخالفان گروه ویژه اقدام مالی موسوم به FATF ابعاد جدیدی به خود گرفته است.", "text":"شاید تا پیش از این مخالفان از عدم تصویب لوایح 4 گانه این کارگروه در مجلس مطمئن بودند، اما شرایط زمانی و بافت موقعیتی کنونی جامعه و لزوم ارتباط با جهان وضعیتی را پیش آورده تا اکنون بسیاری از لزوم الحاق به FATF و مزایای آن سخن بگویند. 3 لایحه از 4 لایحه مربوط به FATF حساسیتی به‌وجود نیاورد و تصویب شد و به این اعتبار انتظار تصویب لایحه الحاق به کنوانسیون مبارزه با حمایت مالی از تروریسم موسوم CFT هم منطقی به نظر می‌رسید، اما این لایحه مخالفان و منتقدان جدی دارد که ظاهرا در اقلیت بوده و اکثر نمایندگان موافق تصویب آن هستند.البته مخالفت‌ها نیز از سر دلسوزی برای کشور است، اما برخی از این مخالفت‌ها رنگ و بوی سیاسی دارد که نمونه آن را می‌توان در انبوه پیامک‌های تهدیدآمیز برای عدم تصویب CFT دید. در این راستا دلواپسان اگر حق تحفظ و حق شرطی که ایران در CFT قرار داده را ملاحظه کرده و بپذیرند، هم نگرانی آنها برطرف می‌شود و هم دیگر دلیلی برای مخالفت نخواهند داشت.**لزوم تصویب وتایید CFTچندی است که مساله بررسی لایحه الحاق ایران به کنوانسیون مبارزه با حمایت مالی از تروریسم موسوم به CFT بحث داغ موافقان و مخالفان در خانه ملت، صحن جامعه و رسانه‌هاست و هر کسی از ظن خود به این موضوع می‌نگرد.CFT آخرین لایحه از لوایح 4 گانه FATF است که تصویب آن در مجلس می‌تواند قدم مهمی در راستای پیوستن به گروه ویژه اقدام مالی و به تبع آن شفافیت اقتصادی و بر قراری ارتباط با بانک‌های معتبر جهانی باشد تا ایران نیز پس از سالیان دراز بتواند فصل تازه‌ای از روابط اقتصادی خود را با جهان آغاز کند. از طرف دیگر با توجه به تحریم‌هایی که از آبان ماه وضع خواهد شد و برای استفاده حداکثری از سازوکار اروپایی‌ها برای تسهیل تجارت با ایران که مبادلات ارزی با یورو و دور زدن این تحریم‌ها را پیشنهاد کرده‌اند،FATF جدیت و اهمیت بیشتری یافته است. چراکه تمامی بانک‌های اروپایی و حتی سایر کشورها مقررات FATF را در مبادلات درنظر می‌گیرند. ضمن اینکه به اعتقاد برخی تحلیلگران پیوستن به این کارگروه موجب شفافیت بیشتر در اقتصاد شده که نتیجه آن می‌تواند واقعی شدن قیمت ارز باشد و سیر نزولی قیمت ارز که در چند روز گذشته شاهد بوده‌ایم، سرعت خواهد یافت.**مجلس مراقب باشدعضو برجسته جامعه روحانیت مبارز در دیدار با اعضای شورای مرکزی اتحادیه جامعه اسلامی در ارتباط با بررسی FATF در مجلس؛ اظهار کرد: مجلس باید بیدار و مراقب باشد، حتما این یک چیز خطرناکی است، دشمن در این برنامه وارد شده و سهیم است. باشگاه خبرنگاران نوشت، آیت‌ا... موحدی کرمانی گفت: این معاهده باعث می‌شود به طور مثال اگر ما بخواهیم به حزب‌ا...، انصار‌ا... و امثال آنها کمک کنیم، جلوی ما گرفته شود و غیر از این هم مسائلی خطرناک را به دنبال خواهد داشت. عضو مجمع تشخیص مصلحت نظام افزود: به اعتقاد بنده در مرحله ابتدایی مجلس باید هوشیار باشد و دقت کند تا این لایحه تصویب نشود، اگر هم تصویب کند من مطمئن هستم شورای نگهبان آن را رد خواهد کرد. امام جمعه موقت تهران تصریح کرد: شورای نگهبان هم که رد کند به مجمع تشخیص مصلحت نظام خواهد آمد و من معتقدم این مجمع کاملا بیدار است، ممکن است تغییراتی بدهد، اما من به مجمع امیدوار هستم، البته به شورای نگهبان هم امیدوارم و ان‌شاءا... این معاهده به سرنوشت خوبی تمام خواهد شد.**نگاه مجمع حل مساله استیک عضو مجمع تشخیص مصلحت نظام درباره نگاه غالب در این مجمع به دولایحه «پالرمو» و «لایحه اصلاح قانون مبارزه با پولشویی» اظهار کرد: نگاه مجمع تشخیص مصلحت نظام به موضوع حل مساله است، نه نگاه ایجاد مانع. البته این دو لایحه تا روز شنبه هفتم مهر هنوز تحویل دبیرخانه نشده بود. خبرآنلاین نوشت، غلامرضا مصباحی مقدم گفت: ان‌شاء‌ا... این دو لایحه که به مجمع تشخیص مصلحت نظام برسد، با فوریت برای بررسی در دستورکار قرار می‌گیرند تا نظر این نهاد حاکمیتی اعلام شود. وی درباره سرنوشت راهکار ویژه مالی اروپا برای ایران در صورت عدم تصویب و قانونی شدن لوایح چهارگانه مربوط به FATF افزود: اصولا این طور نگاه کردن به مساله قابل قبول نیست. نظام جمهوری اسلامی ایران بنای لجبازی با مناسبات بین‌المللی اقتصادی ندارد. سخنگوی جامعه روحانیت مبارز تهران در پاسخ به کسانی که می‌گویند «قانون نشدن لوایح چهارگانه مربوط به FATF به انسداد راهکار ویژه مالی اروپا برای ایران می‌انجامد گفت: کسانی که چنین حرفی می‌زنند، ظاهرا تصور می‌کنند، بناست که این لوایح قانون نشود، اما ما چنین تصوری نداریم.**کمک به تعادل بازار ارزرئیس کمیسیون امنیت ملی و سیاست خارجی مجلس در خصوص اثرگذاری کنوانسیون CFT بر روند کاهشی نرخ ارز اظهار کرد: به هر حال دلار، ارز مبادله‌ای بین‌المللی است و بر معادلات بین‌المللی کشور اثر می‌گذارد، کنوانسیون‌ها به همین دلیل مهم هستند. خانه ملت نوشت، حشمت‌ا... فلاحت پیشه با اشاره به نشست کمیسیون با سفرای کشورهای اروپایی، بیان کرد: سفرای ایران در کشورهای خارجی مسائل اقتصادی متعددی را مطرح کرده‌اند، یکی از بخش‌های فعال اقتصاد ایران، فعالان اقتصادی در حوزه تجارت و نخبگان ایرانی هستند که با خارج ارتباط دارند، آنها معتقدند اگر ایران در لیست سیاه FATF قرار گیرد، تبعاتی به دنبال دارد. نماینده مردم اسلام آباد غرب در مجلس، افزود: تبعات قرار گرفتن ایران در لیست سیاه FATF این است که ایرانی‌های فعال در حوزه تجارت به سمت تابعیت کشورهای دیگر بروند و این حرکت به معنای خروج سرمایه از کشور و انتقال سرمایه به کشورهای دیگر است. وی تاکید کرد: هر چه مجلس بتواند از التهابات بیرونی بازار بکاهد و کشور را از وضعیت بی‌تصمیم خارج کند، بر بازار و آرامش در کشور اثرگذار خواهد بود. رئیس کمیسیون امنیت ملی مجلس تصریح کرد:CFT آخرین کنوانسیون مرتبط با FAFT است که اگر تصویب شود بر حوزه بانکی اثرگذار است و معتقدم بر تعادل بازار ارز اثر می‌گذارد.**پالس مثبتیک نماینده تهران‌ درباره عوامل موثر در سیر نزولی ارز اظهار کرد: یکی از این عوامل مذاکرات ایران با اتحادیه اروپا بود که امروز این اتحادیه نظر کاملا مثبتی برای حفظ برجام دارد و حمایت کاملی هم برای حفظ این توافق به کار برده است. ایلنا نوشت، علیرضا رحیمی گفت: حرف ما این است که حمایت اروپا تنها نباید سیاسی باشد و باید حمایت اقتصادی و عملی از برجام داشته باشد. این عضو کمیسیون امنیت ملی مجلس تصریح کرد: در کنار تصمیم شورای امنیت اثر مثبت دستور کار قرار گرفتن لایحه CFT موسوم FATF پالس مثبتی را به بازار داد. به رغم این‌که مطبوعات و مخالفان در تلاش بودند گرای منفی به بازار دهند، اما بازار پیامش را از مجلس گرفت. رحیمی خاطرنشان کرد: قرار گرفتن CFT در دستور کار مجلس پیام‌های مثبتی به همراه دارد و پیش‌بینی می‌شود تصویب این لایحه باز هم تاثیر مثبتی بر ثابت شدن نرخ ارز داشته باشد.**ایران و کره شمالی؟قائم مقام حزب اتحاد ملت گفت: مخالفان توجه ندارند که ایران هیچ شباهتی به کره شمالی ندارد که بخواهند با باقی ماندن نام ایران در کنار کره شمالی به عنوان دو کشوری که با FATFمخالفت می‌کنند، امروز و فردای ایران را نیز مانند کره شمالی رقم بزنند. آذر منصوری در ارتباط با علت مخالفت برخی با لوایح FATF اظهار کرد: مخالفت با FATF یا از سر تقابل سیاسی است که طبیعی هم هست یا از سر تغافل و تضاد منافع است؛ چرا که باتوجه به کارکردی که FATF تا کنون در جهان داشته است، همه دلسوزان کشور باید از آن استقبال کنند. وی ادامه داد: کسانی که می‌خواهند در جهت شفافیت هر چه بیشتر مبادلات ارزی کشور تلاش کنند، نمی‌توانند با FATF مخالفت کنند. منصوری گفت: عده‌ای که این ‌شفافیت را در مغایرت با اهداف و منافع باندی خود می‌بینند نیز به بهانه‌های غیر کارشناسی و البته کاملا سیاسی با آن مخالفت می‌کنند. این الحاقیه تلاش موثر دولت است که نتیجه‌اش تعلیق ایران از لیست سیاه بوده و همین موفقیت به معنی یک گام به جلو رفتن است. ایسنا نوشت؛ این فعال سیاسی اصلاح‌طلب تصریح کرد: در حالی که دشمنان استراتژیک ایران در تلاش هستند که ایران همچنان در لیست سیاه بماند، عده‌ای در داخل از سر تغافل یا تجاهل و روشن‌تر بگویم تقابل بدون توجه به تاثیر رفتارهای خود در منافع ملی کشور، نفع خود را در مشوش کردن افکار عمومی می‌بینند. وی یادآور شد که FATF موضوعی است که حتی شورای عالی امنیت ملی نیز نسبت به آن نظر مثبت داشته و همه مراحل قانونی را برای الحاق طی کرده است.منبع: روزنامه آرمان؛ 1397.7.14 گروه اطلاع رسانی**9370**2002            "}