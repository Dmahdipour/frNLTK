{"onTitr":" مربی تیم فوتبال استقلال :    ","titr":" می توانستیم با گل های بیشتر پیروز بازی شویم","describe":" اهواز – ایرنا - مربی تیم فوتبال استقلال گفت: می‌ توانستیم با گل های بیشتری به پیروزی برسیم ولی جو بازی به گونه ای بود که کار برای ما سخت شد.", "text":"به گزارش ایرنا بیژن طاهری شنبه شب در نشست خبری بعد از دیدار استقلال با نفت مسجد سلیمان با بیان این که بازی کردن با نفت مسجدسلیمان بازیکنان و کادر فنی تیمش را خسته کرده، اظهار داشت: با توجه به این که بازیکنان ما در اردوهای ابتدای فصل نبودند از صفر شروع کردیم و تا حدودی هم در کارمان پیشرفت داشتیم.وی با بیان این که 2 بازی بسیار سنگین با تیم نفت مسجدسلیمان داشتیم گفت: آنالیز خوبی از حریف داشتیم و از بازی هم راضی بودیم، آن ها خیلی خوب کار کردند اگر چه دفاع تیمی ما تا حدودی ضعف داشت که در آینده این مشکل رفع می ‌شود.مربی تیم استقلال با اشاره به این که احتیاجی نداشتیم که بخواهیم بازی را به جنجال بکشیم زیرا تیم ما جلو بود، گفت: قائدی و صیادمنش 2 بازیکن جوان ما در این دیدار خیلی زحمت کشیدند و عملکرد خوبی داشتند، درست است که قائدی سن و سال کمی دارد اما روح بزرگی دارد.وی در پاسخ به این پرسش که آیا مهدی قائدی بعد از تعویض خود اعتراض کرده ، گفت: متاسفانه در بازی گذشته هم گفتند که قائدی بطری آب را پرت کرده ولی بطری از دست او افتاد. امروز هم که خندان از زمین بیرون آمد و اعتراضی نداشت.طاهری با بیان این که داور تحت تاثیر جو قرار ‌گرفت افزود: اگرچه برای سیدعلی احترام ویژه‌ ای قائل هستیم اما باشگاه استقلال در خصوص عملکرد داوری نامه اعتراض رسمی خود را به سازمان لیگ ارسال کرده است. وی با اشاره به این که هیچ جای دنیا پشت نیمکت مربیان این همه صحبت نمی ‌شود افزود: متاسفانه  این موضوع یک مشکل بزرگ در شهر مسجدسلیمان است که امیدواریم در بازی های بعد شاهد این اتفاق نباشیم، مربی ما هیچ حاشیه‌ ای نداشت و معتقدم به ناحق از زمین اخراج شد.دیدار  تیم های استقلال و نفت مسجدسلیمان در هفته ششم رقابت های لیگ برتر با نتیجه 2 بر یک به سود استقلال به پایان رسید.9879/6002            "}