{"onTitr":"","titr":" 2 هنر دستی قزوین در نوبت ثبت آثار ملی قرار گرفتند","describe":" معاون صنایع دستی اداره کل میراث فرهنگی، صنایع دستی و گردشگری قزوین گفت: 2 هنر دستی استان شامل پاپیه ماشه و گلیم الموت در راستای حفظ مواریث فرهنگی و تاریخی در نوبت ثبت آثار ملی ناملموس قرار گرفتند.", "text":"میثم حصاری روز چهارشنبه در گفت و گو با خبرنگار ایرنا افزود: گلیم الموت از قدمت بالایی برخوردار است و ثبت آن در فهرست آثار ملی، به حفظ و احیای این هنر دستی کمک می کند.این مسئول گفت: با رایزنی با سازمان ملی استاندارد همچنین بدنبال دریافت پروانه کاربرد نشان استاندارد برای این محصول هستیم تا این هنر دست هنرمندان الموتی از کیفیت بیشتری برخوردار شود.وی در خصوص هنر دستی پاپیه ماشه که چندی قبل منسوخ شده بود اما دوباره در قزوین احیا شده است،اظهار داشت: به اشیای مقوایی که سطح آنها به وسیله نقاشی و مینیاتورکاری تزئین شده و بوسیله لاک های مخصوص پوشش پیدا می کند، اطلاق می شود.معاون صنایع دستی اداره کل میراث فرهنگی، صنایع دستی و گردشگری قزوین یادآور شد: طی سال های اخیر مهارت سنتی آینه کاری قزوین با شماره 1464، گره چینی قزوین باشماره 1466، کلش بافی شهرستان تاکستان با شماره 1467، جاجیم بافی دانسفهان 525، مهارت شیشه گری فوتی قزوین به شماره 786 و مهارت قفل سازی سنتی به شماره 111 در فهرست میراث فرهنگی ناملموس کشور به ثبت فهرست آثار ملی ناملموس رسیده است.آینه کاری، گره چینی، جاجیم، مسگری، بافتنی های سنتی، سرمه دوزی، پن بافی،پاپیه ماشه و موج بافی از هنرهای دستی قزوین به شمار می روند.در استان قزوین پنج هزار تولیدکننده صنایع دستی شناسایی شده است.3013            "}