{"onTitr":"","titr":" نگاه دولت تدبیر و امید به فرهنگ حمایتی است","describe":" گناوه- ایرنا- فرماندار گناوه گفت: دولت تدبیر و امید به مسایل فرهنگی کشور نگاه حمایتی و خاص دارد که در این شهرستان نیز گام های خوبی برداشته شده است.", "text":"به گزارش ایرنا، سیدعلی پاک نژاد روز دوشنبه در نشست هماهنگی و برنامه ریزی احداث سینما کوچک امید باحضور مدیرکل فرهنگ و ارشاد اسلامی استان بوشهر افزود: در دولت تدبیر و امید هر سال در این شهرستان طرح و برنامه های مختلفی اجرایی و تقدیم مردم شده است.وی اظهارداشت: این شهرستان در زمینه اجرای برنامه های فرهنگی و هنری در استان بوشهر پیشتاز بوده و تصویب طرح احداث سینمای ثابت در این شهر از نیازها و خواسته های بحق مردم  این شهرستان است که در دولت تدبیر و امید محقق شده است.فرماندار گناوه گفت: اختصاص سهمیه احداث سینما کوچک امید به این شهرستان در میان 3 استان کشور  رویدادی  مهم و ارزشمند است و فرمانداری و مجموعه مدیریت شهری آمادگی هرگونه همکاری در اجرایی شدن آن است.مدیرکل فرهنگ ارشاداسلامی استان بوشهر گفت: این نشست به منظور برنامه ریزی و هماهنگی های اولیه برای احداث سینما کوچک امید در گناوه برگزار شده تا با همکاری دستگاه های مرتبط هرچه زودتر اجرایی شود.حمیده ماحوزی افزود: وزارت فرهنگ و ارشاد اسلامی در حوزه های مختلف هنری و فرهنگی به زیرساخت های لازم نیازمند بوده که تاکنون قدم های خوبی دراین زمینه برداشته شده است.وی اظهارداشت: باتوجه به بافت جمعیتی و رفت و آمد هموطنان زیادی که وارد شهرستان گناوه می شود، احداث سینمای ثابت کوچک امید در این منطقه در دستور کار قرار گرفت و بزودی عملیات اجرایی آن آغاز می شود.ماحوزی گفت: طرح سینما کوچک امید شهر گناوه این استان همزمان با 2 شهر دیگر کشور اجرا و قرارداد ساخت این سینما با حضور نمایندگان واحد سینمایی وزارت فرهنگ ارشاد اسلامی با شهرداری گناوه بزودی منعقد و  تا قبل از پایان سال تکمیل و افتتاح می شود.مدیرکل فرهنگ وارشاداسلامی استان بوشهر افزود: طراحی و نقشه این طرح توسط وزارت فرهنگ و ارشاد اسلامی انجام و شهرداری به عنوان بهره بردار ساخت آن را برعهده دارد.در این نشست رئیس و اعضای شورای اسلامی شهر و معاون شهردار گناوه آمادگی کامل خودرا برای اجرایی شدن این طرح ابراز داشتند.شهر ساحلی و تجاری گناوه مرکز شهرستان گناوه از نقاط گردشگرپذیر استان بوشهر است.6164/6043            "}