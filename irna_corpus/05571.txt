{"onTitr":"","titr":" ملی پوش فوتبال: دیدار تدارکاتی سطح بالا مهمترین نیاز است","describe":" تهران - ایرنا - بازیکن تیم ملی فوتبال ایران گفت: برگزاری دیدارهای تدارکاتی سطح بالا، مهمترین نیاز تیم برای حضور موفق در جام ملت های آسیا است.", "text":"به گزارش ایرنا؛ «علی قلی زاده» در حاشیه تمرین امروز (یکشنبه) تیم ملی فوتبال ایران با ابراز خوشحالی از حضور مجدد در جمع ملی پوشان ادامه داد: تلاش می کنم با سپری کردن مناسب برنامه های آماده سازی، نظر سرمربی را برای حضور در جام ملت های 2019 جلب کنم.وی ضمن مثبت ارزیابی کردن شرایط اردوی تیم ملی توضیح داد: دیدار تدارکاتی مقابل بولیوی کمک زیادی به بازیکنان و کادر فنی دارد.قلی زاده در پاسخ به این سوال که برای موفقیت در جام ملت ها چه آیتم هایی نیاز است؟ پاسخ داد: علاوه بر اردوهای آماده سازی، بازی با تیم های مطرح و با کیفیت، به تیم ایران کمک زیادی خواهد داشت. یکی از دلایلی که در جام جهانی صعود نکردیم، کمبود بازی تدارکاتی بود.وی در مورد حضورش در تیم شارلوای بلژیک، گفت: حضور در این تیم برایم خیلی مهم است، چراکه از نظر فنی و بدنی پیشرفت کرده ام.ورزشی**3783**9029**1597            "}