{"onTitr":"","titr":" دو پل روستایی تخریب و گاز 300 مشترک برای ایمنی قطع شد","describe":" رشت- ایرنا- مدیرکل راهداری  و حمل و نقل جاده ای گیلان از تخریب  دو  پل روستایی  قلعه رودخان و کلفت در حوزه شهرستان فومن  بر اثر وقوع سیلاب خبر داد.", "text":"محمدرضا نازک کار روز شنبه در گفت و گو با ایرنا اظهار داشت:  بخشی از پل کلفت درسال های گذشته آسیب دیده بود که در این سیلاب بطور کامل تخریب شد.وی با اشاره به اینکه  در حال حاضر فقط مسیری برای تردد عابران پیاده  به روستاهای آنطرف پل  وجود دارد، تصریح کرد:  سیلاب به حدی است که هنوز  خسارت وارده مشخص نیست. مدیر عامل شرکت گاز گیلان نیز از قطع گاز 300 خانوار بمنظور ایمنی در  بخش سردار جنگل در روستای حیدر آلات قلعه رودخان ، فوشه و سیاهورود آلیان خبر داد. حسین اکبر  با اشاره به اقدامات انجام شده قبل از تخریب پل افزود: بدلیل سیلاب و احتمال تخریب پل در منطقه قلعه رودخان فومن و احتمال شکستگی لوله های گاز ، شیر گاز 300 مشترک در این مناطق به منظور ایمنی قطع شده است. فومن در 25 کیلومتری غرب مرکز استان گیلان واقع است.فرماندار املش نیز  گفت: بارش شدید باران که از عصر روز گذشته ( جمعه) در شهرستان املش آغاز شد در بخش های زیر بنایی تخریب پل روستای لردا سرای بخش رانکوه املش و  راههای بعضی از روستاهای شهرستان املش را بدنبال داشت.یونس محمودی  در گفت و گو با خبرنگار ایرنا در املش افزود: بازدیدهای میدانی از همان ساعت های اولیه در مناطق آسیب پذیر آغاز شد که کماکان این بازدیدها تا رفع مشکلات ادامه  دارد.وی تصریح کرد: راههای روستایی شکریس از بخش مرکزی املش ، لگموج، و سورکوه از بخش مرکزی املش و برخی از معابر شهری شهر املش دچار آبگرفتگی شدید شده است که مسئولان در حال رفع آن هستند. فرماندار املش از خسارت دیدن بعضی کارخانه های برنج در املش نیز خبر داد و گفت: برآورد خسارت در حال انجام است و آمار آن متعاقبا اعلام می شود. شهرستان املش با بیش از 44 هزار نفر جمعیت در شرق مرگز گیلان واقع شده است.هواشناسی گیلان تداوم بارندگی ها را تا فردا ( یکشنبه) پیش بینی کرده است.7296 /6030            "}