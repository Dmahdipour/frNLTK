{"onTitr":"","titr":" فراخوان جهانی سازمان ملل برای مقابله با پدیده کشنده گرمایش","describe":" تهران - ایرنا - دانشمندان بر این باورند که گرمایش کنترل نشده زمین، می تواند زندگی بشر را با خطراتی همچون خشکسالی، قحطی و مرگ و میر ناشی از گرما مواجه سازد. در همین راستا سازمان ملل تدابیری در جهت جلوگیری از پدیده گرمایش زمین اندیشیده و از کشورهای دنیا درخواست همکاری کرده است.", "text":"به گزارش روز سه شنبه ایرنا و بر اساس گزارش سازمان ملل، دانشمندان و سیاست گذاران، اطلاعات و راه کارهای تغییرات آب و هوایی برای کاهش اثرات این پدیده طبیعی را یافته اند اما رهبران سیاسی دنیا حتی قدمی در جهت پیشبرد این راه کارها بر نداشته اند.در تاریخ 12 دسامبر(21 آذر) سال 2015 نزدیک به 200 کشور در پاریس توافق کردند که دمای کره زمین نسبت به دوران پیش از انقلاب صنعتی نباید بیش از 2 درجه و در صورت امکان تنها نزدیک به 1.5 درجه سانتیگراد گرم شود که به اعتقاد داننشمندان اگر کشورهای امضا کننده توافقنامه پاریس به تعهدات خود عمل کنند و مانع افزایش دمای زمین بیش از 1.5 درجه سانتیگراد شوند، تغییرات جوی مهلک که نتیجه گرمایش زمین است، قابل کنترل خواهند بود. 'ژاپن تودی'، در همین راستا نوشت: اتحادیه اروپا نیز روز دوشنبه نسبت به روند رشد بی سابقه گرمایش زمین که مسبب اصلی آن فعالیت های انسانی است هشدار داد و از تمامی کشورهای دنیا خواست تا برای ایجاد تغییرات گسترده و سریع در تمامی جنبه های اجتماعی به منظور جلوگیری از این پدیده تلاش کنند.به نوشته تحلیلگران 'ژاپن تودی' گرمایش زمین پیامدهای جبران ناپذیری در پی خواهد داشت، برای مثال: - نیمی از مردم از بی آبی رنج خواهند برد - مرگ و میر ناشی از گرما و بیماری های عفونی افزایش خواهد یافت- کوه های یخی قطب جنوب ذوب شده و موجب بالا آمدن آب دریاها و اقیانوس ها خواهد شد- گیاهان از بین می روند و حیوانات زیستگاه های بومی خود را ترک خواهند کرد'ژاپن تودی' در گزارشی نوشت، اگر تمام رهبران سیاسی دنیا شروع به ایجاد تغییراتی در جوامع خود کنند و گرمایش ایجاد شده به دست بشر را کاهش دهند، شاهد بهبود آب و هوا، اکوسیستم و افزایش سلامت جسمی در سراسر جهان خواهیم بود. به نوشته وب سایت 'تایم' و بر اساس گزارش منتشر شده توسط سازمان ملل، برخی از تغییرات مورد نیاز برای کاهش گرمایش زمین که توسط دانشمندان پیشنهاد شده است .*کاهش 45 درصدی انتشار گاز کربن دی اکسیدتا سال 2030 انتشار گاز کربن دی اکسید باید 45 درصد نسبت به سال 2010  کاهش یابد و تولید این گاز تا سال 2075 به صفر برسد؛ این کار با کاهش برخی عملیات در بخش های مختلف جامعه از جمله ساخت و ساز، صنعت، حمل و نقل، انرژی، کشاورزی و جنگل داری عملی خواهد شد. ایالات متحده بیشترین آمار انتشار گاز کربن دی اکسید را در دنیا دارد. * استفاده 85 درصدی از منابع تجدید پذیر و عدم استفاده از منابع زغال سنگ به عقیده دانشمندان برخی تغییرات گسترده کشورها همچون: برنامه ریزی های شهری، سیستم های زیربنایی شهرها و روستاها و مصرف انرژی می تواند باعث کاهش چشم گیری در روند گرمایش زمین شود. محققان هواشناسی می گویند منابع تجدیدپذیر تا سال 2025 باید 70 تا 85 درصد از تولیدات برق را در بر بگیرند، مصرف زغال سنگ به صفر و مصرف گاز به 8 درصد کاهش یابد.* احداث جنگل های وسیعبه گفته محققان قسمت اعظمی از زمین های کشاورزی و غیر کشاورزی باید به محلی برای تولید انرژی تبدیل شود. همچنین تا سال 2025 باید 10 میلیون کیلومتر مربع جنگل در دنیا احداث شود که چیزی حدود مساحت کل کشور کانادا است.وب سایت 'ای سی ودر' به نقل از 'والری ماسون دلموته' دانشمند هواشناسی نوشت، خبر خوب این است که برخی از راه کارها در جهت جلوگیری از پدیده گرمایش زمین، در حال حاضر در دستور کار برخی کشورها قرار گرفته است، اما باید به این روند سرعت بخشید.'وی او ایکس' در این باره نوشت، مردم آمریکا نمی توانند متوجه حساسیت دمای سلسیوس شوند و شاید نیم درجه افزایش هوا برایشان بی معنی باشد اما تفاوت بین 1.5 تا 2 درجه سانتیگراد در بحث گرمایش زمین می تواند موضوع بسیار جدی باشد؛ در اصل تفاوت بین 1.5 با 2 درجه سانتیگراد می تواند تفاوت بین مرگ و زندگی باشد. 'هانس اتو پورتنر' زیست شناس آلمانی می گوید، دانشمندان امیدوارند که گزارش منتشر شده توسط سازمان ملل، موجب تحول مردم و دولت ها در سریع روند کاهش گرمایش زمین شود.به گفته 'هانس' اگر کاری انجام ندهیم، آینده نامعلومی در انتظار وضعیت آب و هوایی این سیاره خواهد بود.**آساق*9470**1663            "}