{"onTitr":"","titr":" جابجایی مرسوله های پستی در کردستان 38 درصد کاهش یافت","describe":" سنندج - ایرنا - مدیرکل پست کردستان گفت: در 6 ماه اول سال جاری، در مجموع 2 میلیون و 162 هزار و 280 فقره مرسوله پستی در استان جابجا شد که در مقایسه با مدت مشابه سال گذشته، 38 درصد کاهش یافته است.", "text":"شهاب وحیدیان روز چهارشنبه در گفت و گو با خبرنگار ایرنا اظهار داشت: در نیمه اول سال 96، سه میلیون مرسوله پستی در کردستان جابجا شده بود.وی افزود: این کاهش آمار نسبت به پارسال به دلیل حذف توزیع قبوض مخابرات از لیست خدمات شرکت پست است.وحیدیان تاکید کرد: در 6 ماه گذشته از سال جاری، یک میلیون و 562 هزار و 483 فقره مرسوله پستی به کردستان وارد و 600 هزار و 318 مرسوله نیز از استان خارج شد.وی میزان رشد درآمد این شرکت در نیمه اول امسال را 6،21 درصد اعلام کرد و یادآور شد: درآمد شهریورماه شرکت پست کردستان نیز 6،42 رشد داشت و در این خصوص رتبه سوم کشوری را کسب کردیم.وحیدیان از رشد 12،61 درصدی وزن مرسوله های پستی صادره در 6 ماه گذشته از سال 97 خبر داد و اضافه کرد: این در حالیست که در این مدت، وزن مرسوله های وارده چهار درصد کاهش یافت.به گزارش ایرنا، 191 دفتر پست روستایی، 190 دفتر پست شهری و 27 نمایندگی پست در استان کردستان مشغول ارائه خدمت به مردم هستند.همچنین یک هزار و 700 نقطه تماس مردم با پست، تعداد 20 صندوق پستی شخصی هوشمند و 268 صندوق پستی شخصی غیرهوشمند نیز در استان فعال است.7355/9102            "}