{"onTitr":"","titr":" طرح سینما کوچک امید در گناوه اجرا می شود","describe":" بوشهر- ایرنا- مدیرکل فرهنگ و ارشاد اسلامی استان بوشهر گفت: طرح سینما کوچک امید شهر گناوه این استان همزمان با 2 شهر دیگر کشور اجرا می شود.", "text":"حمیده ماحوزی روز سه شنبه در گفت و گو با ایرنا افزود: ظرفیت این سینما بین 100 تا 150 صندلی است که اجرای آن در سطح یکی از پارک های شهر گناوه خواهد بود.وی بیان کرد: در این ارتباط هفت میلیارد ریال توسط واحد سینمایی وزارت فرهنگ ارشاد اسلامی تامین شده و تامین زمین و سایر تجهیزات مورد نیاز نیز بر عهده شهرداری گناوه است.ماحوزی اظهار داشت: در این ارتباط بزودی نشست هماهنگی اجرا این طرح با حضور مسئولان شهرستان گناوه برگزار می شود.وی افزود: با تحقق این مهم در نیمه دوم سال جاری فیلم های روز سینماهای کشور در سطح یکی از پارک های گناوه روی پرده سینما می رود.ماحوزی اظهار داشت: گناوه با توجه به اینکه از استان خوزستان و بوشهر ترددهای زیادی دارد، نخستین سهمیه سینمای کوچک امید استان بوشهر را به خود اختصاص داده است.وی در بخش دیگری از سخنان خود با اشاره به برگزاری سیزدهمین جشنواره ملی مشاعره رضوی در بوشهر اظهار داشت:مرحله نخست این جشنواره با حضور 380 نفر برگزار شد که با برگزاری داوری تلفنی 57 نفر از هشت استان کشور راهی دور پایانی شدند.ماحوزی افزود: هشت استان راه یافته به دور پایانی شامل بوشهر، یزد، تهران، همدان، اصفهان، زنجان، لرستان و کرمانشان است.وی اظهار داشت: مرحله پایانی جشنواره ملی مشاعره رضوی روز 18 مهرماه با داوری سعید بیابانکی، علی هوشمند، رضا معتمد، صدیقه مزارعی زاده و مرضیه معصومی برگزار می شود.ماحوزی یادآور شد: علاوه بر هشت نفر برتر به نفر دوم گروه ها نیز هدایایی به رسم یادبود اهدا می شود.وی گفت: برای تمامی شرکت کنندگان کمک هزینه ایاب و ذهاب و محل اسکان نیز پیش بینی شده است که امیدواریم در طول اقامت آنها در بوشهر روزهای خوبی را سپری کنند.ماحوزی یادآور شد: جشنواره ملی مشاعره رضوی از سری برنامه های شانزدهمین جشنواره بین المللی امام رضا (ع) است که با توجه به برکات عینی آن در زندگی مردم همواره یکی از جشنواره های برتر کشور محسوب می شود.وی افزود: نهمین دوره مشاعره دانش آموزی رضوی استان بوشهر نیز تیرماه برگزار شد که نفر نخست آن موفق به کسب حضور در سیزدهمین جشنواره ملی مشاعره رضوی شده است.7212/6043            "}