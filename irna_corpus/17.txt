روزنامه آرمان در یادداشتی به قلم هادی حق شناس کارشناس مسائل اقتصاددان، آورده است:  اصطلاحا به فکر یک استانداردسازی بین بیش از 200کشور جهان است. برخی از این قواعد یا مقررات، ممکن است به نفع کشورها نباشد، به همین دلیل ساده وقتی اکثریت کشورها قواعدی را بپذیرند، کم کم آن موضوع جهانشمول خواهد شد. موضوعاتی که طی سال‌های اخیر در اقتصاد ایران مطرح شده است از جمله لایحه مبارزه با پولشویی و یا منع کمک مالی به تروریسم(CFT) که در دولت مطرح و در مجلس به تصویب رسید، مبنای این‌ها بر اساس قواعد بسیاری از کنوانسیون‌های جهانی است. حال ممکن است کسی مانند دونالد ترامپ پیدا شود تا از این قواعد بین‌المللی مثل توافق آب هوایی پاریس و یا برجام خارج شود. یا اینکه امروز رژیم صهیونیستی عضو سازمان ملل است و شاید بیشترین قطعنامه‌های شورای امنیت بر علیه این رژیم به تصویب رسیده است که این قطعنامه‌ها را هم اجرا نمی‌کند اما به هیچ وجه از سازمان ملل یا نهادهای دیگر جهانی خارج نمی‌شود. وقتی در یک قاعده بین‌المللی تقریبا همه کشورها عضو آن هستند، نباید کاری انجام داد که موجب وهن بین‌المللی کشور باشد. وقتی در یک نهاد بین‌المللی بیش از 90 درصد کشور‌ها عضو هستند و ایران یا کره شمالی در آن عضویت ندارند و قصد پیوستن به آن را هم نداشته باشند، به طور قطع نمی‌تواند یک رفتار منطقی و طبیعی تلقی شود! بنابراین آن چه که مخالفان FATF یا CFT بیان می‌کنند، عمدتا بر این محور است که اگر ایران بخواهد به نهضت‌های آزادیبخش کمک کند با پیوستن به این کنوانسیون و یا گروه ویژه اقدام مالی، دست ایران بسته خواهد شد و یا اسرار مالی کشور افشا خواهد شد! اما نکته کلیدی این است که آیا مجموع روابط تجاری و یا درآمد‌ها و هزینه‌های کشور پنهان است؟ نکته دوم سند تجاری و مالی هر کشوری بودجه سالیانه آن است، آیا مگر بودجه کشور به صورت جزء به جزء و تفکیک شده در اختیار رسانه‌ها قرار نمی‌گیرد؟ یا ذخایر بانک مرکزی هر کشور که بحث بسیار مهم و استراتژیکی است، مگر افشا نمی‌شود و در رسانه‌ها بیان نمی‌شود؟ و یا اساسا ذخایر بانک مرکزی ایران، عمدتا در خارج از کشور نگهداری نمی‌شوند؟ بنابراین بخش عمده نگرانی‌ها و انتقادهای مخالفان لوایح مربوط به FATF مبنای بنیادی یا مستدلی ندارد و بیشتر رنگ و بوی سیاسی داشته و دارد تا اینکه به معنای واقعی کلمه، انتقادات متاثر از متغیرهای اقتصادی و یا منافع اقتصادی و ملی باشد. به‌عنوان مثال امروز عربستان هم عضو کنوانسیون‌ها و سازمان‌های اشاره شده است و هم به نیروهای و گروه‌های مورد نظرش در منطقه، کمک مالی و تسلیحاتی می‌کند. بنابراین چنین نگرانی‌هایی در داخل و از سوی افراد و گروه‌های خاص سیاسی در کشور، مبنای دقیق علمی و کارشناسی ندارد. به نفع کشور و منافع ملی ایران بود که به CFT بپیوندیم؛ به‌ویژه در این ایام که کشور تحت تحریم‌های ظالمانه آمریکا قرار دارد.*منبع: روزنامه آرمان،1397،7،21**گروه اطلاع رسانی**1893**9131
      
      