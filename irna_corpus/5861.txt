{"onTitr":"","titr":" ایستگاه نقاشی کودکان در تکاب برپا شد","describe":" مهاباد- ایرنا- همزمان با هفته ملی کودک ایستگاه نقاشی کودکان با حضور بیش از 50 کودک امروز /یکشنبه/ در کانون پرورش فکری کودکان و نوجوانان تکاب برپا شد.", "text":"به گزارش ایرنا، جمعی از کودکان به همراه خانواده های خود در این مراسم در ایستگاه نقاشی حضور یافتند و در گروه های پنج نفری با مداد رنگی های خود آثار مختلف نقاشی را خلق کردند.کودکان تکابی با لباس های رنگارنگ و سربندهای رنگی و بعضی با لباس های محلی فضای شاداب و با نشاطی را به این مکان بخشیده بودند.کودکان در این ایستگاه نقاشی تصورات ذهنی خود از موضوعاتی مانند حفظ محیط زیست و احترام به طبیعت، صلح، دوستی و آشتی، خانواده و زندگی را با نگاه کودکانه بر روی کاغذ نقاشی کردند.مفاهیم موضوع نقاشی کودکان با زبان ساده توسط مربیان کانون پرورش فکری کودکان و نوجوانان در این ایستگاه نقاشی به آنان آموزش داده شد.کودکان تکابی پس از کشیدن نقاشی ها، آثار خود را در معرض دید مردم در این ایستگاه نقاشی قرار دادند.در حاشیه این مراسم شاد و متنوع، برنامه هایی مانند قرائت شعر و قصه نیز با همکاری مربیان کانون پرورش فکری کودکان و نوجوانان این شهرستان برگزار شد که با استقبال کودکان و والدین آنان مواجه شد.به گزارش ایرنا همزمان با هفته ملی کودک/ 14 تا 19 مهرماه/ بیش از 10 برنامه متنوع فرهنگی، هنری و ادبی در کانون پرورش فکری کودکان و نوجوانان تکاب برگزار خواهد شد.بیش از یکهزار کودک و نوجوان در کانون پرورش فکری کودکان و نوجوانان تکاب عضویت دارند.شهرستان تکاب با 81 هزار نفر جمعیت در  جنوب آذربایجان غربی واقع شده است.7514/6185/3072            "}