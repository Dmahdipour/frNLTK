{"onTitr":"","titr":" پلیس فرانسه به یک مرکز اسلامی حمله کرد","describe":" تهران – ایرنا – خبرگزاری رویترز نوشت:پلیس فرانسه به یک مرکز اسلامی حمله و سه نفر از رهبران آن را دستگیر کرده است.", "text":"به گزارش روز سه شنبه ایرنا، این خبرگزاری افزود: این حمله پیش از سپیده دم امروز اتفاق افتاد.رویترز در ادامه آورده است: حدود 200 افسر پلیس از جمله نیروهای ویژه از پاریس در این عملیات حضور داشتند. این عملیات در تاریکی به 'مرکز (حضرت) زهرا(س) فرانسه' و خانه های دهها عضو این مرکز در گراند سنت شمال شرقی فرانسه صورت گرفت.  دفتر پلیس محلی در بیانیه ای اعلام کرد: این یک عملیات ضد تروریستی است. با توجه به حمایت آشکار رهبران این مرکز از چند جنبش و سازمان که عقاید خلاف ارزش های حزب جمهوری خواه (فرانسه) دارند، فعالیت های این مرکز تحت مراقبت ویژه است.ژرار کلمب وزیر کشور فرانسه گفت که سه نفر پس از کشف تسلیحات غیرقانونی در این مرکز تحت بازداشت قرار گرفتند.دارایی های این مرکز همراه با دارایی های مالی تحت اختیار نام های دیگر به دستور وزارت اقتصاد و داخلی فرانسه مسدود شد.روزنامه 'لو موند' فرانسه مدعی شده است که این مرکز با حزب الله لبنان و ایران رابطه داشته و محل تبلیغ ضد صهیونیستی بوده است.اروپام**3234**1590            "}