{"onTitr":" معاون سازمان شیلات ایران:    ","titr":" تعدیل نرخ ارز فرصتی برای توسعه صادرات غذای زنده آبزیان است","describe":" تهران- ایرنا- معاون توسعه آبزی پروری سازمان شیلات ایران گفت: مصرف غذای زنده آبزیان در تولید میگوو برخی گونه ماهیان از اهمیت ویژه ای برخوردار است بنابراین نوسان نرخ ارز می تواند به روند مثبتی برای توسعه تولید و صادرات این محصول کمک کند.", "text":"به گزارش خبرنگار اقتصادی ایرنا، «حسین عبدالحی» روز سه شنبه در مراسم همایش ملی تغذیه آبزیان با غذای زنده که در سالن فجر سازمان تحقیقات، آموزش و ترویج کشاورزی برگزار شد، افزود: مجموع تولید محصولات شیلاتی کشور یک میلیون و 200 هزار تن است که حدود یک درصد کل محصولات کشاورزی کشور را شامل می‌شود.وی اظهار داشت: 10 درصد از صادرات محصولات کشاورزی مربوط به بخش صادرات است که نشان می‌دهد محصولات شیلاتی جایگاه ویژه‌ای در کشور دارد.این مسئول در سازمان شیلات گفت: از این میزان تولید 480 هزار تن آن را محصولات آبزی‌پروری تشکیل می دهند که سال گذشته 200 هزار تن ماهی گرمابی، 160 هزار تن ماهی قزل‌آلا، 32 هزار و 500 تن میگو و 200 میلیون قطعه ماهی زینتی در کشور تولید و بخشی از آنها صادر شده است.این مقام مسئول تصریح کرد: با توجه به اقدام های انجام شده، اکنون 86 درصد از محصولات آبزی ‌پروری کشور در استانهای ساحلی شمال و جنوب کشور تولید می‌شود که در شرایط فعلی در حال توسعه صنعت آبزی‌پروری در پرورش ماهی در قفس هستیم.معاون توسعه آبزی‌پروری سازمان شیلات ایران اضافه کرد: در بخش تولید میگو، نیاز به رویکرد جدیدی وجود دارد تا همانند دیگر کشورهای دنیا بتوانیم بیماری ها را کنترل کنیم تا جایی که به دنبال تولید متراکم و کنترل شده هستیم و برای انجام این طرح با بخش خصوصی همکاری خواهیم کرد.وی گفت: اکنون 11 هزار هکتار سطح زیر کشت میگو قرار دارد و طبق برنامه ششم توسعه باید تولید این محصول به 60 هزار تن برسد.عبدالحی افزود: در بحث بیماری وی اچ اس (VHS) قزل‌آلا نیز تاکنون خسارت های سنگینی به کشور وارد شده که نیازمند کنترل و مدیریت بیماری به عنوان یک راهکار اصلی هستیم.وی توسعه ماهیان خاوریاری در شمال کشور را یکی از سیاست های سازمان شیلات ایران برشمرد و اظهار داشت: اکنون ماهیان خاویاری از گونه فیل ماهیان توسط بخش خصوصی و دولتی در وزن های یک تا 100 کیلوگرم در حال تولید است.این مقام مسئول در سازمان شیلات ایران بر این باور است بخش تولید ماهیان گرم‌آبی نیازمند تغییر رویکرد جدی است که این امر همکاری دانشگاه ها و دانشجویان را می طلبد زیرا دانشگاه‌ها می‌توانند سیاست‌های دولت و سازمان شیلات را محقق کنند.وی اظهار داشت: اکنون افزایش بهره‌وری در آب در دستور کار است و برای این مهم گروه‌هایی برای آموزش به سایر کشورها اعزام شده اند.عبدالحی از جذب نیرو در شیلات استان تهران خبر داد و تصریح کرد: تعداد زیادی از فارغ‌التحصیلان شیلاتی در حدود 150 نفر برای استانهای مرکزی و جنوبی کشور جذب شده‌اند و بزودی توسط سازمان سنجش شرایط استخدام در استان تهران نیز فراهم می شود.همایش ملی تغذیه آبزیان با غذای زنده با محوریت نقش غنی سازی غذاهای زنده با تاکید بر آرتمیا در تغذیه آبزیان، کاربرد غذاهای زنده در تغذیه و افزایش سیستم ایمنی آبزیان، اقتصاد تولید غذاهای زنده، اکولوژی و بیولوژی غذاهای زنده و روش های تکثیر و پرورش غذاهای زنده امروز سه شنبه دهم مهر ماه جاری در سازمان تحقیقات، آموزش و ترویج کشاورزی برگزار شد. غذای زنده آبزیان شامل آرتمیا، روتیفر، جلبک ها (میکروجلبک ها)، کرم سفید، کرم خاکی، کرم فرمیش، کرم توبیفیکس است.اقتصام**9186*2025            "}