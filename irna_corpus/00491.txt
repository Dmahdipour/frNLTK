{"onTitr":"","titr":" حضور عناصر فرهنگی در جنگ موفقیت رزمندگان را رقم زد","describe":" مشهد – ایرنا – معاون هماهنگ کننده عقیدتی سیاسی ارتش در خراسان و مدیر اداره عقیدتی – سیاسی قرارگاه منطقه ای شمال شرق نیروی زمینی ارتش جمهوری اسلامی گفت: حضور روحانیون و عناصر فرهنگی در جنگ تحمیلی منجر به تقویت مولفه های برتری ساز و موفقیت چشمگیر رزمندگان در دوران دفاع مقدس شد.", "text":"به گزارش ایرنا حجت الاسلام حسین سلیمانی روز جمعه در سخنرانی پیش از خطبه های نماز جمعه مشهد در حرم مطهر رضوی افزود: حضور عناصر فرهنگی در کنار عناصر نظامی، باعث نزدیک تر شدن دلهای رزمندگان به خدا و تقویت روحیه آنان شد.وی اظهار داشت: حضور روحانیان و عناصر فرهنگی سازمان عقیدتی – سیاسی ارتش جمهوری اسلامی در کنار فرماندهان زمینه رشد فرهنگی و اخلاقی در بدنه ارتش را فراهم ساخت و باعث شد رزمندگان از همه عملیات ها و غائله ها سربلند بیرون آمده و دشمن را به زانو درآورند.وی بیان کرد: تدین، انقلابی و مردمی بودن جزو ویژگی های ارتش است، قدرت ملی هر کشور در بخشهای سیاسی، فرهنگی، علمی و فناوری در گرو قدرت نظامی است. مدیر اداره عقیدتی – سیاسی قرارگاه منطقه ای شمال شرق نزاجا گفت: یک قدرت نظامی از سه مولفه فیزیکی یا همان ادوات جنگی، مولفه نامحسوس و غیرفیزیکی یا همان سطح آموزش، مولفه سوم به عنوان عناصر برترساز شامل ولایتمداری، شهادت طلبی، ایثار و ازخودگذشتگی تشکیل می شود.حجت الاسلام سلیمانی گفت: مولفه های برترساز در رزمندگان نمود نمی یافت جز آنکه در کنار نیروهای نظامی، عناصر فرهنگی از جمله روحانیون سازمان عقیدتی – سیاسی نزاجا حضور پیدا می کردند و این مهم رزمندگان ما را به پیروزی رسانید.7489/5132            "}