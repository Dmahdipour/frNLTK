{"onTitr":"","titr":" وجدان عمومی اروپا؛ ضد آپارتاید صهیونیستی","describe":" تهران-ایرنا- موضع گیری های اخیر «هدبو رائول» نماینده پارلمان بلژیک و سخنگوی حزب کارگر در محکومیت اقدامات صهیونیست ها علیه مردم فلسطین نتیجه کشف و شهود یکباره نیست؛ بلکه مطالبه ای است که در عمق افکار عمومی اروپائیان ریشه دوانده است.", "text":"رائول در حضور وزیر خارجه بلژیک و با درخواست اخراج سفیر اسرائیل از کشورش، وضعیت فعلی در سرزمین های اشغالی را به مبارزه با آپارتاید (سیاست تبعیض نژادی) آفریقای جنوبی برای احقاق حقوق خود تشبیه کرد و گفت: «مردم آفریقای جنوبی علیه آپارتایدی مبارزه کردند که مانند آپارتاید کنونی در اسرائیل است و در کنار مبارزات مردم، این تحریم های بین المللی بود که آپارتاید را از بین برد.»او به درستی اشاره کرد که سیاست رسمی اروپا در قبال دفاع از فلسطینیانی که در غزه، هدف گلوله های جنگی اسرائیلی ها قرار می گیرند، جای اعتراض دارد و آن سیاست را ریاکارانه دانست. رائول گفت: « هر کشور دیگری اگر یک چهارم آنچه را اسرائیل می کند؛ انجام دهد، ما آن کشور را تحریم می کنیم اما وقتی پای اسرائیل در میان است سکوت می کنیم و موضوع را با چند بیانیه ناچیز بدون هیچ تحریم و مجازاتی، خاتمه می دهیم. چرا این سیاست ریاکارانه یک بام و دو هوا را دنبال می کنیم؟»نماینده پارلمان بلژیک به این نکته مهم اشاره کرد که « این سوالی است که همه مردم می پرسند. این ریاکاری برای چیست؟ »** مواضع رسمی و مردمی اروپاتنها سیاست رسمی نیست که موضع گیری های سیاستمداران را تعیین می کند. مطالبه اقشار مردم را می توان به گدازه های پنهانی تشبیه کرد که زیر پوست سیاست جریان دارد؛ گاه به ساختار سخت پوسته فشار می آورد و حرارت می بخشد، گاه آن را می لرزاند و گاه تبدیل به فواره ای از آتش و خشم می شود.این موضع اروپایی تقریبا واحد است که اروپایی ها باور دارند سرزمین هایی که اسرائیل در جنگ 1967 اشغال کرد؛ از جمله کرانه باختری، قدس شرقی و ارتفاعات جولان، بخشی از «مرزهای به رسمیت شناخته شده اسرائیل» نیست و به جز رومانی، بقیه کشورهای اروپایی با انتقال پایتخت رژیم صهیونیستی به «قدس» (آن گونه که دولت دونالد ترامپ در آمریکا به دنبال آن است)، مخالفت کردند. آخرین موضع گیری در این باره، کمتر از سه ماه پیش از زبان «فدریکا موگرینی» نماینده عالی اتحادیه اروپا در سیاست خارجی و امور امنیتی و وزیر امور خارجه سابق ایتالیا شنیده شد که گفت: اروپا درباره قانون «دولت نژادی» (دولت یهودی) نگران است و این نگرانی خود را به اسرائیلی ها ابلاغ کردیم.دو هفته پیش از این موضع گیری اروپایی در 5 جولای 2018 (14 تیرماه 1397)، به دنبال تصمیم اسرائیل برای تخریب روستای فلسطینی نشین «الخان الاحمر» واقع در مسیر قدس به «اریحا»، پنج کشور اروپایی (آلمان، فرانسه، انگلیس، ایتالیا و اسپانیا) تل آویو را تهدید کردند که چنین اقدامی، واکنش جمعی اروپا علیه اسرائیل را در پی خواهد داشت.** بستر اجتماعی و کمپین موثر بایکوتاین موضع گیری های رسمی، زمانی بهتر قابل درک است که در بستر اجتماعی و افکار عمومی مطالبه گر اروپاییان بررسی شود.در نوامبر سال 2015 کمپین (BDS) یا همان جنبش بایکوت، عدم سرمایه‌گذاری و تحریم اسرائیل با حمایت گسترده مردم در کشورهای اروپایی همراه شد. این مطالبه به قدری در افکار عمومی رسوخ کرد که 16 کشور از 28 کشور اتحادیه اروپا در اقدامی هماهنگ، کالاهای تولید شده در شهرک های صهیونیستی واقع در سرزمین های 1967 و جولان را تحریم کردند. رونق این کمپین که به سیاست های آپارتایدی تل آویو در جلب حمایت مردمی استناد می کرد باعث واکنش اسرائیل شد و مقامات اسرائیلی آن را مصداق «یهود ستیزی» خواندند اما این واکنش، مانع ادامه فعالیت جنبش نشد.معنای این رویکرد اروپایی ها بعد از واکنش اسرائیل آن بود که گفتمان یهودستیزی، توان دینامیکی خود را تا حد زیادی از دست داده است و دیگر کار نمی کند، زیرا اروپایی ها، مفهوم یهودستیزی را به همان خوبی مساله آپارتاید می فهمند؛ همان گونه که می دانند طرح موضوع یهودستیزی برای سرکوب مخالفان و اساسا جمع بستن یهودیان با اسرائیل، غیر اخلاقی است. این کمپین، پیش تر هم با تشدید مطالبات مردمی در اروپا توانسته بود موفقیت های چشمگیری داشته باشد. حجم خسارت اقتصادی اسرائیل در نتیجه فعالیت این کمپین، بنابر برآورد روزنامه اسرائیلی «معاریو» در دو سال 2013 و 2014 حدود 23.3 میلیارد دلار بود. این روزنامه از توقف 40 درصدی صادرات اسرائیل به اروپا و از دست رفتن 36 هزار و 500 فرصت شغلی خبر داد. ** چالش اساسی اسرائیل در اروپادر همان سال 2015، «نفتالی بنت» عضو کابینه نتانیاهو گفت: چالش اساسی اسرائیل در قبال اروپا در نوع نگاه مردم کشورهای اروپایی به اسرائیل است. پرفسور «استفان کرانسر» رئیس پیشین برنامه ریزی سیاسی در وزارت خارجه آمریکا در کنفرانس صهیونیستی «هرتزلیا» به صراحت گفت: اسرائیل در حال از دست دادن توان استدلالی خود برای اقناع افکار عمومی مردم جهان است و این یعنی، حمایت خیلی از طرف ها از اسرائیل متوقف می شود.»موسسه اسرائیلی «ان آر جی» در نظرسنجی که به کابینه اسرائیلی داد اعلام کرد که بیش از 40 درصد شهروندان اروپایی، نگاه خصمانه ای به اسرائیل دارند.روزنامه اسرائیلی جروزالم پست نیز در گزارش نظر سنجی دیگری نوشت: مردم اروپا نگاهی منفی به اسرائیل دارند. مردم سوئد و فرانسه، کمترین حمایت را از اسرائیل نشان داده اند. تنها 10 درصد از انگلیسی ها گفته اند حامی اسرائیل هستند و در لهستان از این هم کمتر است؛ 6 درصد. فقط آلمانی ها با نسبت 54 درصدی در نظر سنجی روزنامه صهیونیستی، خود را حامی اسرائیل معرفی کردند. گزارش از جواد ارشادیخاورم**9241**1586            "}