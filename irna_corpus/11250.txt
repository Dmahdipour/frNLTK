{"onTitr":"","titr":" دمای هوای آذربایجان شرقی 7 تا 15 درجه سردتر می شود","describe":" تبریز - ایرنا - معاون توسعه و پیش بینی اداره کل هواشناسی آذربایجان شرقی گفت: با نفوذ و فعالیت سامانه پرفشار، دمای هوای استان در روزهای آینده به ویژه جمعه تا شنبه 7 تا 15 درجه سانتی گراد سردتر می شود.", "text":"محمد اشجعی روز سه شنبه در گفت و گو با ایرنا افزود: طبق نقشه های پیش یابی هواشناسی، با نفوذ و فعالیت این سامانه کاهش محسوس دما و شرایط ناپایداری جوی در استان حاکم می شود.وی اظهار داشت: شرایط ناپایدار جوی موجب وزش باد شدید، ابرناکی، بارش باران به شکل رگبار و غرش آذرخش و در ارسباران مه گرفتگی و کاهش محسوس دما می شود.معاون توسعه و پیش بینی اداره کل هواشناسی آذربایجان شرقی یادآوری کرد: شدت فعالیت سامانه در نواحی شرقی و شمالی استان بیشتر بوده و احتمال آبگرفتگی معابر و سیلابی شدن مسیل ها و رودخانه های فصلی پیش بینی می شود.اشجعی با بیان اینکه با توجه به کاهش محسوس دما، احتمال بارش برف در ارتفاعات نواحی سردسیر دور از انتظار نیست، ادامه داد: مردم برای جلوگیری از خسارت های احتمالی در پی وزش باد شدید، بارش رگباری باران و کاهش محسوس دما اقدام های لازم را به عمل بیاورند.وی گفت: هم اکنون مراغه و کلیبر به ترتیب با 30 و 21 درجه سانتی گراد گرم ترین و خنک ترین شهرهای استان بوده و دمای کنونی تبریز 28 درجه سانتی گراد است.آذربایجان‌شرقی، منطقه ای سردسیر و کوهستانی است و از لحاظ تقسیم‌بندی‌های اقلیمی جزو مناطق نیمه‌خشک به حساب می‌آید. آب و هوای این استان به‌ طور کلی سرد و خشک است ولی به‌ علت تنوع توپوگرافیکی از اقلیم‌های متفاوتی برخوردار است. این استان همواره تحت تاثیر باد‌های سرد شمالی و سیبری و بادهای مرطوب دریای سیاه و مدیترانه و اقیانوس اطلس همچنین بادهای محلی متاثر از کوهستان‌های سبلان در شرق، سهند درغرب و جنوب غربی، رشته کوه‌های قره‌داغ درشمال، رشته کوه‌های تخت سلیمان و اربط در جنوب، ارتفاعات بزقوش در جنوب شرق و قوشاداغ در شمال‌شرق استان قرار دارد.8023/518            "}