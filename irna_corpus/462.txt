{"onTitr":"","titr":" دومین دوره لیگ فوتبال حاشیه شهر مشهد آغاز شد","describe":" مشهد- ایرنا- دومین دوره لیگ فوتبال زمین های خاکی حاشیه شهر مشهد روز جمعه طی مراسمی در زمین فوتبال منطقه گلشهر این شهر آغاز شد.", "text":"مسئول هیات فوتبال بسیج سپاه امام رضا(ع) خراسان رضوی در خصوص دومین دوره لیگ فوتبال حاشیه شهر مشهد به خبرنگار ایرنا گفت: 64 تیم از چهار منطقه حاشیه شهر مشهد در این مسابقات حضور دارند که نسبت به پارسال 12 تیم بیشتر شرکت کرده اند.سیدجواد حسین پور علوی با بیان اینکه تیمهای شرکت کننده در زمین فوتبال خیابان کشاورز منطقه حر، خیابان حافظ کوی صاحب الزمان، زمین سپاه جاده کلات و زمین فوتبال منطقه اسماعیل آباد با هم رقابت می کنند، افزود: بازی ها به صورت رفت و برگشت برگزار می شود و تا پایان سال ادامه دارد.وی گفت: در پایان این مسابقات چهار تیم برتر به مسابقات دسته دو باشگاههای مشهد صعود می کنند. این مسابقات با همکاری سپاه امام رضا(ع) خراسان رضوی، اداره کل ورزش و جوانان استان، هیات فوتبال و شهرداری مشهد برگزار می شود.یک میلیون و 500 هزار نفر از جمعیت 3.5 میلیون نفری مشهد در حاشیه این شهر ساکن هستند.7507/5132            "}