{"onTitr":"","titr":" نیکی هیلی سفیر آمریکا در سازمان ملل استعفا کرد","describe":" تهران - ایرنا - نیکی هیلی سفیر آمریکا در سازمان ملل متحد روز سه شنبه از سمت خود کناره گیری کرد و دونالد ترامپ رئیس جمهوری آمریکا نیز با استعفای وی موافقت کرد.", "text":"به گزارش ایرنا، مشخص نیست که دولت ترامپ، او را مجبور به استعفا کرده است یا نه؟ بر اساس گزارش های رسانه های آمریکایی، ترامپ با استعفای هیلی موافقت کرده است.ترامپ اوایل مهرماه در مجمع عمومی سازمان ملل حضور یافته و ریاست جلسه ای در شورای امنیت سازمان ملل را برعهده داشت که بخشی از این جلسه به موضوع ایران اختصاص داشت.نمایندگان کشورهای شرکت کننده در این جلسه شورای امنیت، سخنان انتقادی نسبت به صحبت های ترامپ در خصوص توافق هسته ای ایران داشتند. برخی تحلیلگران این جلسه را نشان دهنده انزوای آمریکا در جهان توصیف کردند.به نوشته نشریه هیل، دو مقام مطلع از این موضوع گفته اند که رئیس جمهوری آمریکا با درخواست استعفای هیلی موافقت کرده، اما هنوز مشخص نیست که وی چه زمانی منصب خود را تحویل می دهد. هیلی، فرماندار سابق جمهوریخواه ایالت کارولینای جنوبی، در سال 2017 تنها چهار روز پس از به قدرت رسیدن ترامپ، به دولت وی پیوست. گفته شده است که وی هفته گذشته در کاخ سفید با ترامپ در مورد کناره گیری گفت و گو کرده است. هیلی صبح روز سه شنبه از کنار خبرنگاران در کاخ سفید عبور کرد، اما هیچ توضیحی در مورد این مساله نداد. ترامپ نیز در توییتی، هیلی را دوست خود نامید و گفت که قصد دارد ساعت 10 و 30 دقیقه به وقت آمریکا، خبر مهمی را اعلام کند. شبکه خبری ام اس ان بی سی نیز در توییتی نوشت: ترامپ در نشستی در دفتر کار خود اعلام کرد که هیلی قصد دارد تا پایان سال جاری سمت خود را ترک کند و همچنین هیلی را فردی بسیار خاص برای خود توصیف کرد. از سویی مساله استفاده هیلی از هواپیماهای شخصی تجار کارولینای جنوبی، مباحثی بر سر زبان ها انداخته است و یک گروه ناظر در واشنگتن خواستار تحقیقات فدرال در مورد این مساله شده اند. این گروه یادآور شد که هیلی قیمت واقعی این پروازها را در گزارش مالی سالانه اش به مقام های فدرال آمریکا، به میزان ده ها هزار دلار کمتر از ارزش واقعی آنها اعلام کرده است. با این حال، هیلی گفته است که این تجار جملگی دوستان شخصی اش بوده اند، از این رو؛ از مقررات فدرال در ارتباط با پذیرش پرواز با هواپیماهای شخصی مستثنی می شوند. هیلی در منصب سفیر آمریکا در سازمان ملل متحد، لحنی منتقد و صریح در مورد مسائل سیاسی مهم از جمله مساله ایران و کره شمالی داشت.شبکه خبری ان بی سی نیوز نیز در توییتی در همین رابطه به نقل از هیلی نوشت که وی برای انتخابات ریاست جمهوری 2020 نامزد نمی شود و از پرزیدنت ترامپ برای انتخاب مجدد (2020) حمایت خواهد کرد. این شبکه خبری در توییت دیگری به نقل پل رایان رئیس مجلس نمایندگان آمریکا نوشت: نیکی هیلی مدافع آشکار، قوی و محکم منافع آمریکا و اصول دمکراتیک در عرصه جهانی بوده است. وی، دوست و دشمن را برای بهتر بودن به چالش کشیده است. رایان در این توییت، ضمن ابراز ناراحتی از کناره گیری هیلی از دولت ترامپ، از خدمات وی تقدیر کرد.این شبکه خبری در توییت دیگری یادآور شد: مقام های کاخ سفید می گویند که بسیاری از شنیدن خبر کناره گیری هیلی، شگفت زده شده اند.اروپام**9109**1486**1590**            "}