{"onTitr":"","titr":" کالاهای اساسی در آذربایجان شرقی تامین است","describe":" تبریز- ایرنا - رئیس سازمان صنعت، معدن و تجارت آذربایجان شرقی از تأمین و رفع کمبود برخی اقلام ضروری بویژه برنج و روغن در فروشگاه های بزرگ استان خبر داد.", "text":"حسین نجاتی روز پنجشنبه در نشست مشترک مدیران سازمان و صاحبان صنایع غذایی و بسته بندی استان اعلام کرد: فروشگاه های بزرگ می توانند با مراجعه به تولیدکنندگان کالاهای ضروری استان نسبت به تأمین محصولات مورد نیازمردم اقدام کنند.وی در این نشست که با هدف بررسی وضعیت فعلی مایحتاج عمومی و ضروری استان بویژه در زمینه موادغذایی و همچنین تأمین اقلام ضروری برگزار شد، گفت: تولید کنندگان و واحدهای صنعتی استان باید تامین مایحتاج ضروری شهروندان را در اولویت برنامه های خود قرار دهند .نجاتی با تقدیر از تلاش تولیدکنندگان صنایع غذایی فعال در استان و تبیین و تشریح شرایط فعلی عرضه محصولات غذایی و تأمین مایحتاج عمومی مردم بر ضرورت تعامل و مساعدت هر چه بیشتر تولیدکنندگان برای گذر از شرایط کنونی بازار و وضعیت اقتصادی کشور تأکید کرد .رئیس سازمان صنعت، معدن و تجارت استان مدیریت روند تولید و توزیع را مهم دانست و گفت: در این راستا ارتباط تنگاتنگ و دلسوزانه واحدهای تولیدی و فروشگاهی بسیار حائز اهمیت است .نجاتی پیگیری رفع برخی موانع پیش رو در زمینه حمل و نقل و تأمین مواد اولیه واحدهای تولیدی را از دیگر اقدامات سازمان برشمرد .وی از تلاش سازمان در جهت پشتیبانی از واحدهای تولیدی بویژه رفع سایر مشکلات در حوزه گمرک، تأمین فولاد مورد نیازصنایع بسته بندی از بورس، تغییرتعرفه صادرات محصولات ضروری، جلوگیری از خروج اقلام و مواد اولیه تولید کنندگان به خارج از کشور با هماهنگی سایر دستگاه های مربوطه خبرداد .3071            "}