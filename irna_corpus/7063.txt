{"onTitr":"","titr":" حذف قوانین مزاحم تولید شرط حیات اقتصاد ایران","describe":" سمنان - ایرنا - قوانین مزاحم تولید و تفکر جزیره ای مانع توسعه اقتصادی در کشور است که رفع این چالش در کنار توسعه ظرفیت های معدنی و صنعتی، همدلی روز افزون نهادهای مربوط را می طلبد.", "text":"به گزارش ایرنا، یکی از نیازهای افزایش اشتغال و رونق کسب و کار در بخش صنایع، دوری از تفکر جزیره ای و حذف قوانین دست و پاگیر در بخش تولید است و در چند سال گذشته با وجود آرامش روانی و اقتصادی در بین صاحبان واحدهای صنعتی، چندان به مفهوم حذف موانع تولید در بخش های مختلف استان سمنان توجه نشده است.صاحبنظران می گویند، بعضی از نهادهای اجرایی در چند سال گذشته به معنی واقعی دوری از تفکر جزیره ای و حذف موانع تولید در بخش صنعت استان سمنان را درک نکرده اند که این امر باعث بی انگیزگی بخش خصوصی برای سرمایه گذاری در این منطقه از کشور شده است.سمنان از استان های کمتر برخوردار در مقایسه با دیگر استان های کشور به دلیل نبود زیرساخت های اقتصادی است و موانع موجود تولید، مانند نمک بر زخم کهنه عقب ماندگی این منطقه است.حذف موانع تولید و توجه به توسعه واحدهای صنعتی و تولیدی در بین نهادهای اجرایی نیازمند فرهنگ سازی مستمر است و باید پذیرفت توجه به اصل حمایت از کالای ملی به دوری از تفکر جزیره ای مسوولان و نهادهای اجرایی و همچنین حمایت های همه جانبه و نظارت دقیق در تولید کالا بستگی دارد.صاحبان واحدهای صنعتی بزرگ و متوسط استان سمنان می گویند کاغذ بازی های اداری مانع توسعه و افزایش خط تولید در بخش های مختلف اقتصادی است و بسیاری از سرمایه گذاران به دلیل مشکلات مختلف اداری به روزمرگی دچار شده اند و تفکر مدیریتی از این اقشار سلب شده است.استان سمنان با برخورداری بیش از  بیش از 42 ماده معدنی و همچنین یک هزار و 10 واحد صنعتی ، به دلایل مختلف جایگاه واقعی خود را در بخش اقتصادی مقایسه با دیگر استانهای کشور به دست نیاورده است.این روزها زنجیره تولید و حمایت از واحدهای صنعتی در سمنان نه تنها تکمیل نیست بلکه به دلیل قوانین موانع تولید به مسیر دیگری هدایت می شود و دوری از کلی گویی و رصد و پالایش مشکلات واحدهای صنعتی یک اصل انکار ناپذیر برای توسعه اقتصادی در این استان است.**توسعه اقتصادی سمنان نیازمند رفع موانع تولید استدادستان عمومی و انقلاب مرکز سمنان در نشست گفتگوی دولت با بخش خصوصی گفت: باید تمامی سران نظام برای رفع مشکلات اقتصادی جامعه همدل باشند و توسعه اقتصادی در این منطقه از کشور به رفع موانع تولید وابسته است.حیدر آسیابی افزود: نهادهای امنیتی، اطلاعاتی و قضایی استان سمنان با نهادهای اجرایی تعامل بسیار مطلوبی برای افزایش اشتغال دارند که باید این روند در این شرایط حساس هم ادامه یابد.وی اضافه کرد: با تفکر جزیره ای موانع تولید در بخش صنعت استان سمنان برداشته نمی شود و باید آحاد مسوولان و مردم برای رفع مشکلات اقتصادی در کشور هم قسم باشند.آسیابی ادامه داد: اتحاد و همدلی مردم و مسوولان با وجود اینکه استکبار جهانی درصدد جدایی ملت از نظام است، باید فراگیر باشد و با درک اصولی از شرایط جامعه می توان از این مقطع حساس به سلامت عبور کرد.دادستان عمومی و انقلاب مرکز سمنان گفت: توجه به رهنمود های رهبر معظم انقلاب در بحث اقتصاد مقاومتی و حمایت از کالای ایرانی به عنوان یک الگویی واحد باید به افرادی که در توسعه اقتصادی ایران اسلامی سهل انگاری می کنند، گوشزد شود.**موانع توسعه اقتصادی سمنان برطرف شوداستاندار سمنان نیز در این نشست گفت: موانع توسعه اقتصادی به منظور حمایت همه جانبه از کالای ایرانی و بخش خصوصی هرچه سریع تر در این استان برطرف شود.سید شهاب الدین چاوشی افزود: قوانینی که مانع رونق کسب و کار در استان است باید در کمترین زمان ممکن برچیده شود.وی خاطر نشان کرد: نباید فعالان اقتصادی را با قوانین دست و پاگیر برای اجرای طرح های سرمایه گذاری در استان سمنان سرگردان کرد.چاوشی ادامه داد: در شرایط حساس کشور باید همه نهادهای اقتصادی برای توسعه اقتصادی تلاش کنند و سران قوا با حذف قوانین دست و پاگیر در بخش های مختلف اقتصادی، درصدد رونق تولید هستند.استاندار سمنان اضافه کرد: صاحبان واحدهای صنعتی و تولیدی که مشکلاتی در بخش های مختلف اقتصادی دارند برای رفع مشکلاتشان با مجموعه اتاق بازرگانی و نهادهای اجرایی مربوط هماهنگ باشند.چاوشی تصریح کرد: با تمام توان برای رفع موانع سرمایه گذاری در این شرایط دشوار کشور گام برمی داریم و نهادهای اجرایی هر آن چه را که در توان دارند برای رفع گرفتاری های فعالان اقتصادی به کار گیرند.استاندار سمنان گفت: اختلال در کار واحدهای صنعتی و تولیدی استان سمنان به هیچ عنوان پذیرفتنی نیست و نهادهای اجرایی با اتخاذ تدابیر راهبردی و هماهنگ برای توسعه روز افزون استان سمنان در تلاش باشند.** حذف موانع تولید در سمنان نیازمند آموزش استنماینده مردم شهرستان های سمنان، مهدیشهر و سرخه در مجلس شورای اسلامی در این نشست گفت: باید نهادهای اجرایی مربوط درک اصولی برای رفع موانع تولید در استان سمنان داشته باشند و با این راهبرد می توان برای افزایش اشتغال در این منطقه از کشور گام برداشت.احمد همتی افزود: براساس مطالعات میدانی، خط تولید یکی از واحدهای صنعتی استان سمنان هنوز شروع به کار نکرد اما اداره کل امور مالیاتی بیش از 140 میلیارد ریال مالیات برای این واحد درخواست کرده است که این اقدام به دور از تفکر حمایت از تولید است.وی اظهارداشت: باید برای آگاه کردن نهادهای اجرایی مربوط برای حمایت های لازم از واحدهای صنعتی آموزش به کارکنان این نهادها در دستور کار قرار گیرد و با تفکر جزیره ای نمی توان برای کاهش آمار بیکاری در استان تلاش کرد.همتی تصریح کرد: قوانین بسیار خوبی در راستای حمایت از تولید در چند سال گذشته در مجلس شورای اسلامی تصویب شد اما برای اجرا این لوایح و طرح ها سهل انگاری انجام می شود که باید با اتخاذ برنامه های راهبردی دلیل اجرایی نشدن این قوانین از سوی دولت اطلاع رسانی شود.این نماینده مجلس گفت: با اتحاد و همدلی می توان گره از مشکلات اقتصادی کشور باز کرد و اعمال تفکر جزیره ای و قوانین دست وپاگیر مسیر توسعه اقتصادی ناهموار می شود.**نهادهای اجرایی برای کمک به واحدهای صنعتی سمنان همدل باشندرئیس اتاق بازرگانی، صنایع، معادن و کشاورزی سمنان در نشست گفتگوی دولت و بخش خصوصی گفت: نهادهای اجرایی برای رفع مشکلات واحدهای صنعتی در استان همدل و هم قسم باشند و با این راهبرد می توان گره از مشکلات واحدهای تولیدی سمنان باز کرد.علی اصغر جمعه ای افزود: حیات اقتصادی سمنان به حذف موانع تولید وابسته است و باید به دور از تفکر جزیره ای برای رونق کسب وکار در این منطقه از کشور گام برداشت.وی اضافه کرد: دولت باید برای ثبات قیمت ارز در کشور گام بردارد و نوسانات قیمت دلار در چند ماه گذشته خسارت قابل توجه به اقتصاد استان وارد کرده است.جمعه ای اضافه کرد: توسعه اقتصادی استان سمنان به افزایش همدلی و دوری از تفکر جزیره ای بعضی از مسئولان نهادهای اجرایی پیوند خورده است و با این راهبرد می توان برای کاهش آمار بیکاری در این منطقه از کشور گام برداشت.** اراده آمریکا برای فلج کردن اقتصاد ایران استقائم مقام دبیرکل و عضو هیات مدیره خانه صنعت، معدن و تجارت ایران گفت: اگر اقدام غیرعقلانی در بحث ثبات نرخ ارز در کشور انجام شود وضعیت کشور به بیراهه می رود و جزیی ترین برنامه دولت در این بخش در معیشت آحاد جامعه تاثیرگذار است.آرمان خالقی تصریح کرد: موج جدید تحریم های اقتصادی آمریکا از 13 آبان سال جاری شروع می شود و باید دولت از اکنون با اتخاذ برنامه های راهبردی برای مقابله با این مشکلات اقتصادی تلاش کند.وی گفت: اکنون در آمریکا اتاقی برای افزایش فشار اقتصادی بر ملت ایران تشکیل شده است درحالی که در ایران هیچگونه اتاقی برای مقابله با این تحریم ها طراحی نشده است.خالقی گفت: اراده آمریکا برای فلج کردن اقتصاد ایران است و باید با مدیریت و اتخاذ برنامه های جامع از این بحران به سلامت عبور کنیم.به گزارش ایرنا، در استان سمنان 2هزار و 10 واحد صنعتی و تولیدی فعال است.7339/7408            "}