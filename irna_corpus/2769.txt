{"onTitr":" در واکنش به قتل روزنامه نگار عربستانی؛    ","titr":" سناتور آمریکایی ریاض را تهدید به توقف فروش سلاح کرد","describe":" تهران- ایرنا- یک سناتور جمهوریخواه آمریکایی تهدید کرد که در صورت اثبات قتل روزنامه نگار عربستانی توسط دولت ریاض ، کنگره آمریکا فروش سلاح به این کشور را متوقف می کند.", "text":"به گزار سه شنبه شب ایرنا به نقل از تارنمای بلومبرگ، «رند پاول» سناتور جمهوریخواه آمریکایی گفت که برای توقف فروش سلاح به عربستان دولت آمریکا را تحت فشار خواهد گذاشت.وی به گزارش ها مبنی بر قتل «جمال خاشقچی» روزنامه نگار عربستانی که منتقد خاندان آل سعود بود، اشاره کرد و  افزود: این مساله محل اختلاف با رئیس جمهوری (ترامپ) است، اما چه بسا در صورتی که شواهد حاکی از قتل این روزنامه نگار توسط آن ها (دولت عربستان) باشد، ترامپ هم راضی به این تصمیم شود.وی تصریح کرد:وقتی که دولت ترامپ برای انتقال سلاح های فروخته شده به عربستان از کنگره مجوز بخواهد، برای رد آن تلاش خواهد کرد.پیشتر نیز «باب منندز» سناتور دمکرات آمریکایی عضو کمیته روابط خارجی سنا به دولت ترامپ اطلاع داد به دلیل جنگی که عربستان در یمن به راه انداخته، برای ممنوعیت فروش تسلیحات به سعودی ها از طریق کنگره اقدام خواهد کرد.یک منبع حزب دمکرات آمریکا به بلومبرگ گفت که برنامه منندز همچنان پا برجا است.به گزارش ایرنا، «مارکو روبیو» سناتور جمهوری خواه ایالت فلوریدای آمریکا نیز یکشنبه شب در واکنش به قتل خاشقچی اعلام کرد که اگر کشته شدن این روزنامه نگار تائید شود، واشنگتن باید واکنش قوی به این موضوع نشان دهد.روبیو در صفحه رسمی خود در توئیتر نوشت: امیدوارم، خاشقچی زنده باشد، اما اگر این گزارش خبری ناراحت کننده تائید شود، آمریکا و جهان متمدن باید یک واکنش قوی داشته باشند و من تمامی راهکارها را در سنا مطرح خواهم کرد.همچنین «باب کورکر» رئیس کمیته روابط خارجی سنای آمریکا پیشتر اعلام کرد شخصا موضوع خاشقچی را با «خالد بن سلمان» سفیر سعودی در واشنگتن مطرح خواهد کرد.کورکر از کنسولگری سعودی در استانبول خواست، تصاویر فیلم های خصوصی درباره این روزنامه نگار عربستانی را در اختیار واشنگتن قرار دهد.پیشتر نیز «کریس مورفی» سناتور دموکرات و دیگر عضو این کمیته با انتشار پیامی در توئیتر گفت: اگر سعودی ها واقعا شهروند عربستانی مقیم آمریکا را با نیرنگ به سرکنسولگری شان در استانبول کشانده و در آنجا کشته باشند، روابط ما با عربستان سعودی از پایه قطع خواهد شد.خاشقچی سه شنبه هفته گذشته برای ثبت ازدواج خود وارد کنسولگری عربستان در استانبول شد و پس از آن هیچ خبری از وی در دست نیست. در حالی که مقام های ترکیه تحقیقات درباره وی را آغاز کرده اند، اخبار ضد و نقیض از قتل روزنامه نگار عربستانی توسط یک تیم از ماموران سعودی منتشر شده است.خاشقچی که سال ها خارج از عربستان زندگی می کرد، دو هفته پیش و برخلاف سکوت رسانه های عربی در برابر اهانت های مکرر &#39;دونالد ترامپ&#39; رئیس جمهوری آمریکا، از حاکمان عربستان بویژه محمد بن سلمان ولیعهد سعودی بشدت انتقاد کرد.رئیس جمهوری آمریکا سوم مهرماه در سخنرانی خود در مجمع عمومی سازمان ملل متحد به صراحت اعلام کرد: واشنگتن از کشورهای دیگر (عربستان) انتظار دارد تا سهم منصفانه ای را برای حمایت نظامی آمریکا از خود به ایالات متحده  بپردازند.شبد**9416**1010            "}