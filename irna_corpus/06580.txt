{"onTitr":"","titr":" کارشناسان روسیه ادعای نفتی بن سلمان را به سخره گرفتند","describe":" مسکو - ایرنا - کارشناسان روس پیش بینی ولیعهد عربستان سعودی درباره تولید نفت روسیه که به گفته وی پس از 19 سال به شدت کاهش و یا به پایان می رسد را رد کرده و آن را ادعایی بی اساس خواندند.", "text":"به گزارش شنبه شب ایرنا، محمد بن سلمان ولیعهد عربستان سعودی روز شنبه در گفت وگو با خبرگزاری بلومبرگ افزود: رشد سالانه تقاضای نفت تا سال 2030 میلادی، حدود یک تا یک و نیم درصد در بازار جهانی خواهد بود و تولید نفت چین به شدت کاهش یافته و یا به صفر می رسد. تولید نفت روسیه هم پس از 19 سال به شدت کاهش می یابد و این کشور موقعیت خود به عنوان تولید کننده نفت را از دست می دهد.«والری آبراموف» کارشناس ارشد دانشگاه مالی روسیه درباره این ادعای ولیعهد سعودی گفت: اطلاعات مبنی بر اینکه روسیه پس از 19 سال از بازار نفت خارج می شود، بر اساس شواهد مستند نشده است.وی افزود: اگر منظور حوزه های نفتی است که در زمان حاضر از آن نفت تولید می شود، این حوزه ها می توانند تولید و صادرات نفت و فرآورده های نفتی روسیه به بازارهای جهانی تا 20 سال آینده را تامین کنند.    کارشناس روس ادامه داد: اما در زمان حاضر روسیه به اکتشاف مناطق همجوار قطب شمال می پردازد که منابع غنی نفت و گاز در آن نهفته است.آبراموف افزود: علاوه بر آن روسیه سیاست افزایش صادرات محصولات نفتی با ارزش افزوده بالا همچون سوخت خودرو و محصولات پتروشیمی را اجرا می کند.وی یادآورشد که نفت ماده خام اصلی برای اکثر منابع انرژی جایگزین است، در شرایط کنونی موضوع تغییرات اساسی در بازار جهانی نفت مطرح نیست.  آبراموف افزود: آنچه که به هزینه تولید نفت مربوط می شود، تولید نفت در روسیه از نظر این شاخص مقرون به صرفه است.کارشناس روس به اظهارات اخیر ایگور سچین رئیس شرکت دولتی روس نفت اشاره کرد و گفت: هزینه تولید نفت در روسیه بین پنج تا هفت دلار برای بشکه است که بستگی به منطقه تولید آن دارد.    آلکساندر فرولوف معاون انستیتو انرژی ملی روسیه نیز به ار.ب.کا گفت: در روسیه فناوری های تولید نفت از ذخایر دشوار و بهره برداری از منابع غیرمرسومی اعمال می شود.وی ادعای ولیعهد سعودی را رد کرد و افزود: منابع نفت روسیه پس از 20 سال به پایان نمی رسد و لازم نیست که عربستان هم از وضع آینده تولید نفت خود تعریف کند.فرولوف گفت: این موضوع قابل بحث است منطقه ای که عربستان در آن قرار دارد از مدتها پیش و بطور بی رویه نفت تولید می کند و نمی توان با این خوش بینی به سرنوشت تولید نفت آنها نگاه کرد.معاون انستیتو انرژی ملی روسیه یادآورشد: احتمالا عربستان سعودی هم مجبور شود از فناوری ها برای تولید نفت از ذخایر سخت را آغاز کند یا اینکه تولید نفت خود را به دلیل نداشتن چنین امکاناتی کاهش دهد.کارشناس روس گفت: در منطقه خاورمیانه فقط یک منطقه مانده است که ذخایر نفت آن بطور گسترده مورد بهره برداری قرار نمی گیرد و آن اقلیم کردستان عراق است. وی افزود:شرکت های روسی ازجمله گازپروم  و روس نفت در این منطقه به اکتشاف منابع هیدروکربنی می پردازند.  ایگور یوشکوف کارشناس بنیاد امنیت انرژی ملی روسیه نیز اظهارات ولیعهد عربستان درباره تولید نفت روسیه را عجیب خواند. وی در گفت وگو با تارنمای روسی نیشن نیوز گفت: اینکه بن سلمان روسیه را در یک ردیف با چین قرار دارد غیرمنطقی است زیرا  پکن تولید کننده نفت در بازار جهانی نفت محسوب نمی شود و معلوم نیست با توجه به اینکه در این بازار صادرکننده نیست به کجا باید خارج شود.    وی این ادعا که منبع انرژی دیگری جایگزین نفت می شود را  بی اساس خواند و افزود: پیش بینی در مورد اینکه نفت پس از 20 سال کنار گذاشته می شود درست نیست و مشخص نیست انقلاب تکنولوژیکی در آن زمان چه نتایجی را به همراه خواهد داشت.یوشکوف گفت: به احتمال زیاد نفت به عنوان سوخت خودرو از بازار خارج می شود اما به عنوان ماده خام برای تولید پلیمرهای پیچیده و پلاستیک بکار گرفته می شود و چین در این عرصه پیشرو خواهد بود.کارشناس روس گفت: ما پس از 19 سال از بازار خارج نمی شویم و علاوه بر ان ذخایر نفتی دشوار را شروع به بهره برداری خواهند کرد.روسیه در مکان نخست صادرات نفت قرار دارد و روزانه این کشور 11 میلیون و 350بشکه نفت تولید می کند.شبد**اروپام*391* 1346 **1010            "}