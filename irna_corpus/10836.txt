{"onTitr":"","titr":" حملات تند مطبوعات ترکیه به رییس یوفا برای میزبانی یورو 2024","describe":" تهران - ایرنا - پس از ناکامی ترکیه در به دست آوردن امتیاز میزبانی یورو 2024، مطبوعات این کشور با مقصر دانستن «الکساندر چفرین» رییس اتحادیه فوتبال اروپا (یوفا)، او را هدف گرفته و به شدت به او تاختند.", "text":"به گزارش ایرنا، تارنمای «اینساید دِ ورلد فوتبال» روز سه شنبه نوشت: روزنامه دولتی صباح ترکیه، ضمن اینکه فرایند رای گیری غیرعلنی یوفا را «معامله کثیف چفرین» توصیف کرد، نوشت رییس یوفا به شکلی غیراخلاقی از قدرت خود به سود آلمان سوء استفاده کرده است.این روزنامه مدعی است که چفرین به طور مشخص 5 عضو کمیته اجرایی یوفا را که هویت آنها ناشناس مانده است، هدف گرفته تا در لحظات پایانی رای شان را به سود آلمان تغییر دهند.با این حال، تاکنون هیچ کدام از مقامات ترکیه در مورد شکست 12 – 4 این کشور در رای گیری یوفا، به طور علنی اظهار نظر نکرده اند تا مسوولیت گمانه زنی در مورد علل شکست چهارمین پیشنهاد ترکیه برای میزبانی یک رویداد بزرگ بر عهده رسانه های این کشور واگذار شود.این در حالی است که یکی دیگر از روزنامه های دولتی ترکیه (ینی شفق) به شکلی تندتر نسبت به این موضوع واکنش نشان داد و نوشت: یوفا از نژادپرستی حمایت می کند.انتشار این مطلب به تنش های به وجود آمده بر سر خداحافطی «مسوت اوزیل» بازیکن ترک تبار تیم ملی آلمان پس از حذف غیرمنتظره این تیم از جام جهانی 2018 روسیه، اشاره دارد.اوزیل که پیش از آغاز جام جهانی روسیه به دلیل عکس گرفتن با «رجب طیب اردوغان» رییس جمهوری ترکیه، از سوی رسانه ها و مقامات فوتبال آلمان به شدت مورد انتقاد قرار گرفته بود، پس از پایان این رقابت های با این ادعا که از سوی مقامات فوتبال آلمان مورد حملات نژادپرستانه قرار گرفته است، از تیم ملی این کشور خداحافظی کرد.با این حال، روزنامه مذکور اگرچه در گزارش خود اعلام کرده است که هیچ مدرکی مبنی بر تاثیر داستان اوزیل بر رای گیری یوفا وجود ندارد اما در ادامه آورده است: «انتظار می رود یوفا در برابر نژادپرستی و تبعیض موضع گیری کند اما خلاف آن را اثبات کرد و امتیاز برگزاری این رویداد را به آلمان، کشوری که زیر سایه نژادپرستی قرار دارد، اعطا کرد.این اتفاق با سفر اردوغان به آلمان به منظور انجام مذاکرات با «آنگلا مرکل» صدر اعظم این کشور در جهت بهبود روابط بین دو کشور، تلاقی داشت.با این حال، سفر اردوغان هم مانع از این نشد که مطبوعات ترکیه، چفرین را به «خنجر از پشت زدن» به کشورشان متهم نکنند؛ آنها در ضمن گزارشات خود این موضوع را یادآوری کرده اند که فدراسیون فوتبال ترکیه در انتخابات سال 2016 یوفا، از نامزد اسلوونی (چفرین) حمایت کرده است.روزنامه حریت نیز با تیتر «ما یک شبه باختیم»، چفرین را متهم کرد که شب پیش از رای گیری، نظر اعضای کمیته اجرایی را تغییر داده و موجب شده است تا نتیجه پیش بینی شده و نسبتا آشکار 9 – 7به سود ترکیه، در نهایت با یک رای ممتنع، به شکست 12 – 4 این کشور تبدیل شود.حریت نوشت: چفرین با حمایت از آلمان قصد داشته تا در دوره بعدی انتخابات یوفا در فوریه، وزنه را به سمت خود سنگین کند.ورزشی**3991**9129            "}