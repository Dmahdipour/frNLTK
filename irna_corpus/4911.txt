{"onTitr":"","titr":" 150 کارگاه، گیلان را به صنایع دستی خویش مزین می کنند","describe":" رشت - ایرنا - سرپرست معاونت صنایع دستی اداره کل میراث فرهنگی، صنایع دستی و گردشگری گیلان بیان کرد: 150 کارگاه صنایع دستی و هنرهای سنتی در استان فعال شده است.", "text":"پروین حلاج رضایی روز دوشنبه در گفت و گو با خبرنگار ایرنا افزود: 40 رشته از 71 رشته صنایع دستی و هنرهای دستی گیلان از قدمتی بیش از نیم قرن برخوردارند که ظرفیتی بزرگ در راستای توسعه گردشگری فرهنگی استان محسوب می شوند.وی بیان کرد: موضوع هنرهای سنتی و صنایع دستی استان در فعالیت های اقتصادی استان به صورت جدی پیگیری و تلاش می شود جهت دهی فعالیت های این حوزه به گونه ای انجام شود که نقش بسزایی در بخش عرضه و صادرات ایفا نماید. وی ادامه داد : توسعه و ترویج صنایع دستی ، نیازمند ذائقه سنجی مخاطبان است و لازمه این موضوع تلفیق نگاه نوین و سنتی با بهره گیری از دانش آموختگان و مجامع علمی است.حلاج رضایی یادآور شد: بیش از 21 هزار هنرمند صنایع دستی در 80 رشته صنایع دستی در استان مشغول به فعالیت هستند و طرح رتبه بندی کارگاه های صنایع دستی در حال انجام است.وی اضافه کرد: کارشناسان فنی معاونت صنایع دستی از کارگاه های استان نسبت به مسائل مهندسی ایمنی، بهداشت و شرایط تخصصی کارگاه ها به جهت مستند سازی و درجه بندی کارگاه ها بازدید بعمل می آورند.حلاج رضایی گفت: هدف از این کار ارتقای کمی و کیفی محصولات صنایع دستی و ساماندهی کارگاه های صنایع دستی است.از 80 رشته صنایع دستی گیلان، 71 رشته فعال است و تاکنون شش هزار و 298 هنرمند هنرهای سنتی و صنایع دستی استان بیمه شده اند. تاکنون 64 محصول از اقلام صنایع دستی گیلان نشان مرغوبیت و همچنین شش کالا نشان یونسکو دریافت کرده‌اند که این خود افتخاری در حوزه فرهنگ و هنر استان است. همچنین چادرشب و گلیم گیلان نشان جغرافیایی کسب کرده و تاکنون هشت استاندارد ملی در چهار رشته در حوزه تولید رشتی دوزی، مرواربافی، چادرشب بافی و سفال سنتی گیلان دریافت شده است. رشتی دوزی ، لباس محلی ، چادرشب بافی ، خراطی ، چوب تراشی ، گره چینی ، نازک کاری ، منبت و معرق چوب ، حصیربافی ، بامبوبافی ، مرواربافی ، سفالگری ، کاشی معرق ، مینای خانه بندی ، چلنگری ، قلمزنی ، گلیم بافی ، جاجیم بافی ، شال بافی ، نمد مالی ، جوراب بافی ، عروسک بافی ، قلاب بافی و …برخی از هنرهای سنتی و صنایع دستی گیلان است. 1881/2007            "}