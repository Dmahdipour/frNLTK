{"onTitr":"","titr":" 19600میلیارد ریال یارانه سوخت در آذربایجان شرقی پرداخت شد","describe":" تبریز- ایرنا- مدیر شرکت ملی پخش فرآورده های نفتی منطقه آذربایجان شرقی گفت: 19600میلیارد ریال یارانه به فرآورده های نفتی استان در نیمه نخست امسال تخصیص داده شده است.", "text":"به گزارش ایرنا، ابوالفضل روح الهی روز پنجشنبه در جمع خبرنگاران اظهار داشت: این مقدار یارانه به انواع فرآورده های نفتی شامل بنزین، نفت گاز، نفت سفید، نفت کوره و گاز مایع به مصرف کنندگان بخش صنعت، حمل و نقل، کشاورزی و خدمات تخصیص یافته است که امسال مصرف اغلب آنها در استان کاهش یافته است. وی گفت: 97 درصد مصرف نفت کوره، 15 درصد گازمایع و 12 درصد نفت سفید نیمه نخست امسال در استان کاهش یافته است. روح الهی ادامه داد: توسعه گازرسانی و بهره مندی از نعمت گاز طبیعی در روستاها و تبدیل سوخت نیروگاه ها، صنایع و مصرف کنندگان عمده به گاز طبیعی موجب کاهش مصرف این فرآورده ها در آذربایجان شرقی شده است.وی همچنین افزود: میزان مصرف بنزین معمولی و سوپر نیز در شش ماهه اول امسال در آذربایجان شرقی بیش از 611 میلیون لیتر بوده است. وی گفت: این مقدار مصرف نسبت به مدت مشابه پارسال 9 درصد رشد داشته که افزایش تردد خودروها و سفرهای داخلی از علت های اصلی رشد مصرف بنزین در این مدت است. 3093/518            "}