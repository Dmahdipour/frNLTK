{"onTitr":"","titr":" فرماندار: شهرستان قشم نماد وحدت است","describe":" قشم - ایرنا - فرماندار شهرستان قشم گفت: این شهرستان نمادی از مذاهب و اقوام مختلف ایرانی است که با تشکیل یک جامعه، وحدت اسلامی را متجلی کرده اند.", "text":"به گزارش ایرنا، علیرضا نصری عصر پنجشنبه در آیین معارفه امام جمعه قشم افزود: شهرستان قشم میزبان مردمانی از سراسر ایران است و فضای وحدت و همدلی در آن موج می زند.وی افزود: امامان جمعه بازوان فکری و سیاسی نظام مقدس جمهوری اسلامی هستند و منشا خدمات بسیاری در کشور بوده و هستند.فرماندار قشم ادامه داد: سنگر امام جمعه در این شهرستان همواره عامل تقویت وحدت و همدلی در شهرستان است.** شیعه و سنی ید واحد هستندرییس اداره تبلیغات اسلامی قشم نیز در این آیین، هدف انقلاب امام خمینی(ره) را وحدت معرفی و  تصریح کرد: در این شهرستان شیعه و اهل سنت در کنار هم زندگی می کنند و با یکدیگر دوست و برادر هستند.وی ادامه داد: شهرستان قشم از ظرفیت های بی شمار دانشگاهی، حوزه علمیه، هیات های مذهبی و مردمی ولایت مدار و دوستدار اهل بیت بهره می برد که برای اهداف جمهوری اسلامی همه توان خود را به کار می گیرند.امام جمعه موقت قشم تصریح کرد: سازمان منطقه آزاد از نهاد متعلق به دولت در حال خدمت رسانی است که در کنار فرمانداری شهرستان، از ظرفیت های بزرگ قشم به محسوب می شود.در این مراسم حجت الاسلام میثم تارم به عنوان امام جمعه قشم معرفی شد.پیش از این حجت الاسلام رضا جوکار امام جمعه شهر قشم بود که به شهر قدس استان  تهران منتقل شد و حجت الاسلام تارم نیز امام جمعه شهر بردسیر در استان کرمان بود.شهرستان قشم شامل جزیره‌های قشم، هرمز، هنگام و لارک با حدود یکهزار و 628 کیلومتر مربع وسعت و 150 هزار نفر جمعیت در جنوب استان هرمزگان قرار دارد.7500            "}