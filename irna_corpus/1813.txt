{"onTitr":"","titr":" گزارش رسانه های اصولگرا از پایین آمدن نرخ ارز","describe":" تهران- ایرنا- رسانه های اصولگرا در اخبار خود، به پایین آمدن نرخ ارز و آرامشی که در بازار به واسطه آن بوجود آمده پرداخته اند.", "text":"به گزارش ایرنا؛ بررسی چند روز گذشته برخی از رسانه های منتسب به جریان اصولگرایی نشان می دهد که این رسانه ها علی رغم مواضع منتقدانه خود نسبت به دولت دوازدهم، عملکرد دولت در زمینه های مختلف به خصوص کاهش نرخ ارز را مثبت ارزیابی کرده و این روند را امیدوارانه اعلام کردند. همچنین این رسانه ها بخشی دیگر از عملکرد مثبت دولت در زمینه های اقتصادی را با محورهایی همچون: عملکرد مثبت بانک مرکزی، بسته های حمایتی دولت از اقشار نیازمند، راه اندازی فاز سوم پالایشگاه نفت، افزایش شاخص بورس و احیای کارت سوخت بازتاب داده اند.**آرامش بازار ارز و خودروتارنمای مشرق نیوز می نویسد: دولت چند وقتی است که با کاهش قیمت ارز مرحله جدیدی را آغاز کرده است. سقوط قیمت دلار بسیاری را امیدوار کرده است. روزنامه وطن امروز نیز عنوان داشت: در ادامه کاهش قیمت خودرو در روزهای اخیر، قیمت‌ها در بازار خودرو دیروز نیز کاهش یافت به‌گونه‌ای که پس از ماه‌ها قیمت پراید ۱۳۱ به زیر ۳۰ میلیون تومان رسید.**عملکرد مثبت بانک مرکزیبه گزارش روزنامه کیهان محمدرضا پورابراهیمی نماینده مجلس گفت: شاهد مداخله بانک مرکزی در بازار و اجرای عملیات بازار باز بودیم که همین اقدامات محدود موجب شد نرخ ارز کنترل شود. در روزهای آینده شاهد خواهید بود که کنترل نرخ ارز موجب کاهش نرخ کالاهای مختلف می شود.« اجماع برای تقویت پول ملی» نیز عنوان گزارشی از روزنامه  جوان است که در بخشی از آن آمده است: بانک مرکزی و دولت، دست به دست هم داده تا با اظهارات نظری و اقدامات عملی، پول ملی را تقویت کنند. این اقدام در برابر همنوایی دستگاه های خارجی و ذینفعان داخلی است که سعی دارند با پروپاگاندا همچنان قیمت دلار را با انگیزه های متفاوت و به شکل نامعقولی بالا نگه دارند. در این میان مردم که به وضعیت اشتغال، قدرت خرید، و سبد هزینه های خود نگاه می کنند، انتظار تداوم تدبیر را در این بازاراز سوی دولت و بانک مرکزی دارند و امیدوارند با توجه به شرایط تحریم های تحمیلی ، وضعیت به گونه ای رقم بخورد که موجب سربلندی و عزت کشور شود.**بسته های حمایتی دولت از اقشار نیازمندشهباز حسن‌پور بیگلری نماینده مجلس در گفت‌ و گو با تارنمای تسنیم، در مورد بسته های حمایتی دولت برای اقشار نیازمند اظهار داشت: بسته‌ها تا پایان سال به شکل کالایی و در قالب کارت به مبلغ 600 هزار تومان برای هر خانوار به منظور خرید از فروشگاه‌های رفاه در اختیار اقشار ضعیف و دهک‌های پایین جامعه قرار می‌گیرد.وی افزود: ارزش ریالی بسته حمایتی در هر مرحله 300 هزار تومان بوده و در مجموع 12 هزار و 500 میلیارد تومان مبلغ پرداختی به این اقشار خواهد بود.**راه اندازی فاز سوم پالایشگاه نفتفارس با تیتر «شمارش معکوس برای راه‌اندازی سومین فاز پالایشگاه خلیج فارس» نوشت: با احتساب بهره برداری فازهای یک و دو پالایشگاه ستاره خلیج فارس ظرفیت تولید روزانه بنزین ایران به حدود 94 میلیون لیتر افزایش یافته و پیش بینی می شود تا آذرماه امسال و بهره برداری فاز سوم بزرگترین پالایشگاه میعانات گازی جهان عملا ظرفیت تولید بنزین کشور از مرز 100 میلیون لیتر در روز عبور کند.**افزایش شاخص بورسمشرق در گزارشی با اعلام اینکه بازگشت شاخص بورس به مدار رشد بازگشته عنوان داشت: شفافیت آماری که بورس کالا در دادوستد کالاها ایجاد کرده است از اصلاحات اقتصادی سال های اخیر است که باید این شفافیت با عرضه بیشتر محصولات بیشتر شود.**احیای کارت سوختبه گزارش شبکه اطلاع رسانی راه دانا؛ کارت سوخت با هدف جلوگیری از قاچاق سوخت به خارج از کشور و مدیریت مصرف سوخت مجددا احیا می‌شود. این کارت قبلا در همه پمپ‌بنزین‌ها برای سوخت‌گیری بنزین و گازوئیل مورد استفاده قرار می‌‌گرفت که دولت آن را عملا از کار انداخت، اما با ازدیاد تقاضا برای مصرف سوخت به ویژه در مناطق مرزی، دولت تصمیم گرفت به منظور جلوگیری از قاچاق سوخت و هدررفت انرژی، کارت سوخت و سهمیه‌بندی را مجددا اجرا کند.*گروه نشریات خبری پژوهشم**9351**1732            "}