{"onTitr":"","titr":" افزایش 13 درصدی حضور گردشگران پاکستانی در ایران","describe":" کراچی - ایرنا - سرکنسول جمهوری اسلامی ایران در کراچی گفت:میزان سفر گردشگران پاکستان به ایران در سال گذشته در مقایسه با سال قبل آن 13 درصد افزایش یافت.", "text":"به گزارش شامگاه جمعه ایرنا، «احمد محمدی» در آیین اختتامیه نمایشگاه بین المللی گردشگری پاکستان با حضور 20 کشور جهان از جمله ایران، در مرکز بین المللی نمایشگاه های شهر کراچی با تشریح اهمیت رونق گردشگری بر اقتصاد کشورها گفت:رونق گردشگری، تحکیم ارتباط ملت ها را به همراه دارد.وی با بیان مشترکات فرهنگی ایران و پاکستان، از فعالان عرصه گردشگری ایران و پاکستان برای همکاری بیشتر به منظور گسترش این صنعت دعوت کرد.سرکنسول جمهوری اسلامی ایران در کراچی همچنین با معرفی ظرفیت های ایران در زمینه فرهنگ و گردشگری، به تشریح زمینه های همکاری شرکت های ایرانی به طرف خارجی پرداخت.به گزارش ایرنا نمایشگاه بین المللی صنعت گردشگری کراچی پاکستان، روز سه شنبه دهم مهرماه با حضور فعالان جهانی این عرصه و جمعی از شرکت های ایرانی، در مرکز نمایشگاه های بین المللی این شهر بندری گشایش یافت.در این نمایشگاه که به مدت سه روز در این شهر برگزار شد، 20 کشور جهان نظیر «ایران، ترکیه، تایلند، مالزی، سریلانکا، کویت، عربستان، امارات، عراق، قطر و بنگلادش» در مرکز نمایشگاه های بین المللی شهر کراچی به معرفی آخرین دستاوردها و جاذبه های گردشگری کشور خود پرداختند.شرکت های هوایی ایرانی، چند شرکت مشترک ایرانی و پاکستانی فعال در زمینه گردشگری و یک شرکت ایرانی ارائه دهنده خدمات گردشگری، در مدت برگزاری این نمایشگاه، به معرفی جاذبه ها و دستاوردهای کشورمان به علاقه مندان و فعالان این صنعت درآمدزا پرداختند.غرفه ایران در نمایشگاه بین المللی گردشگری پاکستان به مساحت 60 متر مربع با حمایت و هماهنگی سرکنسولگری جمهوری اسلامی ایران در شهر کراچی راه اندازی شد و با استقبال قابل توجه علاقه مندان به هنر، فرهنگ و گردشگری ایران قرار گرفت.در زمان برگزاری این نمایشگاه، مقامات سیاسی، مذهبی و هنرمندان پاکستانی و جمعی از خانواده های پاکستانی علاقه مند به فرهنگ ایرانی از غرفه ایران بازدید کردند.سرکنسول کشورهای «ژاپن، ترکیه و آلمان» در شهر کراچی، وزیر گردشگری ایالت سند، وزیر گردشگری ایالت خیبرپختونخواه پاکستان نیز از غرفه ایران دیدن کردند.گروه موسیقی سنتی «زیمل» از استان سیستان و بلوچستان نیز با حضور در این نمایشگاه و اجرای برنامه، نسبت به معرفی بخشی از موسیقی محلی ایران قدام کرد.شرکت های ایرانی در مدت حضور خود در نمایشگاه توانستند، ضمن معرفی ظرفیت های گردشگری ایران به دیگر کشورها به ویژه مردم پاکستان، با چند شرکت فعال این عرصه نیز مذاکره کنند.«عمران اسماعیل» حاکم جدید ایالت سند پاکستان نیز به عنوان مهمان ویژه این مراسم حضور داشت.به گزارش ایرنا با توجه به ظرفیت های فراوان ایران در زمینه جذب گردشگر، جمعیت قابل توجه پاکستان و با توجه به مشترکات فراوان دو کشور، صنعت گردشگری می تواند به عنوان فصل جدید رونق روابط فرهنگی تهران - اسلام آباد مطرح شود.همچنین با توجه به اشتراکات فرهنگی و تاریخی فراوان ایران و پاکستان، جای خالی حضور گردشگران ایرانی در این کشور و سفر گردشگران فرهنگی و تفریحی پاکستان به کشورمان بیش از گذشته احساس می شود.آساق*6125**1908            "}