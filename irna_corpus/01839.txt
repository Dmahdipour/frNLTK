{"onTitr":"","titr":" برخورد یک خودرو با ترانس ، برق سه منطقه اهواز را قطع کرد","describe":" اهواز-ایرنا- مدیر روابط عمومی شرکت توزیع برق اهواز گفت: بر اثر برخورد یک دستگاه خودرو با یک دستگاه ترانس برق در جاده ساحلی شرقی اهواز برق سه منطقه از شهر  اهواز قطع شد.", "text":"علیرضا شکر خدایی چهارشنبه در گفت و گو با خبرنگار ایرنا بیان کرد: بر اثر برخورد یک دستگاه خودرو با یک دستگاه ترانس برق در جاده ساحلی شرقی اهواز پشت ساختمان بیمارستان امام (ره)  این شهرستان و افتادن ترانس بر روی زمین ، برق مناطق 24 متری، باغ معین و طالقانی قطع شده است.وی گفت: هنوز مدت زمان رفع مشکل و وصل شدن مجدد برق این مناطق مشخص نیست و در حال انتقال بار برق به یک شبکه دیگر هستیم تا برق این مناطق وصل شود.شکر خدایی ادامه داد: این حادثه تلفات جانی به همراه نداشته است.7158/6002            "}