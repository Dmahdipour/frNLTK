{"onTitr":"","titr":" مطالبه کلزا کاران زنجان تسویه شد","describe":" زنجان - ایرنا - مدیر ستادی بانک کشاورزی در استان زنجان گفت: این بانک همه مطالبه کلزاکاران  استان را با احتساب هر کیلو گرم 27 هزار و 859 ریال خرید تضمینی، به حساب آنها واریز کرد.", "text":"جواد صمدی روز پنجشنبه در گفت و گو با خبرنگار ایرنا افزود: تاکنون هزار و 473 تن دانه های روغنی کلزا و گلرنگ در استان زنجان از کشاورزان به صورت تضمینی خریداری شده است.به گفته وی، برای این میزان خرید بیش از 41 میلیارد ریال به حساب آنها واریز شد.مدیر ستادی بانک کشاورزی در استان زنجان گفت: 373 تن محموله دانه های روغنی در سیلوها برای ارسال به کارخانه های روغن کشی تخلیه شده است.صمدی خاطرنشان کرد: تاکنون مطالبه کلزا کاران استان زنجان تسویه شده و 50 درصد از مطالبه گلرنگ کاران نیز پرداخت شده است.وی یادآوری کرد: مطالبه گندم کاران استان زنجان نیز تا پایان مهرماه به حساب آنها واریز و تسویه می شود.به گزارش ایرنا، بانک کشاورزی تسهیلاتی نیز برای برقی کردن چاه های آب کشاورزی با هدف حذف سوخت های فسیلی پرداخت می کند و هیچ محدودیتی در تعداد نفرات و پرونده ها برای پرداخت وجود ندارد.9505/6085            "}