{"onTitr":"","titr":" 600میلیون تومان مالیات ارزش افزوده به عشایردماونداختصاص یافت","describe":" تهران-ایرنا- فرماندار شهرستان دماوند گفت: برای نخستین بار از محل اعتبارات مالیات بر ارزش افزوده ، طی یکسال گذشته 600 میلیون تومان به عشایر این شهرستان اختصاص یافت.", "text":"مجید صفری روز شنبه در حاشیه بازدید از اداره دامپزشکی و امور عشایر شهرستان دماوند به مناسبت روز دامپزشکی و روز روستا و عشایر در گفت و گو با ایرنا اظهار داشت: با توجه به اهمیت و نقش عشایر در حوزه تولید کشور، وظیفه مسئولان فراهم نمودن زمینه های بهره مندی از امکانات لازم است.وی با بیان اینکه عشایر و روستاهای شهرستان دماوند توانمندی و پتانسیل های خوبی برای توسعه دارند، افزود: معرفی توانمندی های مردم روستا و عشایر به عموم مردم و سرمایه گذاران در دستور کار ما است؛ این مهم علاوه بر تقویت روستاها و عشایر، زمینه اشتغال جوانان فراهم می کند. فرماندار شهرستان دماوند با بیان اینکه طی یکسال گذشته 600 میلیون تومان اعتبار از محل مالیات بر اررزش افزوده به عشایر شهرستان اختصاص یافت، گفت: تمامی اعتبارات تخصیص یافته جذب و پروژه های عمرانی و خدماتی بسیاری اجرا شد.صفری با بیان اینکه تلاش داریم این میزان افزایش یابد، خاطرنشان کرد: جامعه عشایری یک جامعه مهم و فعال در تهیه اقلام دامی است و با توجه به مشکلات مربوط به تخصیص اعتبارات بیشتر، تقویت تعاونی عشایری در بحث تهیه علوفه و نهاده های دامی بیش از پیش ضروری است.همچنین مجید خدابخش، مدیر امور عشایر شهرستان دماوند با بیان اینکه این نهاد حدود 100 هزار راس دام ساکن، 150 هزار راس دام مهمان و هشت ایل را مدیریت می کند، افزود: عشایر شهرستان دماوند سالانه 6 هزار تن گوشت قرمز و 15 درصد شیر و فرآورده های لبنی استان را تولید می کنند.مدیر امور عشایر شهرستان دماوند از اقدامات صورت گرفته توسط این نهاد طی یکسال اخیر خبر داد و اضافه کرد: به همت فرمانداری و اداره کل امور عشایر استان تهران اقداماتی همچون مرمت شبکه انتقال آب شرق لار، نصب سامانه های خورشیدی، ساخت آبشخور و سرویس بهداشتی، توزیع سوخت فسیلی، مرمت ایل راه های عشایری، تعمیر و بازسازی زیرگذرها، عملیات خط انتقال آب عشایر و ...  ارائه خدمات شده است.خدابخش با بیان اینکه خوشبختانه در حوزه عشایر شهرستان بیکار وجود ندارد، افزود: در راستای ارائه خدمات مطلوب و حمایت مالی تسهیلات ارزان قیمت به میزان یکصد میلیون تومان با سود کم به صورت سالانه به 10 نفر تخصیص یافته است و همچنین برای اجرای طرح پرواربندی نیز سالانه حدود 500 میلیون تومان تسهیلات 14درصد نیز تخصیص می یابد.وی از توزیع سالانه حدود 3 هزار تن جو و کنستانتره برای تامین خوراک دام خبر داد و بیان کرد: هرساله توسط دامپزشکی شهرستان دماوند کلیه دام های منطقه عشایر دماوند واکسینه می شود.**اهمیت احداث پایگاه قرنطینه دام و طیور در دماوندفرماندار شهرستان دماوند در ادامه طی بازدید از اداره دامپزشکی شهرستان دماوند و پردیس به نقش دامپزشکی در امنیت پرورش دام و طیور اشاره کرد و گفت: یکی از مهم ترین موضوعات با توجه به قرار گرفتن دماوند در مسیر شهرستان های شمالی و جنوبی کشور، ایجاد پایگاه قرنطینه است. وی افزود: گاهی اوقات آلودگی هایی در شهرستان به وجود می آید که نقش دامپزشکی در رصد هرگونه شرایط بحرانی و احتمالی ضروری است.تهرام/7246/ 1539            "}