{"onTitr":" استاندار آذربایجان غربی:    ","titr":" شفافیت دستگاه قضا اعتماد مردم را افزایش می دهد","describe":" ارومیه- ایرنا- استاندار آذربایجان غربی گفت: هر قدر شفافیت عملکردی دستگاه قضا افزایش یابد به همین میزان اعتماد مردم نسبت به مسوولان این دستگاه افزایش می یابد.", "text":"به گزارش ایرنا، محمدمهدی شهریاری روز سه شنبه در آیین تکریم و معارفه رییس کل دادگستری آذربایجان غربی افزود: پشتیبانی از حقوق فردی و اجتماعی مردم و تحقق بخشیدن به عدالت در جامعه از مهمترین انتظارات مردم از دستگاه قضایی است.وی ادامه داد: قوه قضاییه پناهگاه مورد اعتماد مردم است و باید سعی کنیم روز به روز این اعتماد را افزایش دهیم که همین امر زمینه ساز ارتقای سرمایه اجتماعی است.وی اضافه کرد: دفاع از آزادی و حقوق مردم بر عهده قوه قضاییه است و باید در این مورد با اقتدار بیشتر رفتار شود.استاندار آذربایجان غربی بیان کرد: موضوع امنیت به قوه قضاییه گره خورده و در این شرایط رعایت بی طرفی و عدالت در مبارزه با مجرمان حرف اول را می زند.وی ادامه داد: کوتاه شدن روند قضایی و رسیدگی به پرونده ها از دیگر خواسته های مردم است که باید دستگاه قضا به این امر توجه ویژه داشته باشد.نماینده ولی فقیه در آذربایجان غربی و امام جمعه ارومیه نیز در این آیین گفت: احقاق حق مظلومان ضامن بقای نظام و کشور است و باید این قوه پناهگاه امنی برای مظلومان و آحاد جامعه باشد.حجت الاسلام والمسلمین سیدمهدی قریشی ادامه داد: مقابله با مفاسد اقتصادی نیز از دیگر وظایف مهمی بوده که امیرالمومنین (ع) نیز به آن تاکید داشتند و با متخلفان با قاطعیت برخورد می کردند.وی افزود: حاکم اسلامی که بر مسند قضاوت و حکومت می نشیند، باید فارغ از جو عمومی جامعه با قدرت و عدالت با مفاسد اقتصادی و هر نوع مفاسد دیگر برخورد کند زیرا مردم نیز انتظار پاسخ قاطع را دارند.دادستان عمومی و انقلاب آذربایجان غربی نیز در این مراسم گفت: سالانه 400 هزار پرونده به محاکم این استان  وارد می شود/مصطفی حبیبی افزود: 100 درصد پرونده های ورودی به محاکم قضایی مورد رسیدگی قرار گرفته و در نهایت مختومه شده است.وی ادامه داد: 23 هزار پرونده از سال های گذشته برای رسیدگی به این نهاد ارجاع داده شده بود که با همت مسوولان امر تاکنون بیش از 50 درصد این پرونده ها رسیدگی شده و ما بقی نیز در روند اجرا قرار دارد.به گزارش ایرنا، در این آیین که با حضور نماینده ولی فقیه در استان و امام جمعه ارومیه و استاندار آذربایجان غربی برگزار شد، علی اکبر گروسی به عنوان رییس کل جدید دادگستری استان معرفی و جایگزین توکل حیدری شد.آیت الله صادق آملی لاریجانی رییس قوه قضاییه روز گذشته در حکمی علی اکبر گروسی را به عنوان رییس شعبه اول دادگاه تجدید نظر و رییس کل دادگستری آذربایجان غربی منصوب کرد.توکل حیدری از سال 91 رییس کل دادگستری آذربایجان غربی بود.9918/2093            "}