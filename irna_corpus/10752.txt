{"onTitr":" سرپرست معاونت عمرانی استانداری آذربایجان غربی:    ","titr":" مشارکت بنیاد علوی در طرح های عمرانی چالدران افزایش می یابد","describe":" ارومیه- ایرنا- سرپرست معاونت امور عمرانی استانداری آذربایجان غربی گفت: مشارکت بنیاد علوی در اجرای چهار طرح عمرانی و فرهنگی برای توسعه شهرستان چالدران افزایش می یابد.", "text":"پیمان آرامون روز سه شنبه در بازدید محمد سعیدی کیا رییس بنیاد مستضعفان کشور به چالدران افزود: از جمله این طرح ها می توان به بازسازی و مرمت خوابگاه شبانه روزی دبیرستان شهید رجایی و احداث موزه جنگ چالدران اشاره کرد.وی اضافه کرد: برای اجرای این طرح ها نیمی از اعتبار مورد نیاز از سوی بنیاد علوی و نیم دیگر از محل اعتبارات استانی هزینه خواهد شد.وی بیان کرد: طرح های محرومیت زدایی و عمرانی بنیاد علوی در چالدران موفق بوده و امیدواریم با برنامه ریزی های انجام شده از این پس نیز اقدامات موفقی در راستای توسعه این شهرستان و روستاهای اطراف برداشته شود.سرپرست معاونت امور عمرانی استانداری آذربایجان غربی ادامه داد: همچنین بنیاد علوی در اجرای طرح های آبرسانی به سه روستای بدولی، ساری اوجاق و جوزر 50 درصد مشارکت اعتباری انجام می دهد.آرامون گفت: این بنیاد همچنین 75 درصد اعتبار طرح های عمرانی شهرداری آواجیق را تقبل کرد.به گزارش ایرنا، شهرستان چالدران از جمله شهرستان های محروم آذربایجان غربی است که بنیاد مستضعفان پس از قلعه گنج کرمان در راستای توسعه این شهرستان برنامه ریزی کرده است.8137/2093            "}