{"onTitr":"","titr":" پکن به نتایج زیان بار جنگ تجاری با آمریکا اعتراف کرد","describe":" تهران - ایرنا - مقامات پکن سرانجام اعتراف کردند کاهش نرخ رشد اقتصادی چین از نتایج زیان بار جنگ تجاری این کشور با ایالات متحده بوده است.", "text":"به گزارش روز سه شنبه ایرنا به نقل از سی ان بی سی، جیان چانگ اقتصاددان ارشد 'برکلیز' در مصاحبه با سی ان بی سی گفت: همزمان با تلاش های پکن در راستای کاهش بدهی های داخلی، دولت چین سرانجام به کاهش رشد اقتصادی این کشور به دلیل تشدید جنگ تجاری دو قدرت اقتصادی بزرگ دنیا یعنی چین و آمریکا، اعتراف کرد.'چانگ' در انجمن برکلیز آسیا اعلام کرد، ادامه جنگ تجاری واشنگتن و پکن که به دلیل اعمال تعرفه های مالیاتی این دو کشور بر کالاهای یکدیگر می باشد، باعث کاهش 0.5 تا 1 درصدی رشد اقتصادی چین شده است.برکلیز رشد اقتصادی چین در سال 2018 را 6.7 درصد و در سال 2019، 6.5 درصد پیش بینی کرده بود، اما مقامات چین رشد اقتصادی سال 2018 را 6.5 درصد اعلام کرده اند.چانگ در این باره تصریح کرد: با وجود تشدید جنگ تجاری آمریکا و چین، اطلاعات دریافتی از پکن حاکی از ثبات اقتصادی این کشور است؛ اما این ثبات به دلیل سود صادر کنندگان از کالاهایی است که پیش از اعمال تعرفه های مالیاتی جدید آمریکا علیه چین فروخته شده بودند.وی افزود، پکن با هدف مقابله با روند آهسته رشد اقتصادی احتمالا تا یکشنبه آینده تدابیری، همچون کاهش نرخ سود سپرده های بانکی را اتخاذ خواهد کرد. دولت چین باید برای حفظ ثبات،اشتغال و بازارهای تجاری  خود تلاش کند.جنگ تجاری آمریکا و چین، 6 ژوئیه سال 2018 و پس از تصمیم دونالد ترامپ، رئیس‌جمهور آمریکا مبنی بر اعمال 34 میلیارد دلار تعرفه گمرکی بر واردات کالاهای چینی و مقابله به مثل چین در قبال کالاهای آمریکایی، آغاز شد و تا کنون نیز ادامه داشته است.**آساق**9470**1663**            "}