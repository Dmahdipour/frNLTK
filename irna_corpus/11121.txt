{"onTitr":" مدیر صمت:    ","titr":" عرضه گاز مایع با قیمت بالاتر از 70 هزار ریال در خاش تخلف است","describe":" زاهدان - ایرنا - مدیر اداره صنعت، معدن و تجارت (صمت) شهرستان خاش سیستان و بلوچستان گفت: عرضه گاز مایع در سیلندرهای 11 کیلویی با قیمت بالاتر از 65 هزار ریال در محل شرکتهای تامین و توزیع و افزون بر 70 هزار ریال در درب منازل تخلف است.", "text":"مهدی اسماعیلی روز سه شنبه در گفت و گو با خبرنگار ایرنا افزود: در روزهای گذشته به دلیل وجود مشکلاتی در کشور یک نوع التهابی در شهرستان شکل گرفت که مردم نگران وضعیت توزیع گاز مایع بودند و به دنبال آن نیز سوء استفاده هایی شد و بازار سیاهی شکل گرفت و مردم بدون هماهنگی با دستگاههای دست اندرکار گاز مایع سیلندرهای 11 کیلویی را با قیمت های بالایی خریداری کردند.وی با تاکید بر اینکه مردم نباید به تبلیغات دشمنان توجه کنند اظهار داشت: با پیگیری های مسئولان و اتخاذ تدابیر لازم و تامین شدن و ذخیره سازی گاز برای مدت طولانی در سطح شهرستان خاش، هم اینک صف های خرید کپسول گاز در خاش شکسته شده و کار توزیع گاز به صورت روان و عادی در درب شرکت های گاز شفق و ایثارگران این شهرستان انجام می شود.فرماندار خاش نیز در حاشیه بازدید مشترک خود به همراه مدیر اداره صنعت، معدن و تجارت از جایگاههای عرضه گاز مایع بر اهمیت توجه به نیازهای مردمی و اجرای عدالت در توزیع گاز تاکید و از اقدامات مسئولان برای رفع معضلات تشکیل صف تعویض سیلندرهای گاز قدردانی کرد.حمیدالدین یوسفی گفت: تعویض هر سیلندر 11 کیلویی گاز مایع در محل شرکت با هزینه 65 هزار ریال و توزیع در درب منازل با قیمت 70 هزار ریال انجام می شود که از فردا کار توزیع گاز در درب منازل با همکاری شرکت های تامین و توزیع گاز شهرستان صورت می پذیرد.وی ادامه داد: در زمینه تامین سوخت (بنزین، گازوئیل و گاز) و عرضه و توزیع آنها در شهرستان خاش هیچ گونه مشکلی وجود ندارد و چنانچه شهروندان در جاهایی مشکلاتی مشاهده کردند باید آن را گزارش کنند تا با متخلفان برخورد شود.فرماندار خاش اظهار داشت: در زمینه کنترل بازار و تامین کالاهای اساسی نیز تمامی دستگاههای دست اندرکار شهرستان پای کار هستند، ولی به مردم توصیه می کنیم اجناس و کالاها را گران نخرند و به سوء استفاده کنندگان و محتکران این اجازه را ندهند که از نیاز مردم به نفع خودشان بهره برداری کنند لذا هرگونه مراجعه به بازار و خرید غیر ضروری و ذخیره سازی بی مورد کالاها به ضرر خود مردم است.به گزارش ایرنا در چند روز گذشته وجود مشکلاتی در تهیه و توزیع موادسوختی موجب نارضایتی و نگرانی مردم شده بود بطوریکه در مقابل جایگاههای سوخت و مکانهای توزیع سیلندر گاز مایع صف های طولانی تشکیل می شد.خاش در 185 کیلومتری جنوب زاهدان مرکز سیستان و بلوچستان واقع شده است.7310 **6081            "}