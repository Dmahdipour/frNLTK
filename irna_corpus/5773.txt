{"onTitr":" فرمانده سپاه قم:    ","titr":" رزمایش عاشورایی اقتدار بسیج را به نمایش گذاشت","describe":" قم- ایرنا- فرمانده سپاه امام علی بن ابیطالب(ع) قم با صدور پیامی ضمن تقدیر از حضور حماسی بسیجیان در رزمایش «اقتدار عاشورایی سپاهیان محمدرسول الله 2» آورده است: این رزمایش که طی سه مرحله اجرا شد، اقتدار و عظمت بسیج را به منصه ظهور گذاشت.", "text":"در پیام سردار غلامرضا احمدی که نسخه ای از آن روز یکشنبه در اختیار ایرنا قرار گرفت، آمده است: بار دیگر با حضور حماسی بسیجیان سلحشور و جان برکف، عطر دلنشین ایثار و رشادت و بصیرت فضای دیار کریمه اهل بیت(س) را در برگرفت و یاد و خاطره حضور با صلابت و اعزام بسیجیان در دوران دفاع مقدس به ‌ویژه سپاهیان حضرت محمد(ص) را در اذهان زنده کرد.پیام ادامه یافته است: این رزمایش، چشمان دشمنان را از حلقه درآورد حضوری که به طور حتم برای دوستداران انقلاب اسلامی امیدواری و برای دشمنان قسم خورده آن به ‌ویژه استکبار جهانی یاس و ناامیدی را در برداشت.در این پیام آمده است: بسیجیان ثابت کردند که همیشه در تمامی عرصه‌ها و صحنه‌های انقلاب اسلامی ایران، پشتیبان رهبری و نظام خواهند بود که این امر برای ما بسیار حائز اهمیت است.در این پیام اضافه شده است: این حضور نشان داد که مردم قهرمان ایران اسلامی با وجود تمامی مشکلات و ضعف‌ها همچنان بر آرمان‌های والای خود و حمایت از انقلاب اسلامی با قدرت و وحدت ایستاده و این مسیر را تا دستیابی به قله‌های بلند پیشرفت خواهند پیمود.فرمانده سپاه قم در این پیام اضافه کرده است: اینجانب مراتب ارادت و قدردانی خود را از بسیجیان استان که با حضور آگاهانه و وحدت آفرین خود برگ زرین دیگری بر دفتر تاریخ حماسه‌ سازی مردم ولایتمدار قم افزودند تقدیم می ‌کنم.مرحله اول رزمایش اقتدار بسیجیان با حضور 14 گردان الی بیت المقدس در 9 شهریورماه سال جاری، مرحله دوم با عنوان نهضت خدمت رسانی از 9 تا 29 شهریور با حضور 85 گروه جهادی از بسیجیان در حاشیه شهر قم و روستاهای کم برخوردار آن برگزار شد و مرحله سوم هم در تاریخ 12 مهرماه با اجتماع 20 هزار نفری بسیجیان در مصلی قدس این شهر ترتیب یافت./8138/ 1175            "}