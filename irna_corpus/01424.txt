{"onTitr":"","titr":" صنایع دستی شیشه در شهرستان ایذه احیاء می شود","describe":" اهواز-ایرنا- فرماندار ایذه گفت: طرح احیای صنایع دستی شیشه در شهرستان های ایذه وباغملک به زودی اجرایی می شود.", "text":"مصطفی سمالی پنجشنبه در گفت و گو با خبرنگار ایرنا، عنوان کرد: طرح احیای صنایع دستی شیشه در شهرستان ایذه و باغملک با همکاری بنیاد برکت و فرمانداری با اعتباری بالغ بر 8هشت میلیارد ریال ظرف مدت یکماه آینده اجرا می شود.وی با اشاره به مطالعات پژوهشی این طرح، افزود: تمامی مطالعات بومی و توسط متخصصین و جوانان خوزستانی صورت گرفته است.فرماندار ایذه با بیان اینکه این طرح در دو فاز اجرایی می شود، اظهار داشت: در فاز نخست این طرح 200خانوار و در فاز دوم آن بیش از 400 خانوار مشغول می شوند.سمالی گفت: بنیاد برکت به ازای هر خانوار&#160; 400 میلیون ریال به مجری طرح اختصاص داده تا مجری، ماشین آلات و مواد اولیه را در اختیار خانواده ها قرارداده و با نظارت و آموزش روند تولید اجرا می شود.رئیس شورای اشتغال شهرستان ایذه با بیان اینکه پیش بینی می شود با اجرای این طرح، درآمدی بین 20 تا 30 میلیون ریال در ماه عاید هر خانوار شود، گفت: هزینه ی کلی این طرح بصورت قسطی از درآمد هرخانوار کاسته می شود.وی در پایان افزود: پس از انجام این طرح عملیات احداث نخستین کارخانه فرآوری ضایعات شیشه با اعتباری بالغ بر 150میلیارد ریال در سال 98 با همکاری بنیاد برکت آغاز می شود.شهرستان ایذه در شمال شرقی استان خوزستان قرار گرفته است.7161/6064            "}