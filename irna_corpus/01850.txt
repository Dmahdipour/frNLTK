{"onTitr":"","titr":" گزارش رسانه ایتالیایی از بازگشت مجسمه ربوده شده ایرانی","describe":" رم - ایرنا - خبرگزاری ایتالیایی 'اسکانیوز' با انتشار گزارشی ویدیویی از سردیس سرباز هخامنشی که اخیرا از آمریکا به ایران تحویل داده شد، نوشت: این مجسمه که تاکنون دو بار ربوده شده، اکنون در موزه ملی ایران در معرض نمایش عمومی گذاشته شده است.", "text":"به گزارش ایرنا، اسکانیوز روز چهارشنبه با انتشار ویدیویی از گردشگران خارجی در موزه ملی تهران که کنجکاوانه در حال بازدید از سک سردیس سرباز هخامنشی هستند، افزود:  این مجسمه متعلق به 25 قرن پیش و سردیس یک سرباز هخامنشی است که تاکنون دو بار ربوده شده بود، اما اکنون به موزه ملی تهران بازگشته و به معرض نمایش گذاشته شده است. اسکانیوز نوشت: یک دادگاه در نیویورک اخیرا با صدور حکمی این مجسمه باستانی را به ایران بازگرداند و 'حسن روحانی' رئیس جمهوری در سفری که اخیرا (برای شرکت در مجمع عمومی سازمان ملل ) به نیویورک انجام داده بود ، آن را به کشورش بازگرداند. اسکانیوز افزود: این سردیس در یک حفاری باستان شناسی در دهه 30 میلادی در شهر باستانی پرسپولیس کشف شده بود اما 4 سال بعد از آن به سرقت رفت و سرانجام سر از موزه هنرهای زیبای مونترئال در آورد، جایی که بار دیگر در سال 2011میلادی به سرقت رفت. سپس توسط دادستانی منطقه منهتن آمریکا در سال 2017 توقیف شد و سرانجام به خانه بازگشت. اروپام**461**2040            "}