{"onTitr":"","titr":" سه طرح تاب آوری و توان افزایی زنان در اردکان افتتاح شد","describe":" یزد- ایرنا-  سه طرح تاب آوری و توان افزایی زنان که یکی از طرح‌های مهم و موفق معاونت امور زنان ریاست جمهوری است ، عصر شنبه طی مراسمی در اردکان افتتاح شد .", "text":"به گزارش ایرنا مدرس و تسهیل‌ گر دوره‌های تاب آوری اجتماعی زنان و خانواده در سطح ملی در حاشیه افتتاح این طرح ها به ایرنا گفت: تاب آوری به معنای ایجاد توانمندی است تا افراد در گروه‌های محلی بتوانند با بروز استعدادهای خویش، توانایی حل مسئله را پیدا کنند. محمدکاظم متولی اضافه کرد: طرح تاب آوری یک طرح مشارکتی و اجتماعی است و در هر منطقه با مشارکت افراد محلی اجرا می‌شود، این کار سبب پاسخ سریع به مشکلات، ایجاد روابط پایدار و احساس تعلق به گروه، بروز استعدادها و ایجاد نگاه پایین به بالا و افزایش سرمایه‌های اجتماعی است. این تسهیل ‌گر دوره‌های تاب آوری اجتماعی زنان و خانواده در ادامه تصریح کرد: تاکنون 20 تسهیل گر در سطح استان یزد آموزش دیده اند و جهت توانمند سازی مردم محلات در شهرستان ها پراکنده شده اند .تسهیل گر اجتماعی در سطح محلات و حوزه شهرستان اردکان هم افزود: اولین طرح در سطح ملی شامل زنان سرپرست خانوار بهزیستی بودند که درمحل موسسه خیریه امام زمان(عج) با هدف حل مشکل افسردگی از طریق شرکت در برنامه های تفریحی، اردویی، اموزشی و کاربردی با تعداد 40 زن سرپرست خانوار صورت گرفت . اعظم شاکر یادآور شد: گروه دوم،‌ 40 نفر از زنان سرپرست خانوار کمیته امداد امام خمینی(ره) بودند که درمحل حسینیه حماسه سازان اردکان در راستای آموزش ، مشاوره، آگاهی و مهارت برای حل مسائل روزمره زندگی، حضور می یابند. وی افزود: درمرحله سوم ، 60 نفر از بانوان محله جنت آباد در راستای فعالیت اجتماعی ، گروهی ، ورزشی و آموزشی درمحل مسجد محمدی جنت اباد گرد هم می آیند .شاکر یادآور شد: از گام های پیروز این طرح تبدیل حسینیه جنت اباد به مجموعه ورزشی و آموزشی است . مرکز شهرستان 98 هزار نفری اردکان در 60 کیلومتری شمال شهر یزد قرار دارد. 7544/ 6197            "}