{"onTitr":"","titr":" تحریم های غیرقانونی آمریکا به چالش کشیده شد","describe":" تهران - ایرنا - صدور رای موقت از سوی دیوان بین المللی دادگستری، اعمال تحریم های غیر قانونی و یک جانبه آمریکا علیه ایران را به چالش کشید.", "text":"به گزارش خبرنگار سیاسی ایرنا، دیوان بین المللی دادگستری روز چهارشنبه رای قرار موقت خود درباره دعوای جمهوری اسلامی ایران علیه ایالات متحده آمریکا را صادر و اعلام کرد: دولت ایالات متحده ملزم است طبق تعهدات بین المللی خود وفق عهدنامه 1334 مودت، روابط اقتصادی و حقوق کنسولی، موانع ناشی از اقداماتش به موجب تصمیم هشتم می 2018 (18 اردیبهشت 1397) در ارتباط با صادرات اقلام دارو و تجهیزات پزشکی، اقلام غذایی و کشاورزی و قطعات و تجهیزات هواپیما به جمهوری اسلامی ایران را برطرف کند.صدور رای موقت از سوی دیوان بین المللی دادگستری فارغ از اجرا یا اجرانشدن آن توسط آمریکا، یک موفقیت حقوقی برای جمهوری اسلامی ایران محسوب می شود که بر حقانیت کشورمان صحه می گذارد. ** تصمیم دیوان لاهه نشانه بارز حقانیت ایران استوزارت امور خارجه در بیانیه ای این تصمیم دیوان را نشانه بارزی در تایید حقانیت جمهوری اسلامی ایران و غیرمشروع و ظالمانه بودن تحریم های آمریکا علیه مردم و شهروندان کشورمان دانست.در این بیانیه آمده است: این محکمه جهانی با تصریح بر این که قراری که صادر کرده، الزام آور و لازم الاتباع بوده و موجد تعهدات بین المللی است، اعلام کرد که دولت ایالات متحده ملزم است طبق تعهدات بین المللی خود موانع ناشی از اقداماتش به موجب تصمیم های غیرقانونی که با خروج از برجام اتخاذ کرده، از جمله موانعی که در مسیر روابط تجاری ایران در حوزه های مشخصی برقرار کرده، برطرف کند.وزارت امور خارجه در بیانیه خود تاکید کرد: قرار صادره از سوی دیوان بین المللی دادگستری هم چنین بار دیگر نشان داد که این دولت آمریکاست که با سیاست های غلط و افراطی خود و در نتیجه زیاده خواهی های خود در قبال دیگر کشورها، روز به روز منزوی تر می شود و بایستی از عادت غلط و اعتیاد ناپسند خود در اعمال تحریم های ظالمانه و غیرقانونی علیه مردم و شهروندان دست کشیده و به عضوی مسئولیت پذیر و کشوری عادی در جامعه بین المللی تبدیل شود. دستگاه دیپلماسی ایران در این بیانیه خاطرنشان کرد: در این مسیر جامعه بین المللی و کشورهای مستقل مسئولیت مضاعفی به عهده دارند تا این کشور را که سابقه ای طولانی از نقض عهد و عدم تمکین به تعهدات و الزامات بین المللی خود دارد، در تلاش های غیرقانونی اش ناکام گذارند.** ایران در سومین راند حقوقی باز هم پیروز شدپرویز اسماعیلی معاون ارتباطات و اطلاع رسانی دفتر رییس جمهوری هم در حساب توئیتر خود نوشت: ‏بعد از وین(آژانس)، نیویورک (سازمان ملل)؛ حالا سومین راند از جدال حقوقی و دیپلماتیک ایران و آمریکا در دیوان لاهه نیز به حقانیت و پیروزی ایران انجامید.وی در توئیت خود با بیان این که ‏عمل نکردن به حکم لاهه بر انزوا و بی اعتباری دولت آمریکا می افزاید، تاکید کرد: ‏ترامپ شاید رای را فراموش کند، اما تاریخ‌ فراموشکار نیست.** شکستی دیگر برای آمریکای معتاد به تحریممحمد جواد ظریف وزیر امور خارجه جمهوری اسلامی ایران نیز در توئیتی، رای امروز دیوان بین‌المللی دادگستری را شکست دیگری برای دولت آمریکای معتاد به تحریم دانست.وی یادآور شد: دیوان بین المللی دادگستری دستور داد که آمریکا باید به تعهداتی که با تحریم مجدد مردم ایرانی پس از خروج از برجام نقض کرده متعهد بماند. ظریف این رای را یک شکست دیگر برای حکومت معتاد به تحریم آمریکا و پیروزی برای حاکمیت قانون دانست و تاکید کرد: ضروری است جامعه بین المللی با یک جانبه گرایی مخرب آمریکا به صورت دست جمعی مقابله کند. ** مواضع حقوقی ایران چرخشی موفق استمعصومه ابتکار معاون رییس جمهوری در امور زنان و خانواده هم در فضای مجازی نوشت: رای دیوان لاهه به نفع ایران یعنی جامعه بین الملل مخالف روند تحریم های جدید آمریکا بوده و آنها را غیرقانونی می داند.وی در توئیت خود خاطرنشان کرد: امروز در شرایطی کاملا متفاوت بلکه متضاد با قبل از سال 92 هستیم؛ یعنی مواضع حقوقی ایران در صحنه بین المللی چرخشی موفق داشته است.** مشروعیت تحریم های غیرقانونی آمریکا به چالش کشیده شدشهیندخت مولاوردی دستیار ویژه رییس جمهوری در امور حقوق شهروندی نیز در حساب توئیتری خود نوشت: تصمیم دیوان بین المللی دادگستری در الزام ایالات متحده آمریکا به خودداری اکید از اجرای آن بخش از تحریم ها که به جنبه های انسان دوستانه خدشه وارد می کنند تا صدور رای نهایی، گام دیگری در نفی یک جانبه گرایی و به چالش کشیدن مشروعیت تحریم های غیرقانونی و ثانویه آن کشور است.وی یادآور شد: دیوان معتقد است بر اساس تعهدات مصرح در پیمان مودت، آمریکا باید به نحو مقتضی محدودیت‌های اعمال‌شده در زمینه اقلام دارویی، بشردوستانه، هوانوردی و کشاورزی علیه ایران را بر اساس تصمیم هشتم می 2018 رفع کند.** آمریکا باید از وضع تحریم‌های نفتی خودداری کندرضا نصری حقوقدان بین الملل نیز در حساب شخصی خود در توئیتر نوشت: ‏تمرکز بیش از حد بر این گزاره که «حکم دیوان لاهه ضمانت اجرایی ندارد»، نشانه تنگ‌نظری است. اگر رای دادگاه برای آمریکا اهمیت نداشت و عدم تمکین به آن هزینه‌ساز نبود، دولت ایالات متحده هرگز به خود زحمت نمی‌داد در دادگاه حضور یابد و (به قول پومپئو) با تمام قدرت از عملکرد خود دفاع کند!‏وی افزود: مهم‌ترین بخش حکم دادگاه لاهه این است که از طرفین خواست از مبادرت به هر اقدامی که ممکن است - تا صدور رای نهایی - مناقشه بین دو کشور را تشدید کند، خودداری کنند. در عمل،‌ یعنی دولت آمریکا باید از وضع تحریم‌های نفتی و تحریم‌هایی که برای ماه آینده پیش‌بینی شده خودداری کند.به گزارش ایرنا، تحریم ها در سال های اخیر به عنوان یک ابزار در دست رژیم سلطه همواره جان ملت ها را نشان گرفته و با خطر روبرو کرده است به نحوی که آمریکا برای تحمیل نظرات خود از آن به عنوان یک ابزار در اختیار سوء استفاده می کند.اعمال تحریم های مختلف توسط ایالت متحده با عناوین و بهانه هایی همچون حمایت از تروریسم و حقوق بشر دستاویزی است تا این کشور برای تحمیل نظرات خود از این حربه بهره بگیرد.واکنش ها به این رای دیوان لاهه نشان از یک موفقیت و دستاورد در نظام حقوقی دارد اما باید آن را چالش جدیدی برای مشروعیت تحریم های غیرقانونی و یک جانبه آمریکا علیه کشورهای مختلف از جمله جمهوری اسلامی ایران دانست.سیام*9314**1336            "}