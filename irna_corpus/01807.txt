{"onTitr":" فرماندار ابرکوه:    ","titr":" نیروی انتظامی از ارکان موثر امنیت جامعه است","describe":" یزد- ایرنا-  فرماندار ابرکوه با گرامیداشت یاد و خاطره حضرت امام (ره) و شهیدان همیشه جاوید نیروی انتظامی گفت: نیروی انتظامی جمهوری اسلامی، یکی از ارکان تاثیر گزار امنیت جامعه است .", "text":"به گزارش ایرنا، محمد کاظمی نسب روز چهارشنبه در دیدار مسئولان نیروی انتظامی این شهرستان با بیان اینکه این نیرو در راستای تامین امنیت اقدامات شایسته ای انجام داده  اظهار داشت:  بدون شک امنیت یکی از نیازهای اصلی بشری است و زمینه رشد و توسعه هر منطقه در سایه امنیت تحقق خواهد یافت و این مهم از وظایف مهم نیروی انتظامی است.رئیس شورای تامین ابرکوه یاد آور شد: قانون مداری باید در جامعه فرهنگ سازی شود تا شاهد برقراری نظم و امنیت بیشتری باشیم .فرماندار ابرکوه ادامه داد: امروز پلیس با تلاش شبانه روزی و برخورد جدی با قانون شکنان توانسته است امنیت و آرامش را در جامعه برقرار کند. فرمانده انتظامی شهرستان ابرکوه هم دراین دیدار با ارائه گزارشی از فعالیت‌های انجام ‌شده ،گفت: با تلاش و فعالیت‌های شبانه ‌روزی مأموران انتظامی و همکاری مردم ، کشف مواد مخدر 38 درصد رشد و کشف سرقت 52 درصد نسبت به سال قبل افزایش ‌یافته است. سرهنگ علیرضا صالحی اظهار داشت : مردم ابرکوه یک سال گذشته 12 هزار و 86 بار با پلیس 110 تماس گرفتند که هفت هزار و 522 مورد آن عملیاتی شده است. مرکز شهرستان 53 هزارنفری ابرکوه در140 کیلومتری جنوب غربی شهر یزد قرار دارد.7540/ 6197            "}