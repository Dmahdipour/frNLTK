{"onTitr":"","titr":" جمعیت الوفاق بحرین انتخابات پارلمانی و شورای شهر را تحریم کرد","describe":" تهران -ایرنا - معاون دبیرکل جمعیت «الوفاق» به عنوان بزرگ‌ترین مخالف سیاست های رژیم آل خلیفه در بحرین با تداوم اقدامات این رژیم علیه مخالفان، تحریم انتخابات پارلمانی و شورای شهر این کشور را اعلام کرد.", "text":"به گزارش پایگاه خبری مرآة البحرین، «حسین الدیهی» روز سه شنبه در یک کنفرانس خبری در لندن همراه با «علی الاسود» از چهره های برجسته این جمعیت این مطلب را اعلام کرد.علی سلمان دبیرکل جمعیت الوفاق بحرین از ماه ها قبل در زندان رژیم آل خلیفه بسر می برد .الدیهی در ادامه با تاکید بر این که بحرین به جزیره ای خفه شده تبدیل شده است که مشارکت سیاسی، آزادی بیان، اقدامات حقوقی و اعتراض های مسالمت آمیز در آن ممنوع است ، تصریح کرد که برگزاری این کنفرانس خبری در لندن نشان دهنده سرکوبگری رژیم آل خلیفه است. وی با درخواست از مردم بحرین برای تحریم انتخابات به عنوان اعلام موضع ملی خود افزود که دولت بحرین همواره سعی دارد بیش از ۶۰ درصد جمعیت را در مشارکت سیاسی و تصمیم‌گیری‌ها نادیده بگیرد.معاون دبیر کل جمعیت وفاق 25 دلیل برای لزوم تحریم انتخابات از سوی شهروندان بحرینی اعلام کرد و افزود که گروه های مخالف بحرینی دیدگاه های خود را برای دستیابی به راه حل های ممکن در این سند اعلام کرده اند.الاسود از چهره های برجسته جمعیت الوفاق بحرین نیز در این کنفرانس خبری خطاب به دولت انگلیس گفت که اقدامات شما در بحرین بی نتیجه بوده و نمی توان در سایه آن به راه حل سیاسی و آشتی میان مخالفان و دولت این کشور دست یافت.وی افزود که ما دایما برای گفت و گو و مذاکره برای مشارکت در سرنوشت بحرین آماده ایم.الاسود گفت که پیش بینی می کند مشارکت در انتخابات در کل بحرین 30 درصد و در برخی حوزه ها تنها 3درصد باشد.این شخصیت جمعیت الوفاق بحرین تاکید کرد که غالب مردم بحرین تنها گزینه ای را که پیش رو می بینند، تحریم انتخابات است.معاون سابق دبیر کل این جمعیت همچنین افزود که مشارکت در انتخابات به معنی پذیرش انزوا ، به حاشیه رانده شدن و فساد روز افزون است.جریان &#39;الوفاء الاسلامی&#39; بحرین نیز هفته گذشته با محکوم کردن حملات نیروهای امنیتی آل خلیفه به منازل مردم و دستگیری آنها، این اقدامات را مجازات دسته جمعی ملت در آستانه انتخابات مضحک و نمایشی رژیم دانست و آن را محکوم کرد.همزمان با اعلام احزاب، گروه ها و تشکل های بحرینی مبنی بر تحریم انتخابات نمایشی رژیم، وزارت کشور آل خلیفه تحریم کنندگان را تهدید به محاکمه کرد.رژیم بحرین از ترس مشارکت نکردن مردم در انتخابات نمایشی که قرار است 24 نوامبر ( 3 آذر ) برگزار شود، از هفته گذشته با حمله به منازل و مجتمع های مسکونی، شمار زیادی از انقلابیون را دستگیر و به نقطه نامعلومی انتقال داده است.بحرین از 2011 ( بهمن سال 1389) صحنه برگزاری اعتراض های خیابانی مردم است که خواستار اصلاحات و آزادی زندانیان سیاسی هستند. خشونت های آل خلیفه به بازداشت، شکنجه و اخراج از محل کار محدود نمی شود، بلکه شیوه های شدیدتری از خشونت اخیراً به کار گرفته می شود. صدور و اجرای حکم اعدام که اخیراً درباره شش جوان بحرینی به کار گرفته شد و همچنین &#39;ناپدیدشدگی اجباری&#39; از جمله این شیوه های خشن است که رژیم آل خلیفه اعمال می کند.خاورم**9366*1436*            "}