{"onTitr":" فرمانده انتظامی کرمان:    ","titr":" تمرکز پلیس بر استفاده از ظرفیت نخبگان است","describe":" کرمان - ایرنا - فرمانده انتظامی استان کرمان گفت: تمرکز دفتر علمی و پژوهشی و معاونت اجتماعی پلیس بر رفع مسائل به صورت علمی و استفاده از ظرفیت نخبگان است لذا در این زمینه از راهکارهای علمی برای کاهش تخلف و آسیب های اجتماعی استفاده می شود.", "text":"به گزارش ایرنا، سردار رضا بنی اسدی فر روز چهارشنبه در دومین نشست خبری در ششمین روز از هفته نیروی انتظامی در کرمان افزود: 33 نفر از نخبگان متقاضی کسر خدمت جذب شدند.وی با اشاره به شعار هفته نیروی انتظامی، پلیس مقتدر و امین مردم اظهار داشت: اجرای ماموریت های جاری پلیس مرتبط با حوزه امنیت مردم در هفته نیروی انتظامی مضاعف و تمرکز در حوزه پیشگیری از رخدادهای اجتماعی و جرایم امنیتی جزو اولویت های نخست پلیس است.فرمانده انتظامی استان کرمان ادامه داد: این استان از مهرماه 96 تا 97 نسبت به سال گذشته در مجموع تصادفات برون شهری و درون شهری کاهش پنج درصدی، افزایش 9 درصدی در تصادفات جرحی و کاهش هفت درصدی تلفات جاده ای را داشته است.سردار بنی اسدی فر افزود: افزایش تردد، حادثه ها را افزایش می دهد لذا ضرورت دارد که افراد، خانواده ها، سازمان و ارگانها با همکاری یکدیگر در راستای حفاظت از افراد جامعه تلاش کنند.وی عنوان کرد: 64 درصد از سرقت های استان کرمان طی یکسال گذشته کشف شده که در وقوع جرم چهار درصد کاهش و در کشف شاهد افزایش 15 درصدی نسبت به سال قبل بودیم.فرمانده انتظامی استان کرمان گفت: بیشترین میزان سرقت مربوط به وسایل نقلیه، منزل مسکونی و کیف قاپی بوده و کشف مواد مخدر در این استان طی یکسال گذشته 2 درصد کاهش داشته است. وی با اشاره به خطرات مدیریت نشدن فضای مجازی افزود: هدف فضای مجازی نیروی انسانی است لذا باید منافع و مضرات این حوزه تفکیک و مدیریت شود تا شاهد اثرات مخرب آن در جامعه نباشیم.وی بیان کرد: 96 درصد جرایم فضای مجازی به میزان 872 مورد طی یکسال گذشته توسط پلیس استان کرمان کشف شده که بیشترین میزان سرقت مربوط به برداشت غیرمجاز، کلاه برداری اینترنتی و ایجاد مزاحمت بوده که 27 درصد مربوط به برداشت مالی غیرمجاز اینترنتی بوده است.سردار بنی اسدی فر گفت: معاونت وظیفه ناجا از مهر 96 تاکنون 6 هزار و 835 مورد رسیدگی به مشمولان غایب، 702 مورد صدور کارت معافیت کفالت و 2 هزار و 125 مورد کارت معافیت پزشکی صادر کرده است. وی افزود: همچنین چهار هزار و 835 معافیت تحصیلی و یکهزار و 385 نفر مجوز خروج از کشور صادر شده است.فرمانده انتظامی استان کرمان ابراز کرد: پلیس کرمان 865 جلسه با موضوع کاهش آسیب اجتماعی برگزار کرده و 75 درصد از پرونده های وارده با مراجعه مشاوران پلیس مختومه شده است.وی تصریح کرد: بیش از 109 هزار جلد گذرنامه طی یکسال گذشته در استان کرمان صادر شده که 52 هزار مورد مربوط به 6 ماه نخست امسال بوده است.سردار بنی اسدی فر با بیان اینکه امنیت پایدار کشور نشات گرفته از فعالیت های تمامی اقوام و گروه های ایران اسلامی است گفت: ایران اسلامی به عنوان قدرتمندترین کشور خاورمیانه همواره در دفاع از مظلومان و مسلمانان نقش آفرینی و مساعدت کرده است.وی یادآور شد: ایران از اقوام متفاوت فارس، بلوچ، ترکمن، کرد، ترک، لر و عرب تشکیل شده با حساسیت ویژه، وحدت و همدلی حول ولایت نظام مقدس جمهوری اسلامی وظایف خود را انجام می دهند.فرمانده انتظامی استان کرمان گفت: نیروی انتظامی سیاسی نیست و گوش به فرمان ولی فقیه است و مسائل سیاسی را در خود وارد نمی کند.وی تاکید کرد: برای نیروی انتظامی امنیت عمومی جامعه خط قرمز است و برای تحقق آن از هیچ کوششی فروگذار نمی کند و این ارگان همواره جلوی قدرت های مخل امنیت جامعه می ایستد.سردار بنی اسدی فر اظهار داشت: هیچگاه فرد متخلف را به قشر و گروه خاصی تعمیم نمی دهیم لذا تمام اقوام و طوایف محترم هستند و تنها افراد هنجارشکن با واکنش نیروی انتظامی روبرو می شوند.وی با بیان اینکه همواره پاسخگوی نظرات مردم هستیم گفت: سامانه 197 راه ارتباطی مردم و پلیس است و بیش از 23 هزار نفر طی یکسال گذشته با این سامانه تماس گرفتند.فرمانده انتظامی استان کرمان افزود: شماره 116 نیز برای ارتباط با حفاظت اطلاعات ارشد نیروی انتظامی استان کرمان در نظر گرفته شده است. 3029/7420            "}