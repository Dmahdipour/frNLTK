{"onTitr":" درزمینه روابط دوجانبه؛    ","titr":" سفیر ایران از تلاش های رئیس جمهوری سابق عراق قدردانی کرد","describe":" بغداد - ایرنا - 'ایرج مسجدی' سفیر جمهوری اسلامی ایران در بغداد از تلاش های چهارساله 'فواد معصوم' رئیس جمهوری سابق عراق در زمینه تقویت روابط دو کشور قدردانی کرد.", "text":"به گزارش ایرنا، مسجدی سه شنبه با حضور در محل اقامت معصوم که بتازگی جای خود را به 'برهم صالح' رئیس جمهوری جدید این کشور داده است، از تلاش های بی وقفه وی در توسعه و تقویت روابط میان ایران و عراق تشکر کرد. سفیر جمهوری اسلامی ایران در بغداد همچنین مواضع فواد معصوم در طول دوره ریاست جمهوری در خصوص مسائل منطقه ای و روابط با ایران را ارزشمند و موثر خواند.مسجدی همچنین بر عزم جمهوری اسلامی ایران برای گسترش روابط در دوره پیش رو بویژه در زمینه بازسازی و تقویت زیرساخت های عراقی در قالب مشارکت و تقویت همکاری بخش های خصوصی دو کشور تاکید کرد. گفتنی است: برهم صالح نامزد اتحادیه میهنی کردستان عراق در جلسه عصر سه شنبه گذشته پارلمان عراق در دور دوم رای گیری نمایندگان پارلمان عراق با پیروزی قاطع (219 در مقابل 22 رای) بر رقیب اصلی خود فواد حسین نامزد حزب دموکرات کردستان عراق، سومین رئیس جمهوری عراق برای چهارمین دوره ریاست جمهوری این کشور پس از سقوط دیکتاتوری صدام معرفی شد. وی بلافاصله پس از انتخاب بعنوان رئیس جمهوری و ادای سوگند قانون اساسی، عادل عبدالمهدی را مامور تشکیل کابینه جدید این کشور کرد. عبدالمهدی پیش تر مورد توافق عمده ائتلاف های پیروز در انتخابات پارلمانی 22 اردیبهشت این کشور قرار گرفته بود و بدون مخالفت مشخصی بعنوان نخست وزیر جدید معرفی شد. خاورم*2*380**            "}