{"onTitr":"","titr":" سربازان بیش از 52 هزار نفر ساعت آموزش مهارتی دیدند","describe":" کرمانشاه - ایرنا - مدیرکل آموزش فنی و حرفه ای استان کرمانشاه گفت: 52 هزار و 59 نفر ساعت آموزش های مهارتی در 6 ماه نخست سال جاری در پادگان های استان به سربازان وظیفه عمومی ارائه شد.", "text":"یاور محمدی روز چهارشنبه به ایرنا افزود: این میزان آموزش به منظور احراز شرایط اشتغال جوانان بعد از خدمت مقدس سربازی با برگزاری دوره های آموزشی برای 378 نفر ارائه شده است.وی اضافه کرد: به منظور توانمندسازی سربازان وظیفه در دوره خدمت و کسب مهارت آموزی سربازان برای ورود به بازار کار و اشتغال بعد از پایان دوران سربازی، آموزش‌های مهارتی در پادگان‌های سطح استان به صورت گسترده ارائه می‌شود.محمدی اظهار داشت: کسب مهارت به افراد جویای کار، اعتماد به نفس داده و باعث به وجود آمدن فعالیت بهتر آنان شده و زمینه خلاقیت و نوآوری را فراهم آورده و می تواند باعث ارائه ایده و ابتکار جدید در حوزه اقتصاد شود.اداره کل آموزش فنی و حرفه ای استان کرمانشاه با 20 مرکز آموزش دولتی ، 33 کارگاه ثابت شهری، 17 کارگاه سیار شهری، 18 کارگاه روستایی ، یک کارگاه جوار صنعت ، چهار کارگاه صنایع ضمن کار و صنوف، سه کارگاه جوار دانشگاه ، 15 کارگاه جوار پادگان و 14 کارگاه زندان، آموزش های فنی و حرفه ای را در حوزه های خدمات، صنعت، فرهنگ، هنر و کشاورزی ارائه می دهد.استان کرمانشاه با 2 میلیون نفر جمعیت دارای 32 شهر و 2 هزار و 622 روستا است.3033/8066            "}