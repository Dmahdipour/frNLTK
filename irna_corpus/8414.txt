{"onTitr":" درخواست ژنرال آمریکایی؛    ","titr":" ایران حملات را از خط ارتباطی میان آمریکا و روسیه اطلاع دهد","describe":" تهران - ایرنا - «جوزف ووتل» رئیس ستاد فرماندهی مرکزی آمریکا روز پنجشنبه در کنفرانس خبری از تهران خواست که با استفاده از خط ارتباط نظامی میان نیروهای آمریکایی و روسی، آن‌ها را از حملات هوایی احتمالی به خاک سوریه مطلع کند.", "text":"به گزارش ایرنا به نقل از خبرگزاری اسپوتنیک، ووتل در جمع خبرنگاران گفت: یک خط ارتباطی حرفه‌ای و پایدار با نیروهای روسی برقرار است که کارآمد بودن خود را نشان داده است.وی ادامه داد: این راهی است که ایرانی‌ها می‌توانند همین حالا هم از آن [برای اطلاع دادن درباره حملات هوایی] استفاده کنند.این فرمانده آمریکایی با تکرار اتهام‌های بی اساس گذشته در خصوص نقش ایران در تحولات یمن و منطقه، تاکید کرد که «گمان نمی‌کنم سیاست ما، حرکت به سمت جنگ با ایران باشد».ووتل در بخش دیگری از سخنان خود همچنین با اشاره به استقرار سامانه موشکی اس-300 روسیه در سوریه، آن را اقدامی «نسنجیده» دانست و مدعی شد که این اقدام «پوششی برای فعالیت‌های ایران و دولت سوریه» است.وی در پاسخ به خبرنگاری درخصوص ادعای یک رسانه درباره انتقال موشک از ایران به عراق، گفت که قادر به تایید چنین موضوعی نیست.اسپوتنیک درخصوص بخش‌ ابتدایی صحبت‌های ووتل برای استفاده از خط ارتباط نظامی می‌نویسد: این سخنان در اشاره به حمله هوایی بامداد دوشنبه نیروهای سپاه پاسداران انقلاب اسلامی ایران به تروریستها در منطقه البوکمال سوریه است.در این عملیات که با نام «ضربت محرم» انجام شد، 6 فروند موشک بالستیک میان برد از پایگاه های موشکی نیروی هوا فضای سپاه در غرب کشور شلیک شد و از فاصله 570 کیلومتری، سرکردگان عامل جنایت تروریستی در اهواز را هدف قرار داد.خبرگزاری سی‌ان‌ان پیش از این گزارش داده بود که موشک‌های ایران در فاصله کمتر از سه مایلی (5 کیلومتری) نظامیان آمریکایی فرود آمده است.«شان رایان» سخنگوی نیروهای ائتلاف آمریکایی مستقر در سوریه گفته بود که این نیروها، هشداری در این ارتباط از سوی ایران دریافت نکرده بودند.پیشتر «علی شمخانی» دبیر شورای عالی امنیت ملی در همین ارتباط خطاب به آمریکا گفته بود: در سه مایلی شما، داعش و گروه های تروریستی به چه کاری مشغول هستند؟ آقای بولتون اعلام کرد که ما را جدی بگیرید، فرمانده نیروی هوافضای سپاه هم شما را جدی گرفت و در سه مایلی شما موشک پیاده کرد.حمله موشکی سپاه به تلافی اقدام تروریست‌های مسلح در اهواز صورت گرفت. افرادی مسلح صبح 31 شهریور در جریان رژه نیروهای مسلح به مناسبت آغاز هفته دفاع مقدس در اهواز، با پوشیدن لباس مبدلِ سپاه و بسیج به مردم و جایگاه مسئولان، فرماندهان ارشد نظامی و انتظامی حمله کرده و 24 نفر از جمله چند کودک را به شهادت رسانده بودند.شبس ** 9386 **1613            "}