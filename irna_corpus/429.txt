{"onTitr":"","titr":" جام نشاط و تندرستی بانوان در خوسف برگزار شد","describe":" بیرجند - ایرنا - رئیس اداره ورزش و جوانان خوسف گفت: جام نشاط و تندرستی ویژه بانوان با حضور 40 تیم و 240 ورزشکار از چهار شهرستان استان خراسان جنوبی در خوسف برگزار شد.", "text":"فاطمه چهکندی نژاد روز جمعه در گفت و گو با خبرنگار ایرنا گفت: جام نشاط و تندرستی شامل 6 ایستگاه درازنشست، راه رفتن روی چوب موازنه، پرش جفت، جا به جایی توپ، طناب زنی و پرش از مانع بود و تیم های که در کمترین زمان توانستند این 6 ایستگاه را به پایان برسانند به عنوان تیم های برتر انتخاب شدند.وی اظهار داشت: این مسابقات روز گذشته (پنجشنبه) با حضور ورزشکاران چهار شهرستان بیرجند، درمیان، سربشه و خوسف برگزار شد و تیم های اقاقیا، سنبل از روستای تقاب و آفتابگردان هر سه تیم از شهرستان خوسف مقام اول تا سوم را به دست آوردند.رئیس اداره ورزش و جوانان خوسف با اشاره به فرارسیدن هفته تربی بدنی و ورزش گفت: برنامه های بسیار متنوعی برای این هفته پیش بینی شده که از مهمترین‌ آنها برگزاری رالی خانوادگی در خوسف است.وی ادامه داد: خوسف دارای بافت باارزش تاریخی و فرهنگی است به گونه ای که این شهر به عنوان پنجمین پایگاه میراث فرهنگی در استان خراسان جنوبی تصویب شده است و امیدواریم با برگزاری مسابقات ورزشی و استفاده از ظرفیت های گردشگری ورزشی در راستای معرفی این بافت کمک کنیم.چهکندی نژاد اظهار داشت: در مسابقات رالی خانوادگی پس از تعیین مسیر در بافت تاریخی شهر خوسف، تیمی که با نقشه خوانی درست در کمترین زمان مسیر را طی کند به عنوان برنده این مسابقات معرفی خواهد شد.خوسف در فاصله 36 کیلومتری بیرجند مرکز استان خراسان جنوبی واقع است.9866*3028            "}