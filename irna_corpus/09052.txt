{"onTitr":"","titr":" علت مرگ هزاران قطعه از ماهی در زرینه رود مشخص شد","describe":" مهاباد- ایرنا- رییس اداره حفاظت محیط زیست میاندوآب گفت: ورود پساب آلوده کارخانه قند این شهرستان به داخل رودخانه زرینه رود و عدم اختصاص حق آبه اکولوژیستی رودخانه از سوی امور منابع آب عامل مرگ و میر هزاران ماهی در این رودخانه است.", "text":"علیرضا بقالی روز پنجشنبه در گفت و گو با خبرنگار ایرنا افزود: گروه های نظارت و پایش اداره کل حفاظت محیط زیست آذربایجان غربی با همکاری مسوولان محلی پس از مشاهده مرگ و میر صدها هزار ماهی در رودخانه زرینه رود بلافاصله در محل حادثه حاضر شدند.&#160;وی گفت: این گروه ها به منظور بررسی میدانی از محل مرگ و میر ماهی ها از رودخانه و منابع آلاینده احتمالی آن بازدید کردند و نمونه برداری های لازم را انجام دادند.بقالی افزود: آنالیزهای تخصصی انجام گرفته توسط آزمایشگاه اداره کل حفاظت محیط زیست استان مشخص کرد که ورود پساب آلوده کارخانه قند میاندوآب به داخل آب این رودخانه موجب افزایش بار آلی و کاهش میزان اکسیژن محلول آب آن شده و تلفات گسترده ماهی ها و انواع آبزیان را به دنبال داشته است.وی بیان کرد: بررسی های لازم همچنین مشخص کرد که در این حادثه امور منابع آب میاندوآب نیز به علت آنکه حق آبه زیست محیطی رودخانه زرینه رود را اختصاص نداده، مقصر است.بقالی اضافه کرد: یک هفته قبل از این حادثه به مدیریت امور منابع آب این شهرستان هشدار داده شده بود که در صورت عدم رهاسازی حق آبه رودخانه، ممکن است شاهد فاجعه زیست محیطی در آن باشیم ولی توجهی از طرف مسوولان این اداره به این قضیه نشد.وی بیان کرد: در حالی که طبق مصوبه، پنج مترمکعب در ثانیه حق آبه اکولوژیستی زرینه رود از سد 'نوروزلو' است، مسوولان امور منابع آب این حق آبه را اختصاص ندادند و با توجه به پایان فصل آبیاری، آبی از دریچه های سد نوروزلو به داخل رودخانه رها نشد.بقالی یادآور شد: هم اکنون با توجه به پیگیری های انجام گرفته و افزایش حجم آب در بستر این رودخانه، مرگ و میر ماهی ها نیز متوقف شده است.رییس اداره حفاظت محیط زیست میاندوآب گفت: کارخانه قند و امور منابع آب این شهرستان در این رابطه مقصر هستند و با تشکیل پرونده به مراجع قضایی معرفی می شوند.به گزارش ایرنا، دادستان عمومی و انقلاب شهرستان میاندوآب به عنوان مدعی العموم به این حادثه ورود پیدا کرده و پرونده ای نیز در این زمینه در دستگاه قضایی این شهرستان تشکیل شده است.آلوده شدن آب رودخانه زرینه رود میاندوآب به علت ورود پساب کارخانه قند این شهرستان برای چندمین بار تکرار شده و در سال های اخیر موجب مرگ هزاران قطعه ماهی و آبزیان این رودخانه شده است.کارخانه قند میاندوآب در سال 1393 نیز در حادثه ای مشابه به علت وارد کردن پساب خود به داخل این رودخانه و مرگ هزاران قطعه ماهی، مقصر شناخته و به پرداخت 800 میلیون ریال جریمه نقدی محکوم شد.رودخانه زرینه رود در جنوب شرقی آذربایجان غربی قرار دارد و 80 کیلومتر از آن در داخل میاندوآب جاری است.&#160;این رودخانه با 230 کیلومتری درازا، طولانی ترین رود استان است که طول شهرستان های شاهین دژ و میاندوآب را طی می کند و به دریاچه ارومیه می ریزد.&#160;این رود از کوه های &#39;چهل چشمه&#39; شهرستان سقز از توابع استان کردستان سرچشمه می گیرد و رودخانه های خورخوره و ساروق در تکاب، هولاسو، هاچه سو، محمودآباد و آجرلوچای در شاهین دژ و لیلان چای در میاندوآب به آن می پیوندند.&#160;بر روی این رودخانه سد بوکان قرار دارد که میزان آب خروجی را تنظیم می کند.&#160;شهرستان میاندوآب با بیش از 277 هزار نفر جمعیت در جنوب آذربایجان غربی قرار دارد.9871/6185/6185/3072            "}