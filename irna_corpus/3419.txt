{"onTitr":"","titr":" طرح یاوران حسینی البرز، کشوری شد","describe":" کرج-ایرنا- رئیس ستاد عتبات عالیات استان البرز اعلام کرد: طرح یاوران حسینی البرز به همت فرهنگیان و دانش آموزان این استان به نشان کشوری تبدیل شده است.", "text":"به گزارش ایرنا، سلیمان شکری روز سه شنبه در همایش طرح یاوران حسینی که در سالن امام علی (ع) برگزار شد، اظهارداشت: هرساله این طرح در آستانه اربعین حسینی به منظور جمع‌آوری کمک‌های مردمی به فرهنگیان و دانش آموزان برای بازسازی عتبات عالیات در البرز استان اجرا می شود.وی با اشاره به اینکه این حرکت فرهنگی دارای پیام های تربیتی است، خاطرنشان شد: یکی از اهداف این طرح ترویج فرهنگ عاشورایی در بین دانش آموزان است.وی یادآورشد: کمک‌ و نذورات  جمع آوری شده مردم البرز در طرح یاوران حسینی  برای بازسازی و ساخت یادمان حضرت زهرا (س) ، امامزاده سید محمد ، صحن حضرت زینب (س) و سالار شهیدان امام حسین (ع) هزینه می شود.«طرح یاوران حسینی  از امروز سه شنبه 17 مهرماه آغاز و تا ششم آبان ماه سال جاری ادامه دارد.» رئیس ستاد عتبات عالیات استان البرز ادامه داد: بر این اساس مردم ولایی البرز می‌توانند برای اهدای کمک‌ها و نذورات خود به شعب ستاد عتبات عالیات استان مراجعه کرده و در این حرکت معنوی شرکت کنند.شکری با بیان اینکه اربعین حسینی ، همایش عاشورایی جهان اسلام است، افزود: البرز میزبانی 32 هزار زائر را درکاروان پیاده روی اربعین حسینی برعهده دارد.وی یادآورشد: البرزی ها در برنامه محبت نشان نیز که هفته دوم ماه محرم در تالار شهیدان نژادفلاح برگزار شد، 60 میلیارد ریال به نوسازی عتبات عالیات کمک کردند. ریحانه فتحی دانش آموز دبیرستان فرقانی آموزش و پرورش ناحیه چهار کرج در همایش طرح یاوران حسینی دلنوشته خود را به سالار شهیدان کربلا را در قالب شعر قرائت کرد.پرچم بارگاه ملکوتی امام حسین (ع) نیز زینت بخش این همایش معنوی شد.استان البرز 442 هزار و 500 دانش آموز دارد.2819/ 6155            "}