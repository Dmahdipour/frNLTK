{"onTitr":"","titr":" وزیر دفاع پیشین آمریکا: تهدید ایران یک حماقت محض است","describe":" تهران – ایرنا - «چاک هِیگِل» وزیر دفاع پیشین آمریکا روز پنجشنبه با انتقادی تند از سیاست‌های دولت کنونی این کشور، گفت: گمان اینکه می‌توانید ایرانی‌ها، سوری‌ها یا روس‌ها را با تهدید، مجبور به کاری کنید، حماقت محض است.", "text":"به گزارش ایرنا، وی در گفت وگو با تارنمای خبری «دیفنس وان» گفت: آنجا منطقه ایران است. آمریکایی‌ها اما ساکن خاورمیانه نیستند.هیگل ادامه داد: مگر اینکه بخواهید واقعیت‌های ژئوپولیتیک را تغییر دهید که خب – موفق باشی آقای بولتون!وزیر دفاع دولت اوباما گفت: راهی برای دور زدن واقعیت نیست. باید بتوانید به راه‌حلی مبتنی بر منافع مشترک کشورها دست یابید.وی با اشاره به شمار نیروهای آمریکایی در سوریه که بالغ بر 2 هزار نفر اعلام شده است، گفت: شما بگویید هدف از استقرار این نیروها چیست؟ ... من نمی‌فهمم چه سیاستی را در خاورمیانه یا دیگر نقاط دنبال می‌کنیم.هیگل ادامه داد: رسیدن به ثبات در سوریه، بدون همکاری ایرانی‌ها، روس‌ها و دیگر بازیگران و کشورهای منطقه ممکن نیست.این عضو پیشین سنای آمریکا افزود: اگر هدف محدود کردن نفوذ ایران است؛ با بیرون کشیدن سامانه پاتریوت و بکارگیری این لفاظی‌های قلدرانه درباره تحریم‌ها، دولت چگونه می‌خواهد به ابزار فشار بیشتری دست یابد؟سخنان هیگل چند ساعت پس از آن بیان می‌شود که «جوزف ووتل» فرمانده ستاد مرکزی ارتش آمریکا گفته بود دستورالعملی از سوی کاخ سفید برای «مقابله» با ایران دریافت نکرده و فعالیت این نیروها در خاک سوریه، همچنان مبتنی بر مواضع گذشته است.این فرمانده آمریکایی با تکرار اتهام‌های بی اساس گذشته در خصوص نقش ایران در تحولات یمن و منطقه، گفته بود که گمان نمی‌کند کاخ سفید به دنبال جنگ با ایران باشد.استقرار نیروهای آمریکایی در سوریه که  بدون مجوز دولت دمشق صورت گرفته، همواره محل انتقاد بوده است. آمریکا و کشورهای هم پیمان ضدسوری هفت سال پیش طرح ساقط کردن دولت قانونی اسد را با استفاده ابزاری از گروه های تروریستی کلید زدند، اما از اهداف خود بازماندند.شبس ** 9386 **1859            "}