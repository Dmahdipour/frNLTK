{"onTitr":"","titr":" آذربایجان غربی تا فردا /پنجشنبه/ بارانی است","describe":" ارومیه- ایرنا- رییس اداره پیش بینی اداره کل هواشناسی اذربایجان غربی گفت: این استان تا روز پنجشنبه بارانی است و اوج بارش ها برای امروز /چهارشنبه/ پیش بینی می شود.", "text":"مهدی صابری روز چهارشنبه در گفت و گو با خبرنگار ایرنا افزود: اغلب نقاط استان از روز گذشته شاهد رگبار و رعد و برق بوده و از نظر دمایی تغییرات خاصی مشاهده نمی شود.وی گفت: بیشترین بارش ثبت شده در 24 ساعت گذشته در چالدران با چهار میلیمتر ثبت شده و بارندگی در ارومیه در حد یک دهم میلیمتر بود.وی با اشاره به اینکه در اغلب نقاط استان شاهد بارش در 24 ساعت گذشته بودیم، ادامه داد: در مهاباد و اشنویه نیز 2 میلیمتر باران گزارش شده است.وی دمای هوای ارومیه را در 24 ساعت گذشته بین 11 و 23 درجه سانتیگراد بیان کرد و افزود: در این مدت خنک ترین شهر استان چالدران با هفت درجه و گرم ترین شهر استان شاهین دژ با 28 درجه سانتیگراد بالای صفر بود.به گزارش ایرنا آذربایجان غربی استانی کوهستانی با آب و هوای سرد است.این استان سالانه شاهد بارش 350 تا 450 میلیمتر باران و برف است.7125/2093            "}