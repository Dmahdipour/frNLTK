{"onTitr":"","titr":" پمپئو:چین بخشی از راه حل مساله کره است","describe":" نیویورک- ایرنا- وزیر خارجه آمریکا که قرار است به کشورهای آسیایی سفر کند می گوید بر خلاف برخی اختلاف نظرهایی که با چین در موضوعاتی همچون تجارت داریم، اما این کشور بخشی از راه حل مساله کره خواهد بود.", "text":"به گزارش خبرنگار ایرنا، مایکل پمپئو عصر جمعه به وقت محلی و پیش از سفر به چهار کشور آسیایی چین، ژاپن، کره جنوبی و شمالی در پاسخ به پرسشی مبنی بر اینکه معاون وزیر خارجه کره شمالی به روسیه و چین سفر کرده است، واکنش شما چیست، افزود:چین در زمانی که صلح را امضا می کنیم، بخشی از آن خواهد بود. اگر این کار را خوب انجام دهیم، معاهده صلحی را امضا خواهیم کرد که جنگ را پایان می دهد و چین بخشی از آن خواهد بود. وی ادامه داد: ما از تلاش های چین برای ادامه اجرای قطعنامه شورای امنیت سازمان ملل قدردانی می کنیم. ما با آنها در مورد این توافق بزرگ صحبت کرده ایم. ما به مشارکت آنها در این فرایند اهمیت می دهیم و بنابراین فکر می کنم اجتناب ناپذیر است که کره شمالی با همسایه چینی خود صحبت کنند.وزیر خارجه آمریکا در پاسخ به این سوال که روز گذشته معاون اول ترامپ گفت چین قصد دارد رئیس جمهوری را تضعیف کند، آیا این اظهارات مذاکراتتان را با مقامات چینی مشکل نمی کند، گفت: گفت وگوهای من با چینی ها به طور مداوم صورت گرفته است - آنها روشن کرده اند که عاری سازی کره از سلاح اتمی برای آنها اهمیت دارد، زیرا آنها می خواهند این موفقیت را داشته باشند. پمپئو اظهار کرد: برخلاف مواردی همچون تجارت که اختلاف نظر داریم، چینی ها گفته اند که از تلاش های ما برای پایان دادن این موضوع حمایت می کنند همچنان که از زمان شروع این فرایند، پشتیبانی کرده اند.**نمی دانم با چه کسی دیدار می کنمخبرنگاری پرسید در چین با چه کسی دیدار خواهید کرد؟وزیر خارجه آمریکا گفت نمی دانم با چه کسی صحبت خواهم کرد، ملاقات ها تنظیم شده است، اگر همچون گذشته باشد من با وانگ یی وزیر خارجه و شورای وزیران دیدار خواهم کرد.پمپئو درباره اهداف سفرش به کره شمالی هم گفت: من در این سفر برای مذاکره نمی روم بلکه برای هماهنگی دیدار دوم سران آمریکا و کره شمالی صحبت خواهم کرد.وی درباره زمان و مکان این دیدار اظهار نظر نکرد و گفت به محض قطعی شدن این تصمیم، اطلاع رسانی خواهد شد.بنابر اعلام هدر نوئرت سخنگوی وزارت خارجه آمریکا، پمپئو از ششم تا هشتم اکتبر(14 تا 16 مهرماه) به توکیو، پکن، پیونگ یانگ و سئول سفر خواهد کرد.اروپام*1429            "}