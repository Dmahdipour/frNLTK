{"onTitr":"","titr":" 26 هزارمتر مربع به فضاهای آموزشی استان مرکزی افزوده شد","describe":" اراک - ایرنا - مدیرکل نوسازی و تجهیز مدارس استان مرکزی گفت: 26 هزار متر مربع در سال تحصیلی جاری به فضاهای آموزشی این استان افزوده شد.", "text":"«محمد صادق قائمی» روز یکشنبه در گفت و گو با ایرنا افزود: این فضاها در قالب 29 طرح آموزشی در مهرماه امسال به بهره برداری رسیده و در راستای بهبود و افزایش سرانه آموزشی به آموزش و پرورش استان مرکزی تحویل شد.وی ادامه داد: با بهره برداری از این طرح ها 135 کلاس آموزشی و شماری سالن ورزشی و نمازخانه به فضاهای آموزشی استان مرکزی افزوده شد.مدیرکل نوسازی و تجهیز مدارس استان مرکزی گفت: تکمیل و بهره برداری از این طرح ها در مجموع 270  میلیارد ریال هزینه داشته که 150 میلیارد ریال آن توسط خیران تامین شده است.قائمی افزود: بیشترین بهره برداری از طرح های آموزشی به دلیل مهاجرپذیر بودن و کمبود فضاهای آموزشی در شهرستان های  اراک و ساوه بوده است.وی از آغاز ساخت و مقاوم سازی 127 طرح آموزشی با کمک خیران و از محل اعتبارات دولتی در استان مرکزی خبر داد و گفت: 62 طرح  با 580 هزار متر مربع زیر بنا و 700 میلیارد ریال اعتبار با مشارکت خیر و تمام خیر ساز و 65 طرح با اعتباری بالغ بر 800 میلیارد ریال از محل اعتبارات دولتی در حال انجام است.مدیرکل نوسازی و تجهیز مدارس استان مرکزی افزود: با بهره برداری از این طرح ها مشکل کمبود فضاهای آموزشی در  کمیجان، دلیجان، ساوه و اراک رفع می شود.قائمی گفت: 45 درصد فضاهای آموزشی استان مرکزی تاکنون مقاوم سازی شده است و 20 درصد از استحکام مناسب برخوردار بوده اند.وی یادآور شد: 35 درصد از واحدهای آموزشی استان نیز نیازمند تخریب و بازسازی است.مدیرکل نوسازی و تجهیز مدارس استان مرکزی عنوان کرد: واحدهای آموزشی بحرانی و نیازمند تخریب و بازسازی در استان مرکزی توسط این اداره کل شناسایی و برنامه ریزی های لازم در راستای مقاوم سازی و بازسازی آن ها اندیشیده شده است.227 هزار دانش آموز در 2269 مرکز آموزشی در استان مرکزی به تحصیل اشتغال دارند.1955/ 6013            "}