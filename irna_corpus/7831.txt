{"onTitr":"","titr":" طرح های زیرساختی اربعین خلا توسعه  ایلام را جبران می کند","describe":" ایلام- ایرنا - معاون عمران و توسعه شهری و روستایی وزارت کشور تصریح کرد: بهره برداری از مجموع پروژه های که در قالب تسهیل و تامین زیرساخت های آمد و شد روان زائران کنگره اربعین حسینی در ایلام  در حال اجرا است زیربناهای این استان را متحول و خلا توسعه ان را جبران می کند.", "text":"به گزارش ایرنا، مهدی جمالی نژاد روز جمعه در حاشیه نشست کمیته زیرساخت اربعین در مهران در جمع خبرنگاران هزینه مصوب و درحال تخصیص مجموع طرح های اربعینی استان ایلام به خصوص مرز مهران را  بیش از 2 هزار و 400 میلیارد ریال عنوان کرد.رییس کمیته زیرساخت های ستاد اربعین گفت: اجرای این طرح ها طیفی گسترده از کاستی های ژرف ساختی استان ایلام را در زمینه های مختلف رفاهی و زیربنایی از اینترنت ،آب و برق و اقامتگاه تا راه و توقفگاه و پایانه های مرزی این استان را ترمیم می کند.جمالی نژاد که اولین هفته کاری خود در سمت معاونت عمرانی وزارت کشور را به بازدید طرح های مرتبط با کنگره اربعین اختصاص داده تصریح کرد:  از مجموع طرح های تامین زیرساخت اربعینی ایلام 10پروژه تا اغاز تردد زائران  اربعینی کربلای معلی افتتاح می شوند.وی گفت : برای اجرا و تکمیل این تعداد طرح زیرساختی که بیشتر در مهران قرار دارند بیش از 400 میلیارد ریال هزینه شده است.جمالی نژاد یاداور شد: دیگر طرح های اربعینی در حال اجرا استان ایلام نیز برای سال آینده اماده سازی می شود هرچند تا اربعین سال آینده روند تکمیل همه پروژه ها به طور کامل به اتمام می رسد. شهردار پیشین یزد همچنین در خصوص عمران شهری مهران نیز در دیدار با اعضای شورای اسلامی شهر و شهرداری این شهر با طرح برخی برنامه های ضروری برای توسعه زیرساخت های شهری مهران گفت:  اجرای برخی از طرح های مصوب نیازمند مشارکت و همکاری مردم شهرستان است.10 کیلومتر انسداد مرز در مهران صورت گرفته است** معاون عمرانی استانداری ایلام نیز در این نشست خبری گفت: برای حفظ امنیت و برقراری نظم در تردد زائران 10 کیلومتر انسداد مرزی در مهران صورت گرفته است و نصب علائم و خط کشی راه های منتهی به مرز در آینده نزدیک انجام می شود.احمدکرمی افزود: پروژه کنارگذر غربی شهر مهران به عنوان یک محور مواصلاتی مهم و کلیدی در یک بازه زمانی کمتر از چهارماهه به طول 12 کیلومتر احداث شده و با وجود کمبود منابع مالی تا قبل از اربعین به زیر بار ترافیک می رود.وی از احداث ساختمان و قرارگاه مدیریت بحران  و اربعین خبر داد و گفت: این پروژه عمرانی نیز در دست ساخت است که تا اربعین سال آینده روند احداث و تکمیل آن به پایان می رسد.کرمی یاداور شد: در صدد تکمیل اهم پروژه ها تا قبل از شروع اربعین هستیم  و تسریع در تکمیل راه های مواصلاتی، پارکینگ و پایانه برکت بحث سکو سازی و جداسازی محل اتوبوس های جابجایی زائران در دستور کار قرار دارد.وی با بیان اینکه در حوزه راه و فیبر نوری اقدامات موثری صورت گرفته، اظهار داشت: در حوزه شهرداری که متولی پارکینگ ها و پایانه برکت است مقرر شده تا حد امکان 32 میلیارد ریال از محل اعتبارات سازمان شهرداری ها و دهیاری ها و اربعین و قیر به شهرداری کمک شود.به گفته کرمی تونل قطعه اول مسیر ایلام به مهران امسال آماده نمی شود هرچند که 50 درصد از تونل حفاری شده اما این پروژه تا اربعین آینده تکمیل می شود. به گزارش ایرنا، استان ایلام و مرز مهران در سال های گذشته با انتخاب طبیعی زائران کشورهای مختلف به مسیر کانونی  تردد زائران عتبات عالیات ایران و عراق مبدل شده است .متوسط روزانه تردد زائران از مرز مهران شش هزار نفر که درایام منتهی به اربعین حسینی به روزانه تا 700 هزار نفر اوج می گیرد./6034/7172            "}