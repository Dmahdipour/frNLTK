{"onTitr":"","titr":" سناتور آمریکایی خواستار قطع حمایت نظامی از عربستان شد","describe":" تهران – ایرنا - «کریس مورفی» سناتور دموکرات حمایت آمریکا حمله عربستان سعودی به یمن را زیر سوال برد و خواستار توقف پشتیبانی نظامی واشنگتن از این جنگ شد.", "text":"به گزارش پنجشنبه شب ایرنا، آسوشیتدپرس نوشت این درخواست در حالی مطرح شده که در پی ناپدید شدن «جمال خاشقچی» روزنامه نگار عربستانی خشم گسترده ای علیه سعودی ها به وجود آمده است. مورفی گفته که حمایت آمریکا از جنگ عربستان علیه یمن دستکم به صورت موقت متوقف شود. وی تاکید کرد که عربستان حقیقت را در مورد خاشقچی نمی گوید پس «چرا نباید باور کنیم که آنها عمدتا شهروندان یمنی را هدف قرار می دهند؟»سه سناتور جمهوریخواه و چهار سناتور دموکرات ماه گذشته در نامه ای به مایک پمپئو وزیر خارجه آمریکا نسبت به اقدامات عربستان علیه شهروندان یمنی ابراز نگرانی کردند.در همین حال، سناتور «رند پال» گفت که هفته جاری طرحی را در مورد قطع کمک نظامی آمریکا به عربستان به سنا می برد. این سناتور جمهوریخواه ایالت کنتاکی در مصاحبه با شبکه فاکس نیوز با اشاره به ناپدید شدن خاشقچی اظهار داشت: این دلیل دیگری است که باعث می شود به فروش سلاح به سعودی ها مشکوک باشیم.اما دونالد ترامپ رئیس جمهوری آمریکا ایده اقدام علیه عربستان را رد کرد و اظهار داشت که این امر «به ما لطمه می زند.»خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.  شبک**9423**1708            "}