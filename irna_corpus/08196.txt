{"onTitr":"","titr":" استاندار اوکیناوا: جلوی ساخت پایگاه نظامی آمریکا را می گیرم","describe":" پکن- ایرنا- استاندار ضد آمریکایی اوکیناوای ژاپن که بتازگی قدرت را در این ایالت بدست گرفته است تاکید کرد جلو ساخت پایگاه جدید نظامی آمریکا را می گیرد و از هیچ تلاشی برای ممانعت از ایجاد این پایگاه در منطقه فروگذار نخواهد کرد.", "text":"به گزارش ایرنا شبکه خبری 'ان اچ کی' ژاپن گزارش کرد 'دنی تاماکی' روز جمعه در نشست خبری که به مناسبت آغازبکار خود برگزار کرد گفت با قدرت تلاش می کند تا از جابجایی پایگاه قدیمی به پایگاه جدید آمریکا جلوگیری شود.وی خاطر نشان کرد فکر و قدرت بدنی خود را معطوف به این قضیه خواهد کرد که اجازه ندهد آمریکا به دنبال تعطیلی پایگاه قدیمی فوتمنا وارد پایگاه جدید هنوکو شده و به اشغال نظامی اوکیناوا ادامه دهد.فرماندار 58 ساله اوکیناوا که از او به عنوان یک سیاستمدار ضد آمریکایی یاد می شود از دولت مرکزی ژاپن خواست که «رهیافتی منعطف مبنی بر گفت و گو برای برون رفت از این قضیه» پیدا کند.حضور نزدیک به 25 هزار نظامی آمریکایی از میان 50 هزار نظامی این کشور در خاک ژاپن در اوکیناوا و جرایم فراوانی که مرتکب شده اند و سقوط های مکرر جنگنده های این کشور باعث شده است تا مردم این منطقه خواستار خروج نظامی آمریکا و تعطیلی پایگاه نظامی آن شوند.تاماکی که از سوی هزاران نفر از مخالفان آمریکا در اوکیناوا تحت حمایت بود، توانست در انتخابات ماه گذشته میلادی بر شماری از نامزدهای شناخته شده از جمله طرفداران آمریکا و حضور نظامی این کشور از حزب حاکم به برتری دست یابد.'شینزو آبه' نخست وزیر ژاپن که چندان از این اتفاق خرسند نیست گفت که ما این انتخابات و نتیجه آن را جدی می گیریم تا برای حل مشکلات اقتصادی اوکیناوا و کاهش ارتباطات خصمانه این منطقه با آمریکا به موفقیت هایی دست یابیم.'یوشیهیدا سوگا' سخنگوی دولت هم گفت که آبه قصد دارد در صورتی که برنامه هایش به او امکان بدهد در سریعترین زمان ممکن با فرماندار اوکیناوا گفت و گو کند.هزاران نفر از مخالفان پایگاه آمریکا در 'اوکیناوا' که دولت ژاپن قصد جابجایی آن را دارد بارها به دنبال برگزاری همه پرسی برای رای گیری در خصوص وضعیت این پایگاه بوده اند.آساق**231**1904**            "}