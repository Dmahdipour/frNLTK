{"onTitr":"","titr":" بانوی همدانی به اردوی جهانی وزنه برداری دعوت شد","describe":" همدان- ایرنا- دبیر هیات وزنه برداری همدان گفت: «پریا حاج علی اکبری» وزنه بردار نوجوان ملایری برای اعزام به رقابت های جهانی به اردوی تیم ملی دعوت شد.", "text":"امیرحسین حسنی روز چهارشنبه در گفت و گو با خبرنگار ایرنا افزود: اردوی آماده سازی تیم ملی وزنه برداری نوجوانان دختر کشور از بیستم ماه جاری به مدت 10 روز در تهران برپا می شود.وی اضافه کرد: این اردوی آماده سازی به منظور حضور پرقدرت در رقابت های وزنه برداری نوجوانان جهان که قرار است به میزبانی کشور آرژانتین برگزار شود، دایر خواهد شد.حسنی بیان کرد: حاج علی اکبری مردادماه امسال برای نخستین بار در تاریخ ورزش همدان موفق به کسب مدال در رشته وزنه برداری شده است.دبیر هیات وزنه برداری همدان خاطرنشان کرد: این بانوی ورزشکار در این رقابت ها و در وزن 75 کیلوگرم به سه مدال نقره دست یافت.وی یادآور شد: همدان در ماه های اخیر اقدام به راه اندازی رشته وزنه برداری بانوان کرده و در این مدت شاهد موفقیت های ارزنده ای در این حوزه بوده ایم.پریا حاج علی اکبری هم اکنون بهترین بانوی وزنه برداری استان همدان است.2087/7520/2090            "}