{"onTitr":"","titr":" هشت هزار میلیارد ریال تسهیلات تولید در لرستان پرداخت می شود","describe":" خرم آباد - ایرنا - معاون سازمان صنعت، معدن و تجارت لرستان گفت: سهمیه امسال استان در حوزه پرداخت تسهیلات رونق تولید بیش از هشت هزار میلیارد ریال است.", "text":"به گزارش ایرنا، مسعود رضا روز سه شنبه در نشست ستاد تسهیل و رفع موانع تولید در استانداری لرستان افزود: این رقم سهمیه استان پایان مردادماه امسال ابلاغ شده و به منظور رفع مشکل سرمایه در گردش واحدهای تولیدی پرداخت می شود.وی با بیان اینکه تسهیلات رونق تولید در سال های گذشته به واحدهای بزرگ پرداخت نشده است، اظهار داشت: واحدهای بالای 100 نفر نیروی کاری به تشخیص استان ها و با تصویب کارگروه مربوطه می توانند از این فرصت بهره مند شوند.وی تصریح کرد: ماشین آلات و تجهیزات برخی واحدهای تولیدی به دلیل بدهی در اختیار بانک ها قرار می گیرد که بر اساس مصوبات استانی، باید در مرحله نخست محل اجرای طرح و سپس وثائق خارج از طرح به تملک بانک درآید.رضا گفت: با ابلاغ دستورالعمل تسهیلات رونق تولید، از ابتدای شهریور امسال تاکنون مشکلات 26 واحد با تسهیلات درخواستی یکهزار و 862 میلیارد ریال و نوسازی هفت طرح با اعتبار 126 میلیارد ریال بررسی شده است.وی ادامه داد: تاکنون لرستان با پرداخت یک فقره تسهیلات 30 میلیارد ریالی رتبه پنجم کشور در پرداخت تسهیلات رونق تولید سال 97 را دارد.بیش از یکهزار و 500 پروانه بهره برداری صنعتی در لرستان صادر شده و حدود 100 واحد تولیدی کوچک و متوسط لرستان در تملک بانک ها قرار دارد.7269/6060            "}