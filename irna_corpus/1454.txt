{"onTitr":"","titr":" طولانی ترین خط پروازی جهان درسنگاپور راه اندازی می شود","describe":" کوالالامپور- ایرنا- طولانی ترین خط پرواز بدون توقف در جهان به مدت 19 ساعت از امروز پنجشنبه در مسیر سنگاپور به مقصد  نیویورک آمریکا افتتاح می شود.", "text":"به گزارش ایرنا، نخستین پرواز شامگاه پنجشنبه صورت می گیرد و از ماه آینده علاوه بر مسیر سنگاپور - نیویورک، به شهرهای سان فرانسیسکو و لوس آنجلس نیز پرواز داشته باشد که منجر به حضور بیشتر آمریکایی ها درشرق و  جنوب شرق آسیا را بیش از گذشته فراهم می کند.شرکت هواپیمایی سنگاپور برای افتتاح این خط پیشتر 7 فروند هواپیمای غول پیکرجدید ایرباس A350-900ULR دو موتوره صرفا با کلاس پروازی بیزینس با ظرفیت 161 مسافر را خریداری کرده است.کارشناسان اقتصادی منطقه اعلام کردند این اقدام سنگاپور برای ایجاد خط پروازی مستقیم و بدون توقف در گستره اقیانوس آرام سبب ایجاد رقابت بیشتر میان شرکت های هواپیمایی برای پیوستن به این بازار هوایی می شود.طبق گزارش شبکه خبری آسیا وان احتمالا این شرکت در بدو فعالیت با استقبال زیادی دراین زمینه روبه رو نشود زیرا بسیاری از مشتریان پرواز های دارای توقف را با امنیت بیشتر محسوب می کنند، اما درعین حال این مسیر تجارت میان دو منطقه را افزایش خواهد داد.شرکت هواپیمایی سنگاپور از این رو هزینه پرواز بدون توقف از سنگاپور به آمریکا را برای جذب مشتری با تخفیف ویژه در شرایط اولیه با بهای یک هزار و 40 دلار آمریکا اعلام کرده است.شرکت های هواپیمایی آمریکایی نیز اعلام کردند از این مسیرپروازی برای دسترسی به سنگاپور و دیگر کشورهای منطقه جنوب شرق آسیا استفاده می کنند.پیش از این طولانی ترین خط پروازی در جهان به شرکت هواپیمایی قطر ایرویز تعلق داشت.هواپیمایی قطر طولانی ترین پرواز تجاری جهان با طی مسافت 14 هزار و 535 کیلومتر، از دوحه به اوکلند نیوزیلند در قاره اقیانوسیه 16 ساعت و 23 دقیقه را  در سال گذشته به نام  خود ثبت کرد.این درحالی است که استرالیا اعلام کرده که در سال 2022 ( چهار سال دیگر) با افتتاح خط پروازی میان سیدنی و لندن به مدت بیش از 20 ساعت طولانی ترین خط پروازی در جهان را به خود اختصاص خواهد داد.آساق **1599 *شبس*1488 **            "}