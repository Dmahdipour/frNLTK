{"onTitr":"","titr":" 2850 پرونده تخلف اصناف کهگیلویه و بویراحمد به تعزیرات رسید","describe":" یاسوج - ایرنا - مدیرکل تعزیرات حکومتی کهگیلویه و بویراحمد گفت:  2 هزار و 850 پرونده تخلف اصناف در این استان در6 ماه نخست سال جاری از سوی اداره های متولی به این نهاد نظارتی رسیده است.", "text":"به گزارش ایرنا، رضا زیرایی روز پنجشنبه در نشست با خبرنگاران کهگیلویه و بویراحمد در یاسوج، اظهار داشت: تخلفات تعدادی از این پرونده ها بررسی و منجر به صدور حکم شده و تعدادی نیز در حال بررسی است. وی بیان کرد: بیشترین پرونده های تخلف صنفی تشکیل شده در این مدت در کهگیلویه و بویراحمد به ترتیب مربوط به درج نکردن قیمت، گرانفروشی و کم فروشی بوده است.زیرایی تصریح کرد: مجموع پرونده های قاچاق کالا سال جاری نیز در این استان 266 مورد بوده است.وی در پاسخ به برخی از سوال ها درباره تعطیلی نشدن واحدهای صنفی متخلف گفت: براساس قانون هر واحد صنفی که سالیانه پنج مورد تخلف گران فروشی داشته باشد تعطیل خواهد شد.مدیرکل تعزیرات حکومتی کهگیلویه وبویراحمد بیان کرد: هم اکنون 15 دستگاه نظارتی کار بررسی وضعیت بازار استان را به عهده دارند و گزارش تخلفات را به تعزیرات حکومتی ارسال می کنند.زیرایی بیان کرد: سازمان صنعت، معدن و تجارت کهگیلویه و بویراحمد 14 بازرس و 300 ناظر افتخاری دارد.وی تصریح کرد: تمام اصناف دارای انبار ،موظف هستند موجودی انبارهای خود را از یکم تا سوم هر ماه به این سازمان ارسال کنند و صنعت معدن و تجارت سوم تا پنجم هر ماه طرح راستی آزمایی اصناف را انجام می دهد.زیرایی ابراز داشت: یکی از اهداف تعزیرات حکومتی کهگیلویه و بویراحمد نا امن کردن شرایط برای سوداگرانی است که سبب اخلال در بازار می شوند.مدیرکل تعزیرات حکومتی کهگیلویه و بویراحمد افزود: وضعیت و قیمت میوه، مزون های عروس، لباس مدارس، تالار ها و کارت پارک در کهگیلویه و بویراحمد از جمله مواردی هستند که شکایات زیادی در مورد انها به تعزیرات حکومتی رسیده است.وی عنوان کرد: برای فروشگاه رفاه یاسوج به دلیل تخلفات صنفی از جمله اعلام نکردن موجودی کالا، درج قیمت، گران‌فروشی و غیره برای 17 قلم جنس در تعزیرات حکومتی پرونده تشکیل‌شده است.زیرایی بیان کرد: در راستای منافع مردم و سایر تولیدکنندگان به‌صورت مستمر بر تمامی کالا ها و اجناس نظارت جدی صورت خواهد گرفت. وی از تمامی مصرف کنندگان خواست در صورت مشاهده هرگونه تخلف در واحدهای صنفی مراتب را به شماره ۱۲۴ سازمان صنعت، معدن و تجارت گزارش دهند.کهگیلویه و بویراحمد دارای بیش از 27 هزار واحد صنفی، تولیدی، خدماتی و توزیعی دارد.9868/1662            "}