{"onTitr":" مدیرعامل بنیاد سینمایی فارابی:    ","titr":" ترویج صلح در جامعه خشن مرهون آثار هنرمندان است","describe":" تهران - ایرنا - مدیرعامل بنیاد سینمایی فارابی هنر را زبان مشترک همه ملل و کشورها دانست و گفت: ترویج و تبیین صلح در جوامع خشن و دردمند در واقع مرهون هنر و آثار هنرمندان کشور است.", "text":"به گزارش خبرنگار فرهنگی ایرنا، علیرضا تابش پنجشنبه شب در آیین اختتامیه ششمین جشنواره بین المللی « هنربرای صلح» در پردیس سینمایی ملت با تقدیر از دست اندرکاران و تلاشگران این رویداد، آن را فرصت مغتنمی برای معرفی و تبیین صلح در میان ملت ها و جوامع مختلف دانست.وی با بیان اینکه واژه صلح را معلمان با هنر آمیخته و به ما آموخته اند، از معلمان به عنوان هنرمندان واقعی جامعه یاد کرد و برتمامی آنها درود فرستاد.این مدیر مسئول در وزارت فرهنگ و ارشاد اسلامی اظهار داشت: امروز بسیار خرسند هستم که ششمین دوره هنر برای صلح با استقبال خوب اهالی هنر برگزار شده و بین المللی شدن آن مایه مباهات و بسی خوشحالی است.تابش در ادامه پردیس سینمایی ملت را محلی مناسب برای برگزاری این جشنواره عنوان و ابراز امیدواری کرد: این محل باید به عنوان «کاخ جشنواره هنر برای صلح» دائمی تبدیل شود.در ادامه این مراسم دبیر جشنواره هنر برای صلح نیز با تشریح روند برگزاری این رویداد گفت: متاسفانه هیچ نهاد، سازمان و بخش دولتی حامی ما نبوده و تنها حامی ما نیز به وعده خود عمل نکرده و کنار رفت لذا به ناچار این جشنواره از ابتدا تا انتها با همت و همکاری خود هنرمندان و دست اندرکاران جشنواره برگزار شد.فریدون فربود با تشکر و قدردانی از تیم همراه جشنواره گفت: بدون تعارف و تعریف می گویم که اگر هریک از جشنواره های بین المللی فرهنگی و هنری یکی از نیروهای این جشنواره را همراه داشت به مراتب بازدهی و خروجی کار آنها چندین برابر می شد.وی تاکید کرد: این جشنواره بدون هیچگونه پول و بودجه خارج از جشنواره تاکنون اداره و به دوره ششم خود رسیده است و امروز خوشحالیم که صاحب بیلبورد تبلیغاتی خیابانی شده است.دبیر جشنواره هنر برای صلح با اشاره به حضور علیرضا تابش مدیرعامل بنیاد سینمایی فارابی، ضمن تشکر و قدردانی از حضور وی در این مراسم، از او به عنوان تنها مدیر دولتی یادکرد که از این جشنواره بازدید و در آیین پایانی آن هم شرکت کرده است.فربود تاکید کرد: برای تک تک مسئولان فرهنگی و هنری کارت دعوت شخصا ارسال شد ولی امروز هیچکدام از آنها افتخار حضور ندادند.وی با قدردانی از تمامی کسانیکه به نحوی برای حمایت و کمک مالی به جشنواره شخصا دستی بالا زدند، گفت: متاسفانه برغم اعلام برخی از هنرمندان از جمله استاد محجوبی مبنی براینکه یکصد میلیون تومان از حاصل فروش تابلو اثری هنری وی به دیبرخانه جشنواره تعلق پیدا کند ولی این اثر فروخته نشد و دست ما همچنان خالی ماند.مجید ملانوروزی کارشناس هنری نیز با تقدیر از عوامل این جشنواره، گفت: ما نیز نتوانستیم برای این جشنواره بجز چاپ پوستر و برخی موارد مشابه کاری دیگر انجام دهیم ولی امیدوارم  این جشنواره هرچه گسترده تر و در عرصه های بین المللی حضوری فعال داشته باشد.   ایرج میرزاعلی خالی استاد گرافیست و طراح نیز در سخنانی با اشاره به ابعاد مختلف موضوع صلح، تصریح کرد: امروز نیز ما باید برای بدست آوردم صلح بجنگیم!. وی افزود: حرکت این جشنواره چندسالی است آغاز شده و امروز به ایستگاه ششم خود رسیده است از این رو تاکید می کنیم که چرخ این رویداد در دوره های بعدی چه کمک دیگران باشد و چه نباشد خواهد چرخید.این پیشکسوت هنرمند در ادامه از برگزاری نمایشگاه مشابه هنر برای صلح در کشورهای دیگر خبر داد و گفت: تاکنون نام پنج کشور برای میزبانی این رویداد نهایی شده که از جمله به کشور چک اسلواکی می توان اشاره کرد.در ادامه این مراسم شماری از هنرمندان و دست اندرکاران این جشنواره نیز ضمن تشریح روند برگزاری این دوره جشنواره، در واکنش به عدم حمایت های مالی دیگران از این رویداد، اعلام کردند که این جشنواره محکم و استوار ایستاده و نه تنها دوره ششم بلکه دوره های شصتم، ششصدم و شش هزار وم خود را به حول قوه الهی برگزار خواهد کرد.آنها معتقد هستند که هنر همیشه بالاتر از سیاست قرار گرفته و تنها با هنر است که می توان صلح را در جهان و جوامع برقرار کرد لذا بدون هنر به صلح پایدار نمی توان رسید.در ادامه این مراسم با حضور مدیر عامل بنیاد سینمایی فارابی و شماری از دست اندرکاران جشنواره از برگزیدگان این رویداد با اهدای لوح تقدیر تجلیل شد.امیرهوشنگ ابتهاج شاعر و پژوهشگر، بهرام بیضایی تهیه کننده و کارگردان سینما و تئاتر، حسین محجوب نقاش صاحب نام ایران، کامبیز درم بخش طراح و گرافیست، تقدیر شدند.سید امیر علی احمدی مدیر عامل تصویر شب و مریم جلالی مدیر پردیس سینما گالری ملت نیز تقدیر به عمل آمد.این آیین با امضای پارچه الصاق پرچم کشورهای حامی صلح و پیام آور صلح و دوستی و برش کیک تولد ششمین دوره این جشنواره توسط هنرمندان پایان یافت. قرار است پارچه امضاء شده توسط یک دوچرخه سوار ایرانی در آینده نزدیک از کشورمان به کشور ایتالیا به عنوان پیام صلح و دوستی منتقل شود.فراهنگ ** 1355 ** 1200            "}