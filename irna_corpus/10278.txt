{"onTitr":"","titr":" همدان آماده میزبانی زائران اربعین است","describe":" همدان- ایرنا- معاون سیاسی اجتماعی فرماندار همدان گفت: این شهرستان آمادگی کامل برای میزبانی از زئران امام حسین (ع) را در اربعین حسینی دارد.", "text":"علی اصغر ناظری پور روز چهارشنبه در گفت  و گو با ایرنا گفت: 40 ایستگاه صلواتی در استان دایر می شود که حدود 25 ایستگاه متعلق به شهرستان همدان است.وی اضافه کرد: این ایستگاه ها از مسیر ورودی روستای امزاجرد تا یکن آباد و مهدی آباد در مسیر جاده همدان - کرمانشاه را پوشش می دهند.معاون سیاسی اجتماعی فرماندار همدان افزود: فعالیت ایستگاه های صلواتی حدود 2 هفته پیش از فرا رسیدن اربعین حسینی آغاز شده و حداکثر تا یک هفته پس از اربعین ادامه دارد.ناظری پور ادامه داد: ایستگاه های صلواتی با در نظر گرفتن امنیت زائران حسینی و پیشگیری از بروز سوانح رانندگی با هماهنگی پلیس جانمایی شده است.ناظری پور افزود: هر یک از ایستگاه های صلواتی دارای مسئول و انتظامات است که وظیفه راهنمایی زائران و هدایت خودروها به حاشیه جاده و محلی امن را عهده دار هستند.وی اضافه کرد: به منظور رفع نگرانی ها در زمینه بهداشتی از جمله بروز مسمومیت، چگونگی پخت و پز و نحوه شستن مواد اولیه برای تهیه غذا آموزش داده شده است.معاون سیاسی اجتماعی فرماندار همدان گفت: کارت بهداشت نیز به صورت رایگان و خارج از نوبت به خادمان فعال در ایستگاه ها ارائه می شود.ناظری پور تاکید کرد: همچنین برای پیشگیری از بروز مشکلات امنیتی نظیر حادثه تروریستی اهواز، گشت های 24 ساعته پلیس در حوالی ایستگاه های پرتردد، افزایش می یابد.وی گفت: هماهنگی با شهرداری برای پاک سازی و تجهیز سرویس های بهداشتی، پارک ها و بوستان ها صورت گرفته و این نهاد ستادی برای استقبال از زائران اربعین راه اندازی کرده است.معاون سیاسی اجتماعی فرماندار همدان افزود: برای پیشگیری از بروز هر گونه مشکل، هماهنگی های لازم با بیمارستان ها، اورژانس و آتش نشانی برای امدادرسانی سریع صورت گرفته است.ناظری پور بیان کرد: تمامی برنامه های اربعین حسینی مردمی محور است و مسئولان دولتی تنها نقش هماهنگ کننده و تسهیل گری دارند.وی اضافه کرد: با وجود افزایش قیمت کالاهای اساسی اما همچنان شاهد استقبال مردم برای نذورات اربعین و خدمت رسانی به زائران هستیم.معاون سیاسی اجتماعی فرماندار همدان خاطر نشان کرد: سال گذشته بسیاری از افراد ساکن در حاشیه جاده آمادگی خود را برای اسکان و پذیرایی از زائران در منزل شخصی اعلام کردند.ناظری پور بیان کرد: علاوه بر اسکان و تغذیه، خدمات فنی نظیر صافکاری، رنگ کاری و تعمیر خودرو به صورت رایگان برای خودروهای معیوب در این مسیر پیش بینی شده است.وی گفت: کاروان پیاده امام علی(ع) تبریز متشکل از 45 تن از شیفتگان اهل بیت روز گذشته وارد همدان شدند و قرار است پس از 2 روز همدان را به مقصد کربلای معلی ترک کنند.7526/2090            "}