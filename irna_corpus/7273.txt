{"onTitr":" عضو هیات مدیره خانه صنعت ایران:    ","titr":" عملکرد مردم در بهبود شرایط اقتصادی موثر است","describe":" سمنان - ایرنا - عضو هیات مدیره خانه صنعت، معدن و تجارت ایران گفت: باید بپذیریم نحوه واکنش مردم و نهادهای مربوط، در شرایط بحران و نیز بهبود شرایط اقتصادی آحاد جامعه تاثیرگذار است.", "text":"آرمان خالقی روز شنبه در حاشیه شرکت در نشست هم اندیشی برگزاری اجلاس سراسری خانه صنعت، معدن و تجارت در سمنان گفت و گو با ایرنا افزود: باید از تحریم های گذشته به عنوان تجربه ای برای مقابله و عبور از تحریم های اقتصادی آینده ایالات متحده آمریکا استفاده و در این مورد برنامه ریزی کرد.وی اظهار داشت: دولت هم اکنون باید برای ثبات قیمت ارز در بازار اقتصادی کشور گام بردارد و به نظر می رسد قیمت 9 هزار تومان به ازای یک دلار معقول باشد.خالقی اضافه کرد: اگر اقدام غیرعقلانی در بحث ثبات نرخ ارز در کشور انجام شود وضعیت کشور به بیراهه می رود و جزیی ترین برنامه دولت در این بخش در معیشت آحاد جامعه تاثیرگذار است.قائم مقام دبیرکل و عضو هیات مدیره خانه صنعت، معدن و تجارت ایران تصریح کرد: موج جدید تحریم های اقتصادی آمریکا از 13 آبان سال جاری شروع می شود و باید دولت از اکنون با اتخاذ برنامه های راهبردی برای مقابله با این مشکلات اقتصادی تلاش کند.خالقی گفت: اکنون در آمریکا اتاقی برای افزایش فشار اقتصادی بر ملت ایران تشکیل شده است و جای دارد در ایران نیز اتاقی برای مقابله با این تحریم ها طراحی شود.قائم مقام دبیرکل و عضو هیات مدیره خانه صنعت، معدن و تجارت ایران گفت: اراده آمریکا برای فلج کردن اقتصاد ایران است و باید با مدیریت و اتخاذ برنامه های جامع از این بحران به سلامت عبور کنیم.وی با اشاره به این که برای مقابله با تحریم های آمریکا و ثبات در بازار در کشور، برنامه جامع و مشخصی باید وجود داشته باشد گفت: در سال جاری کشور شرایط اقتصادی تلخی را پشت سرگذاشت که همه مسئولان نهادهای اجرایی و فعالان اقتصادی باید از این شرایط درس بگیرند.قائم مقام دبیرکل و عضو هیات مدیره خانه صنعت، معدن و تجارت ایران برای شرکت در نشست هم اندیشی به منظور برگزاری اجلاس سراسری خانه صنعت، معدن و تجارت ایران که در اوایل ماه آبان سال جاری در سمنان برگزار می شود به این استان سفر کرده است.7339/7408            "}