{"onTitr":"","titr":" ترامپ: سرمایه  گذاری های عربستان در آمریکا متوقف نمی شود","describe":" تهران - ایرنا - «دونالد ترامپ» رئیس جمهوری آمریکا گفت که قصد ندارد سرمایه گذاری های عربستان در این کشور را با وجود نگرانی در خصوص سرنوشت «جمال خاشقچی» روزنامه نگار عربستانی متوقف کند.", "text":"به گزارش خبرگزاری رویترز، دونالد ترامپ که روز پنجشنبه در جمع خبرنگاران صحبت می کرد، افزود: توقف سرمایه گذاری های عربستان سعودی در آمریکا این کشور را به راحتی به سمت سرمایه گذاری و انتقال سرمایه به بازارهای دیگر مانند روسیه یا چین سوق خواهد داد.وی گفت: واشنگتن انتظار دارد که به زودی گزارشی در خصوص سرنوشت خاشقچی منتشر شود و سرنوشت وی معلوم شود.رئیس جمهوری آمریکا پیش تر نیز در گفت وگو با شبکه خبری فاکس نیوز مدعی شده بود: تلاش هایی برای کشف سرنوشت خاشقچی صورت گرفته و تحقیقات به زودی ابهامات را در این زمینه بر طرف خواهد کرد.خاشقچی هفته گذشته برای ثبت و دریافت مدارک مربوط به ازدواجش به کنسولگری عربستان در استانبول رفت اما از آنجا خارج نشده و هنوز خبری در مورد زنده بودن وی وجود ندارد.بر اساس شایعه منتشر شده، خاشقچی توسط 15 ماموری که در روز و ساعت حضور او در کنسولگری، از عربستان به استانبول رفته بودند، به قتل رسیده است و قاتلان نیز به کشور خود باز گشته اند. خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود.یک سال پیش خاشقچی در یادداشتی در واشنگتن‌پست نوشته بود: من خانه، زندگی و شغلم را برای اینکه صدایم شنیده شود در عربستان رها کردم... اکنون می‌توانم آزادانه سخن بگویم درحالی‌که خیلی‌ها نمی‌توانند.در همین حال «باب کورکر» رئیس کمیته روابط خارجی سنای آمریکا در خصوص موضوع ناپدید شدن «جمال خاشقچی» روزنامه نگار عربستانی در ترکیه گفت: اگر قتل خاشقچی ثابت شود، باید مجازات های بزرگی علیه بالاترین مقام های سعودی اعمال شود.  شبک**9365**3404            "}