{"onTitr":"","titr":" بارندگی اخیر 123میلیارد ریال به گلوگاه خسارت وارد کرد","describe":" ساری- ایرنا- فرماندار گلوگاه گفت: سیلاب و باران شدید اخیر بیش از  123 میلیارد ریال به شهرستان گلوگاه خسارت وارد کرد.", "text":"محمدرضا تباکی روز دوشنبه در گفت و گو با خبرنگار ایرنا افزود: بیشترین خسارت وارد شده به بخش دیوار حفاظتی رودخانه مشی گلوگاه بوده است که میزان ان بیش از 50 میلیارد ریال براورد شد.وی گفت: 95 واحد مسکونی در سیل اخیر صدمه دید  که از این تعداد 20 واحد مسکونی بین 30 تا 50 درصد خسارت دیدند.تباکی افزود: همچنین تخریب جداول شهری و آب شستگی معابر، خسارت به سالن های ورزشی و ساختمان های این بخش، برق رسانی و چشمه ها و لوله های آب شرب روستایی از دیگر خسارت های وارد شده در سیل اخیر در گلوگاه بوده است.فرماندار گلوگاه گفت: براساس برآوردهای اولیه درپی بارش باران شدید و روان شدن سیلاب در 13 و 14 مهر‌ماه امسال، 12میلیارد و 800 میلیون ریال خسارت به بخش های زراعی، باغی، دامداری، سردهنه ها، جاده بین مزارع و.. این شهرستان وارد شد.تباکی افزود: در بخش صنعت و معدن هم خسارت هایی به آجرسفال قلعه، آجر ماشینی فدک و آجر سفال گاوگاه و تعدادی از واحدهای صنفی وارد شد که میزان ان  3 میلیارد و 500 میلیون ریال براورد شد.شهرستان بیش از 40 هزارنفری گلوگاه در شرق مازندران واقع است./1899/7332            "}