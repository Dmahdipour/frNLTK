{"onTitr":" مدیرکل کانون پرورش فکری سمنان:    ","titr":" دستیابی به توسعه پایدار در گرو توجه به کودکان است","describe":" سمنان - ایرنا - مدیرکل کانون پرورش فکری کودکان و نوجوانان استان سمنان با اشاره به این که کودکان آینده سازان جامعه هستند، گفت: توجه و نگاه ویژه به کودکان و نوجوانان منجر به دستیابی جامعه به توسعه پایدار می شود.", "text":"مهدی جمال روز شنبه در حاشیه آغاز هفته ملی کودک در نمایشگاه «کلک طلایی» در مرکز فرهنگی ‌هنری کانون پرورش فکری شهرستان سمنان ضمن گفت و گو با ایرنا افزود: کودکان و نوجوانان با مهارت آموزی و آموزش های جدید در راستای ساختن جامعه مطلوب و توسعه پایدار قدم بر می دارند.وی با اشاره به سیاست های دولت تدبیر و امید در حوزه کودک و نوجوان، اظهار داشت: سیاست های اخیر در این حوزه، تقویت و رشد مهارت آموزی آینده سازان کشور در کنار سایر قشرهای جامعه است.جمال بیان کرد: برنامه‌ های هفته ملی کودک با هدف تقویت مهارت‌ آموزی، برجسته‌ سازی دوران کودکی و نقش آن در شکل‌ گیری شخصیت کودکان، اجرا می‌ شود.وی به لزوم هماهنگی بیشتر دستگاه‌ های اجرایی مرتبط در راستای تحقق اهداف دولت در حوزه کودک و نوجوان تاکید کرد.مدیرکل کانون پرورش فکری به لزوم برنامه ریزی دقیق و علمی در حوزه کودک و نوجوان اشاره و خاطر نشان کرد: با توجه به این که کودکان دغدغه زمان حاضر جامعه هستند برای دستیابی به موفقیت در این مقوله باید برنامه ریزی ها بر پایه مطالعه های علمی و دقیق انجام شود.جمال ادامه داد: برنامه های حوزه کودک و نوجوان فرآیندی متکی بر کار فکری مداوم، کسب دانش نوین، افزایش همکاری و تفاهم و کسب مهارت ‎های جدید برای متولیان امر&#160; است.وی توجه به مسایل زیست‌ محیطی، بحران آب و انرژی و حق آموزش و تحصیل همگانی، صرفه‌ جویی و مساله حمایت از کالای ایرانی با توجه به شعار سال به‌ صورت غیر مستقیم را از رویکردهای برنامه سال جاری کانون برشمرد.مدیرکل کانون پرورش فکری کودکان و نوجوانان استان سمنان یادآور شد: توجه به کودکان با نیاز های ویژه، ایجاد فرصت‌ های برابر برای آن‌ ها در کنار دیگر کودکان و نوجوانان و نیز اهمیت‌ دادن به حوزه فضای مجازی و فناوری‌ های نوین از دیگر رویکرد های برنامه امسال هفته ملی کودک است.این مراسم با حضور سید شهاب الدین چاوشی استاندار سمنان، احمد همتی نماینده مردم شهرستان های سمنان، مهدیشهر و سرخه، امیر بینایی مدیرکل امور فرهنگی و اجتماعی استانداری و جمعی از مسوولان استانی برگزار شد.به گزارش ایرنا، 14 تا 20 مهرماه هفته جهانی کودک است.شعار روزهای این هفته، 14 مهر «کودک، خانواده، سبک زندگی ایرانی‌اسلامی»، 15 مهر «کودک، محیط زیست و میراث فرهنگی»، 16 مهر (روز جهانی کودک) «کودک، صلح، بازی و نشاط»، 17 مهر «کودک، رسانه و ارتباطات»، 18 مهر «کودک، آموزش، سلامت و ایمنی»، 19 مهر «کودکان با نیازهای ویژه، فرصت‌های برابر» و 20 مهر «کودک، کتاب و فرهنگ مطالعه» است.استان سمنان با جمعیت بیش از 702 هزار نفر جمعیت، 120 هزار دانش آموز دارد.9891/7408            "}