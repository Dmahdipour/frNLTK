{"onTitr":"","titr":" آب مورد نیاز کشت پائیزه در دزفول تامین می شود","describe":" دزفول - ایرنا - رئیس نظام صنفی کشاورزان دزفول با اشاره به پیگیری های انجام شده درخصوص عقد قرارداد کشت پائیزه در این شهرستان گفت: آب موردنیاز کشت پائیزه در دزفول تامین می شود.", "text":"عبدالرحیم شمس آبادی روز چهارشنبه در گفت و گو با خبرنگار ایرنا افزود: نشست هایی درخصوص حل مشکلات کشاورزان با استاندار، مدیریت ستاد بحران، مدیریت جهاد کشاورزی و مدیریت سوخت استان خوزستان برگزار شد که عقد قرارداد کشت پائیزه مورد تصویب قرار گرفت تا کشاورزان با خیال راحت و بدون دغدغه و نگرانی به کشت خود بپردازند.وی اظهار داشت: با هماهنگی های صورت گرفته بستن قرارداد آب برای کشت پائیزه در دزفول قطعی است و با تامین آب موردنیاز، حدود 40 هزار هکتار صیفی و سبزی در دزفول کاشته خواهد شد.رئیس نظام صنفی کشاورزان دزفول درخصوص وضعیت بیمه محصولات کشاورزی گفت: به علت عدم تعهد بیمه، کشاورزان تمایلی به بیمه محصولات کشاورزی نداشتند که با درنظر گرفتن ردیف اعتباری برای بیمه، کشاورزان را برای بیمه محصولات خود تشویق کردیم تا بتوانند درصورت بروز مشکل خسارت خود را دریافت کنند.شمس آبادی افزود: محصولات کشاورزی که در سال 96 بر اثر طوفان، باد و بارندگی دچار خسارت شدند مشمول دریافت خسارت از بیمه شدند که با وجود پیگیری های انجام شده و درنظر گرفتن ردیف اعتباری برای پرداخت خسارت به کشاورزان هنوز خسارت ها پرداخت نشده است.رئیس نظام صنفی کشاورزان دزفول گفت: پیگیری هایی برای حل مشکل کمبود سوخت و کود اوره وهمچنین اخذ عوارض انجام شده است که امیدواریم به زودی این مشکلات مرتفع شوند.وی درخصوص طرح 550 هزار هکتاری مقام معظم رهبری نیز اظهار داشت: این طرح از 2 سال پیش در دزفول متوقف شده بود که با پیگیری های انجام شده درخصوص  کانال عجیروب و زاویه ها مقرر شد این طرح در فروردین ماه سال 98 در دزفول اجرا شود.7278/3022            "}