{"onTitr":"","titr":" دو گیلانی به اردوی تیم ملی کاراته بانوان دعوت شدند","describe":" رشت - ایرنا - دو گیلانی برای حضور در مسابقات کاراته وان چین، به اردوی تیم ملی کاراته بانوان کشور دعوت شدند.", "text":"رئیس هیات کاراته استان گیلان روز یکشنبه در مصاحبه با خبرنگار ایرنا در رشت اظهار داشت: پس از برگزاری رقابت انتخابی تیم ملی امید دختران، 10 کاراته کار در اردو باقی ماندند که خوشبختانه از این تعداد دو کاراته کار از استان گیلان است.   رضا رسولی افزود: بر این اساس و با نظر لاله صمدی سرمربی تیم ملی کاراته امید بانوان ، سارا بهمنیار و آویشن باقری دو کاراته کار شایسته و ملی پوش گیلانی به مرحله نهایی اردوی تیم ملی کاراته راه یافتند.   وی ادامه داد: این دو کاراته کار شایسته گیلانی به همراه هشت ملی پوش دیگر از سایر استان های کشور باید از امروز(یکشنبه) در مرحله نهایی اردوی تیم ملی کاراته بانوان کشور  در تهران  حضور یابند و تا روز 17 مهرماه نیز در این اردو به تمرینات آماده سازی خود ادامه دهند.   وی بیان کرد: رقابت های انتخابی تیم ملی امید دختران کشور روز پنجشنبه 12 مهرماه در سالن شهید کبکانیان تهران برگزار شد که در نهایت از سوی کادر فنی این تیم 10 کاراته کار برتر برای حضور در لیگ جهانی کاراته وان چین  در شهر شانگهای به مرحله نهایی اردو دعوت شدند.   رئیس هیات کاراته استان گیلان خاطرنشان کرد: سارا بهمنیار در وزن 50- کیلوگرم و آویشن باقری نیز در وزن 55- کیلوگرم در اردوی تیم ملی حضور می یابند که این دو  کاراته کار گیلانی در دومین مرحله انتخابی گزینشی موفق به کسب عنوان نخست وزن خود شده بودند.   رسولی با بیان این که  لیگ کاراته وان سری آ چین از روز 17  آذر ماه سال جاری در شانگهای برگزار می شود گفت: امیدواریم سارا بهمنیار و آویشن باقری دو کاراته کار شایسته گیلانی بتوانند در این دوره از رقابت ها حضور و مقام کسب کنند.7285 /6030            "}