{"onTitr":"","titr":" انبار احتکار 110 هزار لاستیک در کهریزک کشف شد","describe":" شهرری- ایرنا- رئیس اداره تعزیرات حکومتی شهرستان ری اعلام کرد: افزون بر 110 هزار حلقه لاستیک خودرو سبک و سنگین احتکاری از یک انبار در شور آباد کهریزک کشف شد.", "text":"مهدی کمال نیا روز سه شنبه در گفت و گو با خبرنگار ایرنا اظهارداشت: این انبار در طرح مشترک تعزیرات حکومتی، اداره صنعت، معدن و تجارت، نماینده دادستان و نیروی انتظامی کشف شد.وی خاطرنشان کرد: افزون بر 91 هزار لاستیک کشف شده مربوط به خودرو سبک و بقیه خودرو سنگین است.رئیس اداره تعزیرات حکومتی ری افزود: ازآنجاکه این واحد صنفی از فروش کالاها امتناع و اقدام به اخفا کرده بود پس از رسیدگی و با نظر رئیس شعبه تعزیرات، عرضه کالاها در بازار صورت خواهد گرفت.وی عنوان کرد: علاوه بر کشف این انبار از انبارهای دیگر نیز بازرسی انجام گرفت که مورد تخلفی یافت نشد.کمال نیا گفت: برخورد قانونی و قاطع با محتکران و متخلفان در زمینه توزیع کالا به نفع مردم و بازار است تا بتوانند بدون دغدغه اجناس مورد نیاز خود را تهیه کنند.وی بیان کرد: بازرسی از انبارهای شهرستان ری ادامه دارد و در صورت مشاهده هر نوع تخلف با مسببان و برهم زنندگان نظم بازار و عرضه محصولات برخورد قانونی خواهد شد.به گزارش ایرنا طی چند ماه اخیر اخبار مربوط به کالاهای مختلف از انبارهای ری خبرساز شده است؛ کشف 140 هزار قلم کالای لوازم خانگی و سه هزار و 500 تن برنج با ارزش ریالی چند میلیارد تومانی ازجمله این کشفیات بوده است.براساس آمار هزار و 100 انبار در سطح شهرستان ری در بخش جنوبی پایتخت وجود دارد که 80 درصد واردات و ذخیره سازی، 95 درصد لجستیک(مدیریت کالا) استان تهران را پشتیبانی می کنند و 60 درصد کالاهای کشور نیز در انبارهای این شهرستان ذخیره می شود. کهریزک با جمعیت 58 هزار نفر از توابع شهرستان ری از شمال به بهشت زهرا(س)، از غرب به اتوبان تهران ـ قم، از شرق به باقرشهر و از جنوب به شهر حسن آباد فشافویه محصور و در فاصله 13 کیلومتری شهرستان ری واقع شده است.1970/6003/ 1008            "}