{"onTitr":"","titr":" شرایط برای اقدامات توسعه ای در کردستان فراهم است","describe":" سنندج - ایرنا - فرمانده سپاه بیت المقدس کردستان گفت: با تلاشی که برای امنیت پایدار از سوی نیروهای مسلح صورت می گیرد اینک شرایط برای اقدامات توسعه ای در این استان فراهم است.", "text":"به گزارش خبرنگار ایرنا، سردار سرتیپ 2 پاسدار محمدحسین رجبی شامگاه جمعه در برنامه گفتمان شبکه استانی کردستان اظهار داشت: هیچ نگرانی از نظر توسعه و تشویق سرمایه گذاران برای حضور در استان وجود ندارد و مسئولان باید تلاش بیشتری در این زمینه داشته باشند.وی با بیان اینکه نیروهای نظامی از مردم هستند، اضافه کرد: همه اقدامات نیروهای مسلح در راستای فرامین رهبر معظم انقلاب و حفاظت و حراست از نظام اسلامی است.سردار سرتیپ رجبی با اشاره به سخنان رهبری افزود: مردم کردستان در 2 جبهه با گروهک ها و بعثی ها جنگیدند و اینک شایان توجه های بیشتری در عرصه های مختلف  هستند.فرمانده سپاه بیت المقدس کردستان تاکید کرد: اقتدار و توانمندی مردم کردستان به مردم کشور شناسانده نشده و رسانه ها باید در این زمینه بیشتر تلاش کنند.وی با اشاره به اینکه اکثریت قریب به اتفاق نیروهای سپاه در کردستان از جوانان همین استان هستند، یادآور شد: اقدامات نیروهای نظامی و انتظامی در برقراری امنیت اهمیت زیادی دارد اما امنیت وضعیتی چند بعدی و مرتبط با اقتصاد، اجتماع و فرهنگ است.سردار رجبی گفت: با توجه به آمادگی و برنامه ریزی نیروها در روزهای آینده شاهد چندین سطح از عملیات آمادگی و بکارگیری سلاح و تجهیزات در قالب رزمایش محرم در استان هستیم.وی با اشاره به برخی از برنامه های این رزمایش اظهار داشت: تک نیروهای عملیاتی به ارتفاع، اجرای آتش ادوات به صورت گسترده در زمان معین و اصابت به نقاط تعیین شده از جمله برنامه ای این رزمایش است.سردار رجبی با بیان اینکه آتش توپخانه و ادوات زرهی و آتش هوانیروز نیز در این رزمایش برنامه ریزی شده است، افزود: در این رزمایش هلی بُرد نیروها به مناطق مشخص شده اقدامات پهبادی شناسایی و عملیاتی هم صورت می گیرد.وی به خدمات جانبی قرارگاه سازندگی سپاه برای مردم هم اشاره کرد و یادآور شد: بیمارستان صحرایی عارفیان که ترکیبی از نیروها و تجهیزات بهداری نیروی زمینی سپاه، شهید قاضی و قرارگاه حمزه سیدالشهدا (س) است در روستای گشکی مستقر می شود.سردار رجبی اضافه کرد: تیم هایی در میان 25 تا 30 روستای اطراف حضور پیدا کرده به معاینه و درمان رایگان بیماران می پردازند و در صورت نیاز افراد را به بیمارستان صحرایی منتقل می کنند.6108/9102            "}