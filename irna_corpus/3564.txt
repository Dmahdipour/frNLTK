{"onTitr":"","titr":" جرائم سایبری در جغتای 105 درصد افزایش یافت","describe":" سبزوار- ایرنا- فرمانده انتظامی جغتای گفت: امسال تاکنون میزان وقوع و کشف پرونده های مربوط به جرائم سایبری در این شهرستان نسبت به مدت مشابه پارسال 105 درصد بیشتر شده است.", "text":"سرهنگ مجتبی موهبتی روز سه شنبه در گفت و گو با خبرنگار ایرنا بیشترین این جرائم را کلاهبرداری اینترنتی اعلام و بیان کرد: شهروندان باید در فضای مجازی مراقب سوءاستفاده مجرمان باشند.   وی ادامه داد: همچنین در این مدت کشفیات مواد مخدر در جغتای نسبت به مدت مشابه گذشته 52 درصد افزایش داشته است.فرمانده انتظامی جغتای بدون اشاره به مقدار کشفیات مواد مخدر گفت: برخورد قاطع پلیس با توزیع و مصرف کنندگان مواد مخدر و افزایش گشتهای انتظامی سبب افزایش کشفیات مواد مخدر در این شهرستان شد. وی افزود: همچنین با فرهنگ سازی در جامعه و اقدامات آموزشی، آسیبهای اجتماعی شامل اختلافات خانگی و ملکی، مزاحمتها، نزاع و درگیریها در جغتای 30 درصد کاهش یافت.مرکز شهرستان 48 هزار نفری جغتای در فاصله 350 کیلومتری غرب مشهد واقع است. 8145/7495/1858            "}