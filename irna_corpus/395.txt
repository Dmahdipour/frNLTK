به گزارش خبرنگار ایرنا،  حجت الاسلام کاظم حافظ نیا در خطبه های آئین عبادی سیاسی نماز جمعه در مصلی آستارا با اشاره به اینکه چهلمین سالگرد پیروزی انقلاب اسلامی خاری در چشم دشمنان شده است، افزود: مسئولان و اقشار مختلف جامعه باید با درک عظمت ایران اسلامی، به حفظ وحدت اقدام و از دامن زدن به اختلافات قومی و مذهبی پرهیز کنند.وی خنثی کردن ابزار رسانه دشمن را در زمان فعلی ضروری خواند و بیان کرد: رسانه های داخلی و افراد تاثیرگذار باید مصالح نظام را در نظر گرفته و شکست ناپذیری ملت ایران  در مقابل توطئه های دشمنان را برجسته کنند.خطیب جمعه آستارا با اشاره به تهدیدات آمریکا علیه عربستان، افزود: دولت و حکومت عربستان عکس العملی علیه سخنان رئیس جمهوری آمریکا نشان ندادند و این نشانگر ضعف عربستان در مقایسه با نظام جمهوری اسلامی است و عربستان با سیاست های غلط، حکومت آل سعود را به سقوط نزدیک می کند.وی از حضور آیت الله فلاحتی نماینده ولی فقیه در گیلان به آستارا تقدیر و سفر وی را مایه خیر و برکت برای این شهرستان عنوان کرد.شهرستان آستارا با 91 هزار نفر جمعیت در منتهی الیه غرب استان گیلان و همسایگی جمهوری آذربایجان واقع شده است.7105 / 7124 /6030
      
      