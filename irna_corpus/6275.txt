{"onTitr":"","titr":" واگن های حادثه دیده قطار زنجان-تهران به قزوین منتقل شدند","describe":" قزوین - ایرنا - سرپرست اداره کل مدیریت بحران استانداری قزوین گفت: واگن های حادثه دیده قطار زنجان-تهران برای بررسی علت این سانحه به ایستگاه قزوین منتقل شدند.", "text":"به گزارش ایرنا به تقل از روابط عمومی استانداری قزوین، قدرت الله مهدیخانی روز یکشنبه افزود: قطار زنجان - تهران ساعت 17 و 30 دقیقه دیروز سه کیلومتر پس از ایستگاه راه آهن قزوین با 150 مسافر از ریل خارج شد و دیشب حدود ساعت یک بامداد برای بررسی علت حادثه وارد ریل اصلی شد.وی با بیان اینکه خوشبختانه به دلیل سرعت پایین قطار در این حادثه به مسافران آن صدمه خاصی وارد نشد، اضافه کرد: مسافران این قطار یک ساعت بعد از این سانحه با قطار دیگری که در مسیر زنجان - مشهد در حال حرکت بود به مسیر خود ادامه دادند.به گفته مهدیخانی در این سانحه 2 نفر مصدوم و سرپایی مداوا شدند.سرپرست اداره کل مدیریت بحران استانداری قزوین گفت: نقص فنی علت بروز این سانحه بوده است.سرپرست اداره کل مدیریت بحران استانداری قزوین با بیان اینکه بنابر نظریه کارشناسان، نقص فنی در سوزن ریل موجب بروز این سانحه شد، افزود: علاوه بر معاینات فنی و تخصصی لوکوموتیو و واگن ها و بروز رسانی تکنولوژی آنها، رسیدگی و سرکشی به ریل ها و تقاطع ها خصوصا در نواحی دور و حد فاصل ایستگاه ها جهت برطرف کردن عیوب احتمالی و جلوگیری از بروز سوانح این چنینی بسیار با اهمیت و ضروری است. 3013            "}