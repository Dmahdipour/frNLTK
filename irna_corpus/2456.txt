{"onTitr":"","titr":" جهاد دانشگاهی بازوی پژوهش کاربردی برای مدیران است","describe":" اراک - ایرنا - سرپرست جهاد دانشگاهی استان مرکزی گفت: جهاد دانشگاهی نهاد قابل اعتماد و بازوی قوی برای پژوهش های کاربردی مدیران در شناسایی مشکلات و ارایه راهکار عبور از کاستی ها است.", "text":"«مسعود شهرجردی» روز چهارشنبه در گفت و گو با ایرنا افزود: انجام پژوهش های کاربردی برای حل معضلات و مشکلات استان مرکزی در ابعاد مختلف اجتماعی، فرهنگی و اقتصادی مورد توجه این مجموعه علمی پژوهشی است.وی اظهار داشت: جهاد دانشگاهی موظف است در بخش هایی که استان نیاز به همکاری دارد مشارکت هدفمند داشته باشد و در سایه تحقیقات علمی در راستای توسعه و پیشرفت استان حرکت کند. سرپرست جهاد دانشگاهی استان مرکزی گفت: در برنامه ششم توسعه در چهار حوزه شامل پژوهش فرهنگی، آموزش، اشتغال و تجاری سازی ماموریت هایی برای جهاد دانشگاهی تعریف شده است.شهرجردی افزود: این مجموعه به‌ عنوان نهاد پویا با شعار الگوی ایرانی - اسلامی پیشرفت، با بهره‌گیری از نیروهای کارآمد، توانسته سرچشمه خدمات ارزنده‌ای در حوزه آموزش، پژوهش، فناوری و اشتغال باشد.وی اظهار داشت: آموزش های تخصصی برای مخاطبان از اهداف حوزه آموزش است و در مراکز آموزش ساوه و اراک تخصص در اولویت حوزه های آموزشی قرار دارد.سرپرست جهاد دانشگاهی استان مرکزی گفت: سه مرکز علمی و کاربردی در اراک، ساوه و نیمور محلات با 900 دانشجو در 25 رشته در حال تحصیل است.شهرجردی افزود: جهاد دانشگاهی در حوزه پژوهش در سه گروه توسعه اجتماعی، توسعه کالبدی شهری، توسعه اقتصاد در معاونت پژوهش این مجموعه فعالیت تحقیقاتی دارد.وی اظهار داشت: بیشتر طرح های کارفرمایی برای استانداری مرکزی و دستگاه های اجرایی شامل شرکت آب و فاضلاب، کمیته امداد امام خمینی(ره)، تامین اجتماعی و شرکت گاز استان انجام یا پایان یافته است.سرپرست جهاد دانشگاهی استان مرکزی گفت: با توجه به پژوهش‌های موفق جهاد دانشگاهی در کشور و استان، تاسیس پژوهشکده توسعه پایداردر استان کلید زده می شود.شهرجردی افزود: سند راهبردی صنعت فرش استان و اشتغال بخشی از پژوهش های تحقیقاتی جهاد دانشگاهی است که توسط محققان این مجموعه تدوین  شده  است.وی اظهار داشت: مرکز افکار سنجی دانشجویان در مرکز جهاد دانشگاهی بخش دیگری از فعالیت جهاد دانشگاهی استان است که به عنوان ابزار تصمیم سازی به مدیران کمک می کند.سرپرست جهاد دانشگاهی استان مرکزی گفت: پژوهش هایی شامل نگرش شهروندان به خدمات آب و فاضلاب، بررسی و نگرش مردم نسبت به ادوار گذشته شوراهای اسلامی استان با مطالعه موردی شوراهای اراک، خمین و ساوه انجام شده است.شهرجردی افزود: مرکز رشد واحد فناوری در شهرستان محلات و شهر نیمور در حوزه تجاری سازی و اشتغال برای کسب و کار راه اندازی شده و تحقیقات منحصر به فردی در این 2 مجموعه شهرستانی در حال انجام است.وی اظهار داشت: جهاد دانشگاهی استان مرکزی در راستای ایجاد فرصت های اشتغال نوین، مرکز نوآوری کسب و کار اینترنتی در ارک را راه اندازی کرده و همچنین به معرفی سوغات ایران با تکیه بر سوغات اراک پرداخته است. سرپرست جهاد دانشگاهی استان مرکزی گفت: پیش رویداد کسب و کار اینترنتی در قالب فعالیت استارتاپ از دیگر فعالیت های جهاد دانشگاهی است.شهرجردی افزود: فعالیت شکل گیری آزمایشگاه معتمد محیط زیست در جهاد دانشگاهی استان آغاز شده است و با اخذ مجوزهای لازم پیش بینی می شود این مجموعه مهم تحقیقاتی پژوهشی تا پایان امسال کلید زده شود.وی اظهار داشت: این آزمایشگاه در بخش های آب، هوا، خاک، فاضلاب متناسب با نوع نیاز صنایع استان فعالیت  می کند.سرپرست جهاد دانشگاهی استان مرکزی گفت: مرکز تحقیقات این مجموعه در راستای ستاد گیاهان دارویی استان آمادگی دارد با پژوهشکده گیاهان دارویی جهاد کشاورزی استلان مشارکت کند تا سند گیاهان دارویی و طب سنتی در استان شکل گیرد.وی ادامه داد:  مرکز درمان ناباروری جهاد دانشگاهی استان مرکزی، مجهزترین مرکز درمان ناباروری در منطقه غرب کشور است که نیاز مردم این مناطق را برای مراجعه به پایتخت و استان های دیگر کاهش داده و در آن اقدامات فوق تخصصی در زمینه درمان ناباروری انجام می گیرد.استان مرکزی با یک میلیون و 414 هزار نفر جمعیت ، 12 شهرستان و 33 شهر در قلب ایران قرار دارد.6991/6013/            "}