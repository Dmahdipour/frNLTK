{"onTitr":"","titr":" رزمایش بزرگ بسیجیان خراسان رضوی برگزار شد","describe":" مشهد- ایرنا- رزمایش 36 هزار نفری بسیجیان خراسان رضوی روز پنجشنبه با حضور استاندار، نماینده ولی فقیه در استان و امام جمعه مشهد، فرمانده سپاه امام رضا(ع) خراسان رضوی و تولیت آستان قدس رضوی در صحن جامع رضوی حرم مطهر امام رضا(ع) در مشهد برگزار شد.", "text":"فرمانده سپاه امام رضا(ع) در این مراسم گفت: در این رزمایش باشکوه بسیجیان خواهر و برادر از 130 گردان بیت المقدس و کوثر استان خراسان رضوی شرکت کردند. سردار پاسدار یعقوبعلی نظری افزود: بسیجیان شرکت کننده در این رزمایش ضمن تجدید پیمان با آرمانهای شهیدان والامقام و رهبر فرزانه انقلاب اسلامی آمادگی خود در عرصه های مختلف به نمایش گذاشته اند. تولیت آستان قدس رضوی نیز در این رزمایش گفت: روحیه بسیجی و انقلابی در بیان، میدان عمل و تصمیم ‌گیری، رمز اقتدار نظام جمهوری اسلامی است و هر جا که موفق بوده‌ایم مرهون همین روحیه انقلابی و تصمیم گیریهای انقلابی است.    حجت الاسلام سید ابراهیم رئیسی افزود: سپاه و بسیج از مولفه‌ های قدرت و نظام هستند و دلیل حمله دشمن به این نهادها نیز همین نقطه اقتدار است لذا مسئولان بدانند راه حل رفع مشکلات کشور در دست توانای بسیجیان است. نیروی بسیجی، جناحی و حزبی نیست و متعلق به همه نظام است لذا میدان دادن به بسیجیان گرهگشا می باشد.  وی ادامه داد: جریان بسیج و اقدامات سپاه امروز الگویی برای دیگر کشورها شده بطوری که  سازماندهی بسیجی را در نقاط مختلف کشورهای منطقه مشاهده می کنیم. امروز بانک عدالت و مقاومت هم به رساترین فریاد در منطقه تبدیل شده است. تولیت آستان قدس رضوی گفت: اجتماع بسیجیان در حرم مطهر امام رضا(ع) نشان می‌ دهد همه دلاوران و مجاهدان تا پای جان از مقابله با دشمن از پا نمی ایستند. این اجتماع پیام امید برای دلدادگان انقلاب اسلامی و یأس و ناامیدی برای دشمنان است. وی افزود: دشمنان در جنگ سخت و هشت سال دفاع مقدی کاری از پیش نبردند و در جنگ نرم هم سعی کردند ارزشهای امتحان پس داده پوشالی خود را با رسانه ها و جنگ رسانه در جامعه توسعه دهند اما جوانان برومند ما با اندیشه انقلابی، تجربه و بصیرت آنها را در جنگ نرم نیز ناامید کرده اند. حجت الاسلام رئیسی ایمان به خدا، انگیزه دینی، حضور دین در همه لایه‌ های جامعه، دشمن ‌شناسی و استکبارستیزی مردم در کنار رهبری و نقش آفرینی رهبر معظم انقلاب اسلامی را مولفه ‌های قدرت و اقتدار نظام ذکر و بیان کرد: عزت و اقتدار کنونی مرهون زعامت و رهبری مقام عظمای ولایت است. یک میلیون و 700 هزار بسیجی در قالب 38 ناحیه مقاومت و بالغ بر پنج هزار پایگاه مقاومت بسیج در سطح خراسان رضوی سازماندهی شده و فعالند. از این تعداد یک میلیون و 181 هزار نفر بسیجی عادی، 499 هزار بسیجی فعال و بقیه بسیجی کادر محسوب می شوند. همچنین 23 هزار حلقه صالحین بسیج محلات و دانش آموزی خواهر و برادر در سطح نواحی و پایگاههای مقاومت بسیج استان شش میلیون و 400 هزار نفری خراسان رضوی فعالیت دارند.7507/1858            "}