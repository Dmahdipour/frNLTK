{"onTitr":" جام جهانی بسکتبال سه نفره؛    ","titr":" تیم بسکتبال دختران ایران به نیمه نهایی نرسید","describe":" تهران -ایرنا- تیم بسکتبال دختران زیر 23 سال ایران که برای نخستین بار در رقابت های جام جهانی شرکت کرده است، امروز(یکشنبه) در مرحله یک چهارم نهایی این رقابت ها مقابل اوکراین شکست خورد و از دور رقابت ها کنار رفت.", "text":"به گزارش ایرنا از فدراسیون بسکتبال، تیم ملی بسکتبال دختران ایران که در مرحله مقدماتی سه برد و یک شکست به دست آورده بود، امروز در مرحله یک چهارم نهایی مقابل اوکراین به میدان رفت و با نتیجه 21 بر 8 شکست خورد و از دور رقابت ها کنار رفت.تیم ملی بسکتبال ایران که با ترکیب شیدا شجاعی، ناهیده اسدی، مائده پورحیدر و سمیه ثابت زاده در این رقابت ها شرکت کرده بود کمتر از یک سال است که تشکیل شده است .این تیم که برای نخستین بار به جام جهانی اعزام شده است، در مرحله مقدماتی ابتدا سریلانکا سپس آندورا و در نهایت مالزی را شکست داد اما در آخرین مسابقه مرحله گروهی مقابل روسیه تن به شکست داد تا به عنوان تیم دوم گروه خود به جمع هشت تیم برتر رقابت ها صعود کند. این تیم دقایقی پیش در مرحله یک چهارم نهایی جام جهانی چین مقابل تیم قدرتمند اوکراین شکست خورد.ورزشی ** 1528 **            "}