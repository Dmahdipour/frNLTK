{"onTitr":"","titr":" 2 طرح آبخیزداری در نهبندان در دست اجرا است","describe":" بیرجند - ایرنا - رئیس اداره منابع طبیعی و آبخیزداری نهبندان گفت: 2 طرح آبخیزداری با اعتبار یک میلیارد و 425 میلیون تومان از محل اعتبارات صندوق توسعه ملی در این شهرستان در دست اجرا است.", "text":"علیرضا سیرتی روز پنجشنبه در گفت و گو با خبرنگار ایرنا افزود: طرح آبخیزداری حوزه « نِه» نهبندان با اعتبار 605 میلیون تومان با حجم 40 هزار متر مکعب عملیات خاکریزی و احداث سه بند خاکی در دست اجرا است که این بندهای خاکی در مجموع ظرفیت استحصال 130هزار متر مکعب رواناب های سطحی را دارد.وی ادامه داد: همچنین در این طرح 10هکتار عملیات نهالکاری و بهبود و اصلاح مرتع نیز انجام می شود.سیرتی عنوان کرد: در پروژه آبخیزداری حوزه آبخیز « گرم تمام ده» نیز با اعتبار 820 میلیون تومان، 740 مترمکعب عملیات گاویونی، یک هزار و 554 مترمکعب عملیات سنگ و ملاتی و سطحی به وسعت 46 هکتار عملیات نهالکاری انجام خواهد شد. وی گفت: کنترل سیلاب و کاهش خسارات ناشی از آن، تغذیه منابع آب زیرزمینی پایین دست، مهار فرسایش خاک و تقویت پوشش گیاهی از اهداف اجرای طرح های آبخیزداری در شهرستان است.شهرستان نهبندان با 26 هزار کیلومترمربع مساحت از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهر زابل محدود می شود.مرکز این شهرستان در 200 کیلومتری بیرجند است.7556* 6054            "}