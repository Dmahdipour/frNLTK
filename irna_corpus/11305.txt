{"onTitr":"","titr":" آغاز فاز پنجم پروژه مشارکت جوامع محلی احیای دریاچه ارومیه","describe":" تهران- ایرنا- فاز پنجم پروژه همکاری در احیای دریاچه ارومیه از طریق مشارکت جوامع محلی در استقرار کشاورزی پایدار و حفاظت از تنوع زیستی در استان‌ های آذربایجان غربی و شرقی اجرایی شد.", "text":"به گزارش ایرنا از پایگاه اطلاع ‌رسانی سازمان حفاظت محیط ‌زیست، ابوالفضل آبشت مدیر ملی طرح حفاظت از تالاب‌های ایران با اشاره به برگزاری مراسم معارفه فاز پنجم پروژه «مشارکت مردم در احیای دریاچه ارومیه» از آغاز فرایند فاز پنجم پروژه همکاری در احیای دریاچه ارومیه از طریق مشارکت جوامع محلی خبر داد.وی تغییر در نگرش و افزایش همکاری های بین بخشی را به عنوان یکی از مهمترین و اثرگذارترین عوامل در پیشبرد اهداف طرح برشمرد و از تلاش های صورت گرفته توسط شرکت های خصوصی به عنوان اصلی ترین عضو پروژه تشکر و قدردانی کرد.مدیر ملی طرح حفاظت از تالاب‌ های ایران نیز ضمن تشکر از همکاری و حضور پررنگ جامعه محلی و شرکت های فنی مهندسی مجری محلی در اجرای پروژه، افزود: در این پروژه کوشش می ‌شود با استفاده از روش های کشاورزی پایدار بر پایه آموزش و مشارکت کشاورز و تاکید بر مهارت های قشرهای مختلف روستا اعم از زنان، مردان و جوانان، ضمن حفظ منافع و درآمد جامعه محلی، مصرف منابع آب و خاک در سطح روستا کاهش یافته و از این طریق بخشی از حق آبه دریاچه ارومیه نیز تامین شود.همچنین پرویز آراسته مدیر کل حفاظت محیط ‌زیست استان آذربایجان غربی، پروژه «مشارکت مردم در احیای دریاچه ارومیه» را به عنوان مکملی موفق برای پروژه های ستاد احیا برشمرد.به گفته وی، هدف ستاد احیای دریاچه ارومیه، رسیدن به تراز اکولوژیک دریاچه است تا بتوان تنوع زیستی، حیات و معیشت استان های مجاور را حفظ کرد.آراسته در این جلسه از متولیان بخش کشاورزی درخواست کرد تا به عنوان بیشترین مصرف کننده منابع آب، ترویج و توسعه روش های مکانیزه را در اولویت قرار دهند.پروژه «همکاری در احیاء دریاچه ارومیه از طریق  مشارکت جوامع محلی در استقرار کشاورزی پایدار و حفاظت از تنوع زیستی» از سال 1393 به عنوان یکی از فعالیت‌ های اصلی دفتر طرح حفاظت از تالاب‌های ایران آغاز شده و هم اکنون در 130 روستای حوضه آبریز دریاچه ارومیه در حال اجرا است.فعالیت ‌های این پروژه شامل استقرار کشاورزی پایدار، حمایت از معیشت ‌های سازگار با منابع آبی و صندوق‌ های خرد زنان روستایی، حمایت از تدوین برنامه‌ های جامع مدیریت برای تالاب ‌های اقماری دریاچه ارومیه، اجرای فعالیت ‌های اطلاع‌ رسانی به‌ منظور ایجاد بسیج اجتماعی در فرایند احیای دریاچه ارومیه و اجرای برنامه ‌های مرتبط با اقتصاد محیط ‌زیست از جمله طرح پرداخت برای خدمات اکوسیستمی و طرح کسب‌ و کار در تالاب کانی برازان است.مراسم معارفه فاز پنجم پروژه «مشارکت مردم در احیای دریاچه ارومیه» از آغاز فرایند فاز پنجم پروژه همکاری در احیای دریاچه ارومیه از طریق مشارکت جوامع محلی با حضور مقامات استانی از جمله معاون عمرانی و مدیریت بحران استانداری و رئیس دفتر استانی ستاد احیای دریاچه ارومیه، مدیر هماهنگی ترویج کشاورزی استان آذربایجان غربی، مدیران ادارات جهاد کشاورزی و رئیس ادارات ترویج کشاورزی شهرستان های پایلوت پروژه و نمایندگان شرکت های فنی مهندسی مجری برگزار شد.علمی 9014**2017            "}