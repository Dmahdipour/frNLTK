{"onTitr":" نشنال اینترست:    ","titr":" سیاست اروپا رهایی از تحریم های واشنگتن علیه ایران است","describe":" تهران - ایرنا - نشنال اینترست در گزارشی نوشت: سیاست جدید اتحادیه اروپا، مبارزه با پولشویی از طریق دیپلماتیک و برجسته کردن نقش یورو برای کاهش وابستگی اروپا به دلار امریکا با هدف رهایی از تحریم های واشنگتن علیه تهران است.", "text":"به گزارش روز سه شنبه ایرنا، 'اندرو رنمو' از اعضای مرکز مالی بین المللی لندن در یادداشتی با عنوان 'اتحادیه اروپا چگونه می تواند با پولشویی مبارزه کند؟' افزود: هرچند به نظر می رسد مبارزه با فساد مالی در دسته وظایف پلیس باشد، اما مبارزه با پولشویی یک فرآیند دیپلماتیک است. روز 12 سپتامبر (شهریور ماه) 'ژان کلود یونکر' رئیس کمیسیون اروپا در نطق خود به نقشی که این اتحادیه در امور بین الملل دارد ؛ اشاره کرد و خواستار پررنگ شدن نقش دیپلماسی این اتحادیه در فرآیند مبارزه با پولشویی شد. او همچنین اضافه کرد که اروپا باید اقدامات جدیدی برای مبارزه با پولشویی انجام دهد و به نقش برجسته یورو برای کاهش وابستگی اروپایی ها به دلار آمریکا نیز اشاره کرد. 'هایکو ماس' وزیر امور خارجه آلمان، در مقاله ای چند هفته پیش از سخنرانی یونکر، نکات مشابهی را مطرح کرده بود. ماس در چشم انداز راهبردی خود برای اروپا، بر لزوم ایجاد یک سیستم پرداخت جدید برای رهایی اتحادیه اروپا از تحریم های طولانی مدت آمریکا علیه ایران و دیگر مسائل ژئوپلیتیک تأکید کرد. موضوعی که در اینجا عجیب است سخنان یکی از قدرتمندترین سیاستمداران اروپایی و یک دیپلمات بلندپایه آلمان است که خواستار یک نظم نوین جهانی هستند و وارد جزئیات فنی مانند جایگزینی برای نظام سویفت مبتنی بر نظام مالی آمریکا شده اند.  در ادامه یادداشت این عضو مرکز مالی لندن آمده است : ناگفته نماند اروپا نیز درگیر رسوایی های مالی بسیاری است؛ رسوایی پرونده بانک 'دانسک' از این دست است که نشان می دهد همانگونه که کمیته روابط خارجی بریتانیا در ماه می اعلام کرد، پولشویی یک موضوع مرتبط به سیاست خارجی است. لذا با توجه به مقیاس و مرزبندی پولشویی این موضوع باید به چهار دلیل باید در سطح دیپلمات های عالی رتبه بررسی شود: نخست، کشورها می توانند قدرت ملی خود را براساس استانداردهای پولشویی در سطح بین المللی، پیش بینی کنند. به عنوان مثال، آمریکا اغلب دستورالعمل های گروه ویژه اقدام مالی، FATF، را رعایت می کند. براین اساس آمریکا مبارزه جهانی علیه ورود پول های غیرقانونی را با اولویت های خود بکار می گیرد. در آمریکا، تامین مالی تسلیحات هسته ای، حمایت از تروریسم و ارز مجازی در دستور کار هستند.  دوم، پولشویی برای بسیاری از کشورها یک مسئله امنیتی است. با مبارزه با پولشویی، دولت ها می توانند تهدیدات فراملیتی را با مقیاس قابل کنترل تر، کاهش دهند. برای کشورهای مواجه با درگیری های شدید داخلی یا جرایم سازمان یافته، مشارکت های بین المللی برای محدود کردن پولشویی می تواند به تعادل داخلی کمک کند. علاوه بر این، کشورهایی که از فساد حاکمان پیشین خود در عذاب بوده اند، علاقه مند به همکاری در زمینه پولشویی در سطح بین المللی هستند، تا جایی که بتوانند پول های سرقت شده خود را بازگردانند. در دسامبر 2017، نیجریه معاهده حقوقی با سوئیس امضا کرد تا بتواند بیش از 320 میلیون دلار که توسط 'سانی آباچا' رئیس جمهوری پیشین خود، ربوده شده بود را بازگرداند. انگیزه مالی برای مبارزه با پول های کثیف هم وجود دارد. هنگامی که شرکت های مالی همچون تاجی از جواهرات بر سر اقتصاد کشور هستند، یک رژیم ضد پولشویی قوی می تواند از یکپارچگی آن محافظت کند و نام تجاری صادراتی آن را حفظ کند. تجسم چنین رویکردی، راهبرد سیاست خارجی سوئیس میان سال های 2016-1919 است که اذعان دارد انطباق با استانداردهای شفاف مالیات بین المللی محور اساسی ارتقاء مالی آن است. تا به امروز، هشتاد و یک بانک سوئیس در برنامه وزارت دادگستری ایالات متحده شرکت کرده اند تا بتوانند پولشویی و فرار مالیاتی را در آمریکا از بین ببرند. تقویت همکاری راهبردی با ایالات متحده بدون تردید یکی از اولویت های سیاست خارجی سوئیس باقی مانده است.سرانجام، یک مبارزه مناسب با پولشویی، رابطه مناسب با همسایگان خوب را هم به وجود می آورد. زمانی که یک کشور موفق به جلوگیری از سوء استفاده بانک های خود نشود، این شکست می تواند منجر به حوادث دیپلماتیک شود و رابطه آن را با کشورهای همسایه تحت الشعاع قرار دهد. در مورد لتونی، عملکرد بخش بانکداری آن پذیرش پول و سپرده های مالی از مشتریان غیرمجاز امری بسیار سود آور بوده و بانک های این کشور به شرکت های خارجی اجازه دادند تا میلیاردها دلار پول غیر شفاف را وارد کشور کنند. در ماه فوریه 2018، وزارت خزانه داری ایالات متحده، رابطه سیستم مالی خود را با یکی از سه بانک برتر لتونی به دلیل نگرانی های مربوط به پولشویی قطع کرد. اقدامی که سبب شرمساری اتحادیه اروپا شد. ریشه این مشکل ضرورت نیاز به نظارت متمرکز بر پولشویی در سراسر اروپا برای هماهنگ کردن استانداردها را نشان می دهد. در حال حاضر چارچوب مبارزه با پولشویی در سطح ملی وجود دارد و در سراسر اتحادیه اروپا بسیار متفاوت است. اما در نهایت رویکرد اروپا به پولشویی باید به سوی سیاست خارجی آن سوق داده شود. راهبرد فعلی سیاست خارجی و امنیتی برای اتحادیه اروپا که در سال 2016 منتشر شد، امنیت را عمدتا به عنوان سخت افزار دفاعی سازگار و همکاری نزدیک تر در زمینه تروریسم و فضای مجازی معرفی می کند. از سوی دیگر تضعیف مالی تهدیداتی که اروپا با آن روبرو است و بازیگرانی که فساد و خشونت آنها با ارزشهای اروپایی مغایرت دارد، به همان اندازه اهمیت دارد. یک رهبری قدرتمند در مبارزه با جریانهای غیر شفاف مالی، به تقویت اتحادیه اروپا به عنوان یک جامعه امنیتی کمک می کند و منجر به تقویت جایگاه آن در عرصه جهانی می شود. 'نشریه آمریکایی نشنال اینترست در طول تقریبا سه دهه فعالیت از آغاز کار خود را با تمرکز بر سیاست خارجی شروع کرد. این نشریه در سال 1985 توسط 'ایروینگ کریستول' و 'اوون هریس' تأسیس شد و با متفکران و دولتمردانی همچون 'دیسرائیل'، 'بیسمارک' و 'هنری کیسینجر' ارتباط دارد. گرچه سیاست های بین المللی در چند دهه گذشته بطور قابل توجهی تغییر کرده است، اما اساسنامه این نشریه همچنان بدون تغییر باقی مانده است و تمرکز خود را بر روی سیاست خارجی در راستای منافع ملی آمریکا قرار داده است'. اروپام***7276 ** 1546            "}