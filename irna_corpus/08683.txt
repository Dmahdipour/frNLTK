{"onTitr":" استاندار هرمزگان:    ","titr":" ملت ایران لحظه ای رهبر فرزانه انقلاب را تنها نخواهند گذاشت","describe":" بندرعباس- ایرنا- استاندار هرمزگان گفت: ملت ایران همچنان با عزت و صلابت به مقابله با دشمن می پردازد و لحظه ای انقلاب و اسلام را فراموش نخواهد کرد و امام و رهبر فرزانه انقلاب را تنها نخواهند گذاشت.", "text":"به گزارش ایرنا، فریدون همتی روز پنجشنبه در آیین برگزاری رزمایش سراسری اقتدار عاشورایی بسیج سپاهیان محمد رسول الله (ص) 2 در بندرعباس افزود: بسیجیان امروز با لباس رزم در رزمایشی گسترده عظمت و قدرت ایران را به نمایش گذاشتند که در هرمزگان نیز گوشه ای از این اقتدار را شاهد هستیم.وی بیان داشت: تاریخ به حضور بسیجیان ایران افتخار می کند و باید آن هایی که نوکری دشمن را پذیرفتند و در منطقه موجب سرافکندگی این ملت هستند، بدانند در تاریخ جز ذلت و زبونی نامی از آن ها باقی نخواهد ماند.استاندار هرمزگان اظهارداشت: دشمن عاشق ملت های مسلمان نیست و بارها و بارها شاهد بودیم که ترامپ دیوانه ایران را مورد تمسخر و تحقیر کرده و بی ارزش می داند.همتی اضافه کرد: دشمن باید بازاری برای فروش سلاح های نظامی خود پیدا کند که برای رسیدن به این هدف، ملت های اسلامی را مقابل هم قرار می دهد تا بتواند میلیاردها دلار سلاح های خود را به آن ها بفروشد و ثروت آن ها را در اختیار بگیرند.وی گفت: دشمن همچنین بدنبال این است که در کشورهای اسلامی و منطقه جنگ و خونریزی راه بیاندازد و به منافع خود دست یابد که باید هوشیار باشیم.**چشم همه ملت های جهان و اسلام به ایران دوخته شده استاستاندار هرمزگان تصریح کرد: جمهوری اسلامی ایران امروز محور مقاومت همه ملت های مسلمان و امید آن هاست و چشم همه ملت های جهان و اسلام به ایران دوخته شده است.همتی ادامه داد: کشورهای بیگانه و زبون روزی رژیم بعث عراق را علیه ملت ایران بسیج کردند تا کشور ما را از بین ببرند اما به برکت انقلاب، امام راحل، رهبر فرزانه انقلاب و شهیدان و همچین ملت غیور ایران  به نتیجه ای نرسیدند و در تاریخ جز ننگ از آن ها باقی نماند.وی گفت: در قیام عاشورا شاهد بودیم که امام حسین (ع) و یارانش پیروز جنگ شدند و تا تاریخ زنده است همه انسان های آزاده آن را تحسین می کنند.استاندار هرمزگان یاد آورشد: امروز نیز شاهد هستیم که در صحنه سازمان ملل عظمت ایران به نمایش گذاشته شد و کار ترامپ و نوچه هایش آنقدر شرم آور بود که حتی کشورهای اروپایی نیز حاضر به همکاری با آن ها نشدند.وی اذعان داشت: آمریکا هیچ منطقی در مقابل عهد و پیمان خود ندارد بلکه با قلدری می خواهد بر جهان حاکم باشد اما باید بداند یک امام (ره) و رهبری و جوانانی انقلابی داریم که اجازه نخواهند داد برای ملت ایران تصمیم بگیرند.همتی اضافه کرد: ملت ایران همچون دوره های قبل این شرایط حساس اقتصادی را پشت سرخواهند گذاشت و بار دیگر دشمن را در تاریخ شکست خواهند داد و دشمن بداند اگر دست به هر گونه تجاوزی بزند حامیان ایران، منافع او را به خطر می اندازد.7195/ 6048            "}