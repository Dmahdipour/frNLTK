{"onTitr":"","titr":" انفجار در ورزشگاه بتی کوت افغانستان 7 زخمی برجای گذاشت","describe":" کابل - ایرنا - سخنگوی استاندار «ننگرهار» افغانستان اعلام کرد که بر اثر انفجار یک بمب جاسازی شده در ورزشگاه کریکت در شهرستان «بتی کوت» این استان 7 تن از نوجوانان حاضر در زمین بازی زخمی شدند.", "text":"به گزارش ایرنا، «عطاالله خوگیانی» روز چهارشنبه به رسانه های محلی افغانستان گفت که این انفجار عصر سه شنبه زمانی رخ داد که این نوجوانان مشغول تمرین بودند.او سن مجروحین این انفجار را بین 12 تا 15 سال اعلام کرد و افزود فرد یا گروهی تاکنون مسئولیت این جنایت را برعهده نگرفته و وضع جسمانی دو تن از این مجروحین نیز وخیم گزارش شده است .انفجار دیروز این ورزشگاه کمی بعد از حمله انتحاری به  یک ستاد انتخاباتی در شهرستان کامه استان ننگرهار رخ داد که در آن انفجار تعداد نهایی کشته ها 14 تن و زخمی ها بیش از 40 تن گزارش شد و مسئولیت آن را نیز داعش برعهده  گرفته است.دفتر مطبوعاتی پلیس استان «فراه» در غرب افغانستان نیز امروز گزارش داد که در عملیات های این نیرو علیه طالبان ملا «لونگ» فرمانده سرشناس این گروه با 17 تن از افرادش کشته و 9 تن دیگر زخمی شدند.عملیات روز گذشته در منطقه «برنک توت» در نزدیکی شهر فراه مرکز این استان انجام شد و در آن سه خودرو نیز بدست نیروهای پلیس افتاد.اداره امنیت ملی افغانستان در اطلاعیه ای از بازداشت سه تن از اعضای شبکه حقانی در استان پکتیا خبر داد و تصریح کرد که این افراد در حال سازماندهی برای حملات تروریستی بودند.در این اطلاعیه آمده است این افراد از منطقه «خواجه خیل» در شهر «شرنه» مرکز این استان بازداشت شده اند.استان های ننگرهار و پکتیا در جنوب افغانستان واقع هستند و هر دو مرز مشترک با کشور پاکستان دارند. آساق*291*1104**1337            "}