{"onTitr":" نیویورک تایمز:    ","titr":" سرنوشت مبهم خاشقچی مخالفان رژیم آل سعود را برآشفته است","describe":" تهران – ایرنا – تارنمای روزنامه «نیویورک تایمز» نوشت که سرنوشت مبهم جمال خاشقچی روزنامه نگار منتقد سعودی ؛ مخالفان این کشور را برآشفته و نگران کرده است .", "text":"به گزارش روز سه شنبه ایرنا، این روزنامه نوشت: زمانی که جمال خاشقچی یک منتقد برجسته حکومت سعودی هفته گذشته پس از ورود به کنسولگری عربستان در استانبول ناپدید شد، به شدت مخالفان خارج از کشور را غافلگیر کرد. به نوشته نیویورک تایمز ؛ حتی برای کشوری که مدت ها از وحشت و فریب برای کنترل مخالفت ها استفاده کرده، دورنمایی که حکومت یک نویسنده مشهور مخالف را در کشور خارجی به قتل رسانده ؛ شروع یک تنش را نشان داد.این روزنامه آمریکایی افزود : مخالفان سعودی خارج از کشور کوچکترین شکی ندارند که دولت آنها به علت نفوذ خاشقچی، وی را هدف قرار داده است. یک فرد مقیم آمریکا که اغلب در تلویزیون حاضر می شد و برای روزنامه واشنگتن پست ستون نویسی می کرد.غانم الدوساری از دیگر فعالان رسانه ای که فالوورهای ( دنبال کننده ) بسیاری در شبکه های اجتماعی دارد، گفت: این یک پیام بسیار آشکار است، که دستان ما می تواند هر جایی که باشید، به شما برسد. نیویورک تایمز نوشت: مرگ خاشقچی می تواند روابط عربستان با دولت ترامپ را تضعیف کند که یک رابطه نزدیک با رهبری سعودی برقرار کرده است.این روزنامه می نویسد: ' برخی دیگر از مخالفان با فریب به خانه بازگردانده شده تا در صورت عدم سکوت دستگیر شوند. برخی دیگر بستگانشان در داخل دستگیر یا ممنوع الخروج شده اند. بسیاری گفته اند از عربستانی های دیگر در خارج از کشور بخاطر ترس از جاسوسی دوری می کنند و از ترس دستگیری و انتقال به عربستان ؛ به دیگر کشورهای عربی هم سفر نمی کنند.عمر عبدالعزیز مخالف حکومت عربستان در کانادا اظهار داشت: آنها اهمیت نمی دهند که شما معروف باشید و دنبال کننده های زیادی داشته باشید یا خیر.'اگر حتی ذره ای از از آنها انتقاد کنیم، به دنبال ما می آیند.'.اروپام**3234** 1546            "}