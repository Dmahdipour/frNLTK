{"onTitr":"","titr":" اراضی پلاک 2830 زاهدان با 50 درصد تخفیف واگذار می شود","describe":" زاهدان - ایرنا - معاون شهرسازی شهرداری زاهدان مرکز سیستان و بلوچستان گفت: طرح تفصیلی پلاک 2830 در شمال این شهر آماده شده و شهرداری آمادگی لازم برای واگذاری این اراضی با تخفیف 50 درصد به متقاضیان را دارد.", "text":"عبدالغفور براهویی روز پنجشنبه در گفت و گو با خبرنگار ایرنا اظهار داشت: یکی از معضلاتی که بیش از 70 سال شهر زاهدان با آن درگیر بود ساخت و ساز غیرقانونی در پلاک 2830 واقع در شمال میدان کشاورز است.وی با بیان اینکه مالکیت این اراضی با شهرداری زاهدان است، افزود: اکنون طرح تفصیلی این محدوده مشخص شده و شهرداری آمادگی لازم برای واگذاری آن را دارد.معاون شهرسازی شهرداری زاهدان ادامه داد: عرصه این اراضی که متعلق به شهرداری است با تخفیف 50 درصدی به ساکنان فعلی این پلاک واگذار می شود تا بتوانند برای منازل خود سند دریافت کنند.وی تصریح کرد: هر یک از متقاضیان پس از خرید عرصه باید عوارض و جریمه های مربوط به عیان این اراضی را نیز پرداخت کنند که تخفیف های ویژه ای نیز در این بخش در نظر گرفته شده است.براهویی اظهار داشت: واگذاری زمین به متقاضیان فقط در مناطقی که کاربری آنها طبق طرح تفصیلی مسکونی تعریف شده است انجام می شود و در صورتی که منزل مسکونی در کاربری های دیگر مانند فضای سبز، آموزشی و غیره وجود داشته باشد باید به محلی دیگر منتقل شود.به گزارش ایرنا  پلاک 2830 شامل 215 هکتار از اراضی حاشیه شهر زاهدان است که در شمال میدان کشاورز و در محدوده مسیل رود شیر آباد واقع شده است.9908**3213            "}