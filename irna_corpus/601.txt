{"onTitr":"","titr":" بارش همراه با رعد و برق در قزوین ادامه دارد","describe":" قزوین - ایرنا - کارشناس اداره کل هواشناسی قزوین گفت: بارش های رگباری همراه با رعد و برق که از روز گذشته در سطح استان آغاز شده همچنان تا دوشنبه هفته آینده ادامه خواهد داشت.", "text":"مهدی آخوندی روز جمعه در گفت و گو با خبرنگار ایرنا افزود: با توجه به آخرین تصاویر ماهواره ای و نقشه های پیش یابی، از بعدازظهر امروز و با ورود زبانه های پرفشار به منطقه شاهد وزش بادهای شمالی همراه با کاهش میزان دمای هوا، افزایش ابر و رگبار خواهیم بود.وی ادامه داد: از بعدازظهر امروز همچنین با میزان افزایش ابر در سطح استان در برخی مناطق بارش های رگباری همراه با رعد و برق نیز پیش بینی می شود.آخوندی اضافه کرد: بیشترین میزان بارندگی های شب گذشته در استان مربوط به شهرستان های آبیک با 6.4، تاکستان 3.6 و قزوین 3.3 میلی متر بوده است.وی ادامه داد: طی شبانه روز گذشته آوج با 10 و آبیک با 28 درجه سانتیگراد بالای صفر به ترتیب خنک ترین و گرمترین مناطق این استان بودند.این کارشناس هواشناسی اظهار داشت: طی همین مدت دمای شهر قزوین 11 تا 28 درجه سانتیگراد بالای صفر در نوسان بوده است.بارش همراه با رعد و برق شب گذشته در قزوین باعث آب گرفتگی در برخی معابر و نفوذ آب به منازل مسکونی برخی نقاط مانند خیابان تالار شد که تلاش کارکنان سازمان مدیریت پسماند شهرداری و آتش نشانی برای رفع و هدایت آب به چاه ها را به همراه داشت.وضعیت جوی استان قزوین را 10 ایستگاه سینوپتیک اصلی و تکمیلی،پنج ایستگاه اقلیم شناسی،33 ایستگاه باران سنجی مکانیکی،9 ایستگاه باران سنجی اتوماتیک هشدار سیل و سه ایستگاه خودکار جاده ای ثبت و گزارش می کنند.8054            "}