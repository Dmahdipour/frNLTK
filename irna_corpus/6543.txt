{"onTitr":"","titr":" ماشین سازی برابر پارس جنوبی جم شایسته پیروزی بود","describe":" بوشهر-ایرنا- سرمربی تیم فوتبال ماشین‌سازی تبریز گفت: بدون اغراق تیم ماشین سازی تبریز در برابر پارس جنوبی جم مستحق کسب پیروزی و صعود به مرحله یک چهارم نهایی جام حذفی بود.", "text":"به گزارش ایرنا، رضا مهاجری شنبه شب پس از پیروزی 2 بر یک تیمش مقابل پارس جنوبی جم درجمع خبرنگاران افزود: امشب بازی و سنگین و زیبایی از سوی تیم ها شاهد بودیم و این روند بازی را به هر 2 تیم تبریک می گویم. وی بیان کرد: ما برای این بازی خیلی زحمت کشیده بودیم و با وجود کمبود شدید بازیکن لطف خدا شامل تیم ماشین سازی شد و این بازی مهم را با برد پشت سرگذاشتیم. مهاجری درارتباط با شادی بعد گل تیمش نیز اظهارداشت: من فکر نمی‌کنم شادی با حرفه‌ای بودن مغایرت داشته باشد ولی با این حال چنانچه از خوشحالی من مشکلی ایجاد شده عذرخواهی می‌کنم. وی ادامه داد: ماشین سازی به این برد نیاز مبرم داشت که با تلاش و زحمت فراوان این مهم در برابر تیم شایسته پارس جنوبی رقم خورد. سرمربی تیم ماشین سازی تبریز گفت: کمبود بازیکن این تیم تا جایی بود که بازیکن بینی شکسته نیز در ترکیب تیم قرار گرفت. وی در ارتباط با وقت‌کشی بازیکنانش در این دیدار نیز اظهارداشت: من مخالف این قضیه هستم و زمانی که بازیکن تیمم مصدوم شده بود نیز دستور به ادامه بازی دادم. مهاجری ادامه داد: با تمام احترامی که برای فیروز کریمی سرمربی سابق ماشین سازی قائلم عقیده دارم این تیم عجولانه بسته شده و بازیکنان‌ آن کامل نیستند. وی در ارتباط با هواداران پارس جنوبی نیز گفت: فرهنگ تماشاگران جمی قابل تقدیر و ستایش است و امیدوارم که از این تیم حمایت کنند تا به سرنوشت سایر تیم‌ها ناکام لیگ دچار نشود. 7212/6045            "}