{"onTitr":" سرمربی خونه به خونه مازندران:    ","titr":" از نظر بازیکن دست من خالی هست","describe":" ساری- ایرنا- سرمربی جدید خونه به خونه مازندران که درنخستین حضورش موفق به کسب اولین پیروزی این فصل رقابتهای لیگ دسته یک فوتبال باشگاه های کشور گفت: همچنان دستم از وجود بازیکنان توانمند و مستعد خالی هست.", "text":"علی نظرمحمدی چهارشنبه شب پس از پیروزی 3بر2 تیمش خونه به خونه مازندران برابر بادران تهران درگفت وگو با خبرنگار ایرنا افزود: از بابت پیروزی که در اولین حضورم به عنوان مسئول فنی تیم کسب کردیم، خیلی خوشحالم که شرمنده هواداران خوب مازندرانی به خصوص بابلی ها نشدم.وی ادامه داد: من زمان زیادی را برای کار فنی با بازیکنان تیم نداشتم، اما سعی کردم در دوره های تئوری با بازیکنان کار کنم.سرمربی تیم خونه به خونه مازندران با بیان اینکه بازیکنان این تیم به لحاظ بدنی خیلی عقب هستند، گفت: متاسفانه به علت حواشی زیاد اطراف تیم، تمرینات هم دیر شروع شد و تمرینات خوب بدن سازی هم بازیکنان این تیم نداشتند.نظرمحمدی افزود: موضوع مهم تر دیگر اینکه متاسفانه اکنون از نظر بازیکن و مهره های تاثیرگذار درتیم، دست من خالی خالی هست، اما با این وجود انتظار و خواهش من این هست که هم هواداران و هم مدیران باشگاه باید کاملا صبور باشند.وی اظهار کرد که ما به تدریج می توانیم درکنار هم نتایج خوبی را بگیریم به شرطی که بازیکنان، هواداران و مدیریت باشگاه کاملا در خدمت و مکمل هم باشند.** داوران لج بازی نکنندسرمربی تیم بادران تهران هم پس از شکست تیمش گفت که آقایان داورها و رییس کمیته داوران، اگر لج ولج بازی هست، به ما اعلام کنند که خیلی راحت ما بازی نکنیم.مهدی پاشازاده افزود: اینکه با لج بازی های داوران نتیجه بازی ها از قبل پیش بینی شده و مشخص باشد، بازی نکنیم بهتر است.وی ادامه داد: با شرایطی که ما امروز در فوتبال مان داریم نمی شود به این اسم فوتبال گذاشت.تیم خونه به خونه مازندران درچارچوب هفته هفتم رقابتهای لیگ دسته یک فوتبال باشگاه های کشور عصرچهارشنبه در ورزشگاه سیمرغ میزبان تیم مدعی بادران تهران بود و در نهایت دریک بازی پرگل با نتیجه 3 بر 2 میهمان مدعی خود را با شکست بدرقه کرد.این نخستین پیروزی این فصل تیم خونه به خونه مازندران بود تنها نماینده استان در رقابتهای لیگ دسته یک با 4 امتیازی شدن از رده شانزدهم جدول به رده چهاردهم صعود کند.ک/7327/1899            "}