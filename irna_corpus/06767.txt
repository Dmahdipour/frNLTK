{"onTitr":"","titr":" دستور تخریب یک طرح عمرانی در گناوه صادر شد","describe":" گناوه-ایرنا- معاون امورعمرانی فرمانداری گناوه گفت: در بازدید شورای فنی از سه طرح عمرانی در این شهر دستور تخریب و بهسازی یک طرح به پیمانکار آن صادر شد.", "text":"حسام منصوری مطلق روز شنبه در حاشیه بازدید این طرح ها در گفت وگو با خبرگزاری جمهوری اسلامی افزود: این طرح در دست اجرا،  مربوط به احداث کانیو و زیرسازی فرعی 15 خیابان سعدی محله باباعلیشاه است که پس از بازدید با حضور معاون عمرانی شهرداری، گمانه زنی و نمونه برداری انجام و مشخص شد که آیتم های فنی در آن توسط پیمانکار رعایت نشده است.رئیس شورای فنی شهرستان گناوه گفت: پیمانکارانی که در این شهرستان طرح در دست اجرا دارند باید مسایل فنی و مهندسی را رعایت و کارفرمایان بر فعالیت آنان بصورت مستمر نظارت کنند.وی ادامه داد: شورای فنی این شهرستان به منظور نظارت برطرح ها متشکل از مهندسان و کارشناسان مجرب، متعهد و توانمند شهرستان تشکیل و برای مشاوره فنی و کمک در اجرای بهتر پروژه ها و توسعه زیرساخت ها فعالیت می کند.معاون امورعمرانی فرمانداری گناوه گفت: ملاک عمل شورا نظارت بر پروژه های صفر تا 100 درصد زیربنایی و زیرساختی این شهرستان که اعتبار آنها از محل ملی، استانی و شهرستانی تامین شده است.وی اظهارداشت: برای بازدید از هر پروژه ابلاغیه صادر که هر کدام از اعضا برحسب تخصص به تفکیک انجام وظیفه کرده و گزارش های میدانی خود را در شورای فنی مطرح و پس از تبادل نظر و همفکری تصمیم گرفته می شود.شهر گناوه مرکز شهرستان گناوه در شمال استان بوشهر قراردارد.6164/6043            "}