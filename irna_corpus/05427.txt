{"onTitr":" سخنگوی وزارت کشور:    ","titr":" امدادرسانی به 2600 نفر در استان های شمالی صورت گرفت","describe":" تهران - ایرنا - سخنگوی وزارت کشور از دستور وزیر کشور برای انتقال امکانات استان های همجوار به مناطق شمالی کشور خبر داد و گفت: در 2 روز گذشته به 2 هزار و 600 تن امداد رسانی شده است.", "text":"به گزارش ایرنا از دفتر سخنگوی وزارت کشور، سید سلمان سامانی با اشاره به وقوع سیل و آب گرفتگی در برخی از شهرها و روستاهای استان های شمالی کشور در پی بارش باران در روزهای اخیر، اظهار داشت: چهار استان گیلان، مازندران، گلستان و خراسان شمالی و ٣٧ شهرستان تحت تاثیر بارش باران در روزهای اخیر بودند که به دلیل گستردگی حجم بارش‌ها شاهد بروز برخی خسارات در مناطق مختلف بودیم.وی افزود: وزیر کشور بلافاصله دستور بسیج امکانات و تسریع در امدادرسانی به حادثه‌دیدگان را صادر و همچنین از استانداران استان های همجوار خواست تمامی امکانات امدادی و خدماتی خود را به مناطق آسیب‌دیده شمال کشور اعزام کنند.وی تاکید کرد: پیرو این اقدامات و براساس آخرین اطلاعات به دست آمده تعداد 675 نفر در قالب 166 تیم عملیاتی به مناطق آسیب دیده شمال کشور به منظور امدادرسانی اعزام شده اند که در دو روز اخیر به دو هزار و 679 نفر امدادرسانی شده است.سامانی با بیان اینکه ٣١٧ نفر در مکان های مناسب اسکان اضطراری داده شده و 410 واحد منازل مسکونی نیز از آب گرفتگی خارج شده اند، تاکید کرد: امداد رسانی و خدمت رسانی توسط نیروهای امدادی و خدماتی و دستگاه مسئول با قدرت ادامه دارد.سیام**1751**1535            "}