{"onTitr":"","titr":" جشنواره فرهنگی  ورزشی 'کندیمیز' در اردبیل برگزار شد","describe":" اردبیل - ایرنا - جشنواره فرهنگی،  ورزشی 'کندیمیز' با شرکت نمایندگان شهرستان های استان در اردبیل برگزار شد.", "text":"مدیرکل ورزش و جوانان استان اردبیل روز یکشنبه در حاشیه برگزاری این جشنواره در گفت و گو با ایرنا، با بیان اینکه این جشنواره به مناسبت روز روستا برگزار می شود، افزود: نخستین جشنواره فرهنگی  ورزشی ' کندیمیز' در رشته های ورزشی شطرنج ، دارت ، فوتبال دستی ، طناب کشی و هفت سنگ در ورزشگاه 6 هزار نفری رضازاده اردبیل در حال برگزاری است.بهرام آقاخانی با اشاره به اینکه قبل از این مرحله شهرستانی این جشنواره در تمام شهرستان های استان برای عشایر و روستاییان برگزار شد، افزود: در مرحله استانی این جشنواره فرهنگی ورزشی 320 ورزشکار عشایر و روستایی از 10 شهرستان استان شرکت کرده اند.وی افزایش شور و نشاط اجتماعی در بین روستاییان و عشایر و شناسایی استعدادهای ورزشی نهفته در بین نسل جوان روستایی و معرفی آنها در میادین ورزشی را از جمله اهداف برگزاری جشنواره بزرگ فرهنگی و ورزشی روز روستا 'کندیمیز' ذکر کرد.وی اظهار داشت: عشایر سلحشور و روستاییان و بی ادعا تولید کننده واقعی هستند و همیشه و در همه حال در تمام صحنه های انقلاب حضور فعال دارند.آقاخانی با بیان اینکه همه باید قدران زحمات عشایر و روستاییان باشیم، گفت: برگزاری چنین جشنواره هایی بهانه ای است تا از این قشر صادق ، تولید کننده ، زحمتکش و نقش آفرین تقدیر شود. مدیرکل ورزش و جوانان استان اردبیل افزود: چنین جشنواره هایی برای سایر صنوف و اقشار جامعه در مناسبت های مختلف در طول سال برگزار خواهد شد.6130/6018            "}