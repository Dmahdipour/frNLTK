{"onTitr":"","titr":" نیروی انتظامی با تمام وجود، پشتیبان آمران به معروف است","describe":" اصفهان - ایرنا - فرمانده نیروی انتظامی استان اصفهان گفت: نیروی انتظامی با همه وجود و با افتخار تمام در عرصه امر به معروف و نهی از منکر فعالیت می کند و از آمران به معروف و ناهیان از منکر پشتیبانی می کند.", "text":"به گزارش ایرنا، سردار &#39;مهدی معصوم بیگی&#39; روز دوشنبه در همایش طلایه داران امر به معروف و نهی از منکر استان اصفهان افزود: نیروی انتظامی فعالیت در زمینه امر به معروف و نهی از منکر را نه تنها به سبب ماموریت ذاتی خود، بلکه بدلیل اعتقاد و نگاه دینی و ارزشی و تاثیر آن بر سلامت و امنیت جامعه انجام می دهد.وی افزود: در حوزه امر به معروف و نهی از منکر باید کارهای زیادی انجام دهیم و هماهنگ و هم افزا باشیم.فرمانده نیروی انتظامی اصفهان بااشاره به اینکه فلسفه محوری قیام اباعبدالله الحسین (ع) امر به معروف و نهی از منکر است، گفت: جایگاه امر به معروف و نهی از منکر در جامعه اسلامی رفیع، بی بدیل و ممتاز است.وی افزود: امنیت جامعه بدون امر به معروف و نهی از منکر محقق نمی شود و بدون تردید، امنیت پایدار در گرو اجرای این فریضه الهی در جامعه اسلامی است. معصوم بیگی با اشاره به اینکه هیچ فریضه ای را نمی توان جایگزین امر به معروف و نهی از منکر در جامعه کرد، اظهار داشت: امر به معروف و نهی از منکر اکسیر سلامت جامعه محسوب می شود.وی با بیان اینکه جامعه اسلامی از اجرای فریضه الهی امر به معروف و نهی از منکر استقبال می کند، گفت: امروز هیچ ضرورتی به اندازه ضرورت احیای امر به معروف و نهی از منکر وجود ندارد.فرمانده نیروی انتظامی استان اصفهان با اشاره به این که بخشی از کم کاری ما در این زمینه ناشی از غفلت است، تصریح کرد: برگزاری اینگونه همایش ها از بروز تغافل مردم و مسوولان نسبت به امر به معروف و نهی از منکر در جامعه جلوگیری می کند.   آیت الله سید یوسف طباطبایی نژاد نماینده ولی فقیه در استان و امام جمعه اصفهان نیز در این نشست بر ضرورت ترویج پیام امر به معروف و نهی از منکر بعنوان مهمترین پیام نهضت عاشورا در بین نسل های مختلف جامعه تاکید کرد.     به گزارش ایرنا، همایش طلایه داران با موضوع نقش امر به معروف و نهی از منکر در آرامش و امنیت جامعه با حضور طلایه داران امر به معروف و نهی از منکر استان اصفهان برگزار شد.در این همایش که با شعار 'همه مسئولیم' در تالار اجتماعات اداره کل راه و شهرسازی اصفهان برگزار شد، از فعالان امر به معروف و نهی از منکر استان تجلیل بعمل آمد.7150 /6027            "}