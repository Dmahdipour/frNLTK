{"onTitr":" بازی های پاراآسیایی 2018؛    ","titr":" دونده دوی استقامت: تلاشم کسب 2 مدال در جاکارتا است","describe":" جاکارتا- ایرنا- دونده نابینای دوی استقامت ایران گفت:برای کسب 2 مدال طلا به جاکارتا آمده ام و تمام تلاشم را برای کسب این مدال ها خواهم کرد.", "text":"به گزارش خبرنگار اعزامی ایرنا به جاکارتا، حمید اسلامی گفت: از نظر بدنی در شرایط بسیار بهتری نسبت به بازی های آسیایی اینچئون هستم و همین شرایط خوب مرا به کسب مدال های بیشتر امیدوارتر می کند.این دونده با اشاره به اینکه در روزهای آینده در مواد یکهزار و 500 متر و پنج هزار متر به مصاف حریفانش می رود، افزود: چهار سال پیش در دومین دوره این بازی های به میزبانی اینچئون توانستم 2 مدال نقره بدست آورم اما با شرایط بهتری که در این دوره دارم به کسب 2 مدال طلایی این 2ماده امیدوارم.وی با بیان اینکه جدی ترین رقبایش سه نماینده از ژاپن هستند، افزود: یکی از آنها دارنده مدال برنز پارالمپیک است و همچنین حریفی از چین که قهرمان پارالمپیک است.اسلامی با اشاره به رکورد های فعلی خود در مقایسه با سایر رقبا گفت: در دوی یکهزار و 500  متر رکورد من از نفر دوم آسیا حدود 5 ثانیه بیشتر است اما در دوی پنج هزار متر با رقیب ژاپنی هر 2 رکورد 15 دقیقه و 55 ثانیه داریم و رقابت در این ماده بسیار نفسگیر و سخت است.وی اضافه کرد: اما در یکهزار و 500 متر شانس من بیش از تمامی رقبایم است.اسلامی در پایان اظهار داشت: حدود یک سال است که از خانواده ام دور بوده ام و زیر نظر سجاد مرادی به سختی تمرین کرده و امیدوارم با نتیجه خوب مزد تلاش های خودم و مربی ام را بگیرم.رقابت ماده یکهزار و 500 متر روز پنجشنبه (19 مهر ماه ) و ماده پنج هزار متر روز جمعه (20 مهرماه) برگزار می شود.سومین دوره بازی های آسیایی 2018 جاکارتا از 14 مهرماه آغاز شده است و 21 مهرماه با معرفی برترین ها به کار خود پایان خواهد داد. ایران در این رقابت ها با 209 ورزشکار زن و مرد شرکت کرده و تاکنون 46 مدال شامل 16 طلا، 13 نقره و 17 برنز کسب کرده است.ورزشی**1828 **2052**9129            "}