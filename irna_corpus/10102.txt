{"onTitr":"","titr":" 92 کودک خیابانی در خوی جمع آوری شدند","describe":" ارومیه- ایرنا- رییس اداره بهزیستی خوی گفت: با اجرای طرح جمع آوری و ساماندهی کودکان خیابانی توسط اورژانس اجتماعی بهزیستی اسن شهرستان، تعداد 92 کودک جمع آوری شدند.", "text":"سجاد منصوری روز چهارشنبه در گفت و گو با خبرنگار ایرنا افزود: پنج کودک مهاجر از این تعداد به محل زندگی خود و پنج کودک بی سرپرست و بدسرپرست دیگر نیز به مراکز بهزیستی تحویل داده شدند. رییس اداره بهزیستی خوی اضافه کرد: 82 کودک نیز با دست به کار شدن کارشناسان اورژانس اجتماعی به خانواده های خود تحویل داده شدند.وی به حمایت های مالی از خانواده های دارای کودکان کار و خیابانی هم اشاره کرد و گفت: به جهت اینکه بسیاری از این کودکان برای تامین معاش خانواده وارد این عرصه می شوند، مبالغی جهت توانمندسازی خانواده ها توسط بهزیستی پرداخت می شود.وی افزود: این خانواده ها نیز از حمایت های مالی به مبلغ یک میلیارد و 200 میلیون ریال در جهت توانمندسازی کودکان و خانواده  بهره مند شدند.به گزارش ایرنا آمار دقیقی از کودکان کار در آذربایجان غربی وجود ندارد ولی بهزیستی در حد توان این کودکان را تحت حمایت قرار می دهد.3072/7132            "}