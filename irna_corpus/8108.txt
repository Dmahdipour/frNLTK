{"onTitr":"","titr":" ورزشکاران پیوند اعضا نیازمند حمایت خیران هستند","describe":" همدان- ایرنا- دبیر فدراسیون بیماران خاص و پیوند اعضا گفت: ورزشکاران این قشر از جامعه نیازمند حمایت همه جانبه خیرین ورزش دوست و سایر نهادها هستند.", "text":"مهین فرهادی زاد روز جمعه در گفت و گوی اختصاصی با خبرنگار ایرنا اظهار داشت: 6 گروه شامل بیماران خاص به همراه تالاسمی ها، هموفیلی ها، همودیالیزی ها، دیابتی های نوع یک و 2 و از سال گذشته نیز بیماری ام اس زیر پوشش این فدراسیون فعالیت ورزشی دارند که شمار آنها نزدیک به هشت هزار ورزشکار است.وی اضافه کرد: هم اینک در زیرساخت ها کمبود اساسی وجود دارد و در هیات های استانی با ایجاد فضایی مناسب از امکانات و تجهیزات لازم برخوردار باشند.وی با تاکید بر اینکه دستگاه ورزش استان ها تحقق این خواسته را در اولویت اجرایی خود قرار دهند گفت: هم اکنون هیات های استانی بیماران خاص و پیوند اعضا به دلیل شرایط ورزشکاران زیر پوشش بدون درآمد هستند و فقط هزینه می کنند و نیاز به حمایت دارند.فرهادی زاد بیان کرد: مسئولیت ما حفظ سلامت این قشر از ورزشکاران و ایجاد فضایی برای فعالیت تمرینی و مسابقه ای آنها است و از آنجا که توان پرداخت هزینه های ورزشی را ندارند، نیاز به حمایت خیرین و سایر نهادها است. ** برای مسابقات جهانی پیوند اعضا آماده می شویمدبیر فدراسیون بیماران خاص و پیوند اعضای کشور در ادامه با اشاره به رقابت های جهانی ورزشکاران پیوند اعضا گفت: این مسابقات تیرماه سال آینده به میزبانی نیوکاسل انگلیس برگزار می شود و اکنون در حال آماده شدن ورزشکاران در این رقابت ها هستیم.فرهادی زاد افزود: ورزش پیوند اعضا دارای فدراسیون جهانی است و هر دو سال یکبار مسابقات آن برگزار می شود و سال 2019 در 14 رشته اجرا خواهد شد.وی اضافه کرد: هم اکنون اردوهای تمرینی در رشته های مختلف را تدارک و در حال اجرا داریم و امسال چهار اردوی آماده سازی را برگزار می کنیم.دبیر فدراسیون بیماران خاص و پیوند اعضای کشور خاطرنشان کرد: 200 ورزشکار در 14 رشته ورزشی برای حضور در اردوهای تدارکاتی و انتخابی حضور دارند و در نهایت ورزشکاران برتر برای مسابقات جهانی انتخاب می شوند.وی یادآور شد: در سال آینده نیز چهار دوره اردوی انتخابی قبل از اعزام به مسابقات جهانی نیوکاسل انگلیس تشکیل خواهد شد.وی افزود: امسال در بخش پیوند اعضا ، رشته های تنیس هاکی، قایقرانی و فوتبال را راه اندازی کرده ایم و درصدد هستیم تیروکمان را نیز فعال کنیم.** نگاه مثبت وزارت ورزش به بیماران خاصدبیر فدراسیون بیماران خاص و پیوند اعضای کشور با تاکید بر نگاه مثبت وزارت ورزش به این فدراسیون گفت: وزارت ورزش نگاه مثبت و حمایتی از فدراسیون بیماران خاص و پیوند اعضا دارد و در دو تا سه سال گذشته نیز شاهد رشد خوب بودجه ای بوده ایم.وی افزود: با این حال این حمایت وزارت ورزش هم برای تامین نیازهای مالی فدراسیون کافی نیست و از حامیان، خیرین و اسپانسرها درخواست حمایت داریم چرا که در طول سال مسابقات و جشنواره های متعدد را برگزار می کنیم.وی با اشاره به اینکه حدود هشت هزار ورزشکار زیر پوشش فدراسیون بیماران خاص و پیوند اعضای کشور فعالیت دارند، گفت: هم اینک با ایجاد بانک اطلاعاتی در سایت فدراسیون در حال ثبت نام از ورزشکاران هستیم تا به طور دقیق تعداد آنها را در اختیار قرار دهیم.مهین فرهادی زاد دبیر فدراسیون بیماران خاص و پیوند اعضا کشور برای برگزاری مجمع انتخاباتی هیات بیماران خاص همدان به این شهر سفر کرده بود. 7520/2087            "}