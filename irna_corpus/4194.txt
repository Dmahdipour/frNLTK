{"onTitr":" نشریه فرانسوی:    ","titr":" مرگ 'خاشقچی' موجب تنش در روابط آنکارا و ریاض می‌شود","describe":" تهران  - ایرنا - نشریه فرانسوی 'کوریه اینترنشنال' روز دوشنبه در گزارشی درباره مرگ 'جمال خاشقچی' روزنامه نگار منتقد سیاست های عربستان، پیش بینی کرد که این موضوع بی شک موجب تنش دیپلماتیک میان ریاض و آنکارا خواهد شد.", "text":"در این گزارش آمده است: مدتی است که انتشار خبر مرگ 'جمال خاشقچی' روزنامه‌نگار منتقد عربستان در ترکیه، جنجال رسانه ای بسیار بزرگی به راه انداخته است. مقام‌های ترکیه‌ای معتقدند که خاشقچی پس از ورود به کنسولگری عربستان در استانبول مفقود شده و هرگز از آنجا بیرون نیامده است، سعودی‌ها مدعی‌اند که از سرنوشت او اطلاعی ندارند.بسیاری از کارشناسان و ناظران بین المللی معتقدند که این موضوع بی شک می‌تواند به بروز تنش در روابط ریاض و آنکارا منجر شود و تلاش‌های صورت گرفته برای ترسیم چهره‌ای اصلاح‌گر از «محمد بن سلمان» ولیعهده عربستان سعودی را برای همیشه نابود کند.'کریستین اولریکسن' استاد دانشگاه رایس آمریکا معتقد است که این موضوع ضربه‌ای شدید به حامیان عربستان سعودی در غرب است که تلاش می کنند تا از این کشور، چهره ای اصلاح شده و در مسیر تغییرات اساسی به نمایش بگذارند.اولریکسن معتقد است که تایید قتل خاشقچی می‌تواند روابط ترکیه و عربستان را که همین حالا هم با تنش همراه است، بیش از پیش به سمت وخامت سوق دهد. در ادامه این مطلب آمده است: از سویی دیگر، قتل مرموز خاشقچی جدیدترین چالش در روابط آمریکا و عربستان محسوب می شود. دولت ترامپ صرفا درباره سرنوشت این روزنامه نگار ابراز نگرانی کرده است و عربستان هر گونه آگاهی از وضعیت او را بشدت رد کرده است.  تایید این که عربستان مسئول ناپدیدشدن و قتل خاشقچی بوده است می تواند تلاش ها را برای حفظ ائتلاف دو کشور پیچیده کند به ویژه اگر کنگره تصمیم بگیرد عربستان را مجازات کند وافکار عمومی آمریکا خواستار پاسخگویی باشند.خاشقچی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته بود و در روزهای اخیر قصد ازدواج با یک زن تبعه ترکیه را داشت و برای طی کردن مراحل ثبت ازدواج خود مجبور به مراجعه به کنسولگری عربستان در استانبول شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرد.مقام های ترکیه تاکنون واکنش نرم و محتاطانه ای در برابر ناپدید شدن و مرگ خاشقچی از خود نشان داده اند ولی با مشخص شدن ابعاد مخفی این رویداد، پیش بینی می شود که واکنش مسوولان ترکیه تندتر شود.اروپام**9041**1908            "}