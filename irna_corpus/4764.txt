{"onTitr":"","titr":" واکسن آنفلوانزا به میزان کافی در  چهارمحال وبختیاری تامین شد","describe":" شهرکرد- ایرنا- رئیس مرکز بهداشت چهارمحال وبختیاری با اشاره به تامین 4 هزار واکسن آنفلوانزا در داروخانه های استان، به گروههای حساس توصیه کرد؛ نسبت به تزریق این واکسن اهتمام ورزند.", "text":"به گزارش ایرنا، سید راشد جزایری روز دوشنبه در کمیته دانشگاهی آنفلوانزا افزود: تدابیر و تمهیدات لازم برای مقابله و مهار آنفلوانزا در استان اندیشیده شده و مشکلی در این خصوص وجود ندارد.وی ادامه داد: برای مقابله با آنفلوانزای انسانی، آموزش های لازم در خصوص نحوه مقابله، علائم بیماری و راه های پیشگیری ارائه شده است.جزایری یکی از راه های پیشگیری از بیماری آنفلوانزا را تزریق بموقع واکسن اعلام کرد و گفت: پرستاران، فعالان حوزه دامپزشکی و محیط زیست، سالمندان، بیماران قلبی و تنفسی و مادران باردار در اولویت برای تزریق واکسن هستند.رئیس مرکز بهداشت چهارمحال و بختیاری با اشاره به پذیرش 4 هزار و 300 بیمار مشکوک به آنفلوانزا در بیمارستانهای استان طی سال گذشته گفت: آزمایش 197 نفر از این افراد مثبت گزارش شد که با انجام اقدامات درمانی لازم این بیماری در استان کنترل و مهار شد.براساس اعلام کارشناسان مرکز بهداشت استان، سال گذشته 9 بیمار قلبی، کلیوی و ریوی بر اثر ابتلا به بیماری آنفلوانزا جان خود را از دست دادند.  معاون سلامت اداره کل دامپزشکی چهارمحال و بختیاری نیز در این نشست با اشاره به شیوع آنفلوانزای فوق حاد پرندگان در استانهای همجوار نسبت به شیوع این بیماری در استان هشدار داد و اظهار داشت: تاکنون موردی از این بیماری در استان گزارش نشده است.سیدعباس فاتحی تصریح کرد: شیوع آنفلوانزای فوق حاد پرندگان استان در سال 95به معدوم سازی ده ها هزار پرنده صنعتی و بومی منجر شد.وی ادامه داد: این بیماری سال گذشته در یک کانون محل زیست پرندگان زینتی مشاهده شد.معاون سلامت اداره کل دامپزشکی چهارمحال و بختیاری با اشاره به اقدامات لازم برای مقابله با آنفلوانزای فوق حاد پرندگان در استان خاطرنشان کرد: موارد مشکوک در روستاها پس از بررسی و انجام آزمایش مشخص شد که این بیماری آنفلوانزای نیوکاسل بوده است.به گزارش ایرنا، آنفلوانزا یک بیماری ویروسی است که بخش های بالایی مجرای تنفسی را درگیر می کند. شیوع این بیماری با شروع فصل سرما از اوایل آبان تا اردیبهشت ماه است.7363/6021            "}