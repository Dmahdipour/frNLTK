{"onTitr":"","titr":" آتش نشانان میاندوآبی 313 حریق را امسال مهار کردند","describe":" مهاباد- ایرنا- مدیرعامل سازمان آتش نشانی و خدمات ایمنی شهرداری میاندوآب گفت: ماموران این سازمان در نیمه نخست سال جاری موفق شدند 313 فقره  آتش سوزی را مهار کنند.", "text":"یادگار لندنیان روز سه شنبه در گفت و گو با خبرنگار ایرنا افزود: ماموران آتش نشانی این شهرستان همچنین در 134 فقره انواع ماموریت های امداد و نجات نیز توانستند به شهروندان امدادرسانی کنند.وی با تاکید بر اهمیت آموزش و فرهنگ سازی در سطح جامعه توسط این سازمان بیان کرد: در 6 ماه نخست امسال به یک هزار و 279 نفر از&#160;کارکنان اداره ها، مدارس و دانش آموزان، آموزش های لازم در خصوص ایمنی و امداد و نجات ارائه شد.مدیرعامل سازمان آتش نشانی و خدمات ایمنی میاندوآب ادامه داد: طی 6 ماه نخست امسال، 629 مورد مزاحمت تلفنی برای سازمان آتش نشانی و خدمات ایمنی شهرداری میاندوآب نیز ایجاد شده است.وی با اشاره به اجرای عملیات احداث ایستگاه شماره 3 آتش نشانی در این شهرستان افزود: احداث این ایستگاه در کوی وکیل کندی میاندوآب هم اکنون از بیش از 20 درصد پیشرفت فیزیکی برخوردار است.شهرستان میاندوآب با بیش از 277 هزار نفر جمعیت در جنوب آذربایجان غربی واقع است.9871/6185/2093            "}