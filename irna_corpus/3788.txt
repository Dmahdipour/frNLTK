{"onTitr":"","titr":" 70 درصد صف های گاز در زاهدان را دلالان تشکیل می دهند","describe":" زاهدان – ایرنا- رئیس انجمن حمایت از حقوق مصرف کنندگان سیستان و بلوچستان گفت: نظارت میدانی و همچنین تعداد کم شکایت های مردمی ثبت شده در سامانه 124 از وضعیت تامین و توزیع گاز مایع در زاهدان نشان می دهد که 60 تا 70 درصد صف های گاز را دلالان تشکیل می دهند.", "text":"محمد قاسمی روز سه شنبه در گفت و گو با خبرنگار ایرنا اظهار داشت: با وجود مشکلاتی که در روزهای اخیر در زمینه تامین و توزیع گاز مایع در شهرستان زاهدان رخ داد تعداد کمی شکایت مردمی در سامانه 124 سازمان صنعت، معدن و تجارت ثبت شده است.وی افزود: این موضوع نشان می دهد که در بیشتر موارد دلالان با تجمع برای دریافت سیلندر گاز صف های طولانی را ایجاد کردند تا این سیلندرها را به صورت آزاد به فروش برسانند. رئیس انجمن حمایت از حقوق مصرف کنندگان سازمان صنعت، معدن و تجارت سیستان و بلوچستان ادامه داد: در مواردی که سیلندر گاز به این افراد نمی رسید از آنجایی که مصرف کننده واقعی نبودند شکایتی هم از آن ها ثبت نشده است.قاسمی با اشاره به شکل گیری بازار آزاد برای گاز مایع تصریح کرد: در روزهای اخیر قیمت یک سیلندر گاز مایع تا سقف 40 هزار تومان نیز افزایش یافت که در نظارت های میدانی انجام شده تا کنون 26 پرونده برای افراد متخلف تشکیل شده است.وی با بیان اینکه نظارت بر تامین و توزیع گاز مایع هم اینک نیز در حال انجام است، گفت: با واحدهای صنفی و افرادی که به صورت غیرقانونی اقدام به فروش سیلندر گاز مایع می کردند نیز برخورد شد.**مبادی تامین گاز استان تغییر کندرئیس انجمن حمایت از حقوق مصرف کنندگان سازمان صنعت، معدن و تجارت سیستان و بلوچستان با بیان میزان سهمیه گاز شرکت های خدمات رسان استان گفت: در 6 ماهه نخست امسال شرکت اتان گاز هزار و 988 تن گاز مایع سهمیه داشته که توانسته بیشتر از سهمیه خود یعنی 2 هزار و 80 تن گاز را جذب کند.قاسمی ادامه داد: شرکت الیاس گاز نیز 14 هزار و 98 تن سهمیه داشته که در 6 ماهه نخست امسال فقط 5 هزار تن گاز را جذب کرده است و 66 درصد از سهمیه خود را نتوانست جذب کند.وی افزود: شرکت پرسی ایران گاز نیز در این مدت 27 هزار و 326 تن گاز مایع سهمیه داشته که با جذب 23 هزار و 83 تن گاز 23 درصد کاهش جذب سهمیه دارد.قاسمی خاطر نشان کرد: با ورود به فصل سرما مصرف گاز معادل 30 درصد سهمیه فعلی بیشتر می شود بنابراین باید سهمیه استان افزایش پیدا کند چرا که سهمیه فعلی جوابگو نیست و اگر شرکت های خدمات رسان نیز جذب سهمیه خود را افزایش ندهند به طور قطع مشکلاتی در این زمینه خواهیم داشت.وی با بیان اینکه سهمیه گاز سیستان و بلوچستان از مبادی بندرعباس و اصفهان تامین می شود، خاطر نشان کرد: از آنجایی که در انتقال گاز از بندرعباس امکان استفاده از شبکه ریلی وجود ندارد پیشنهاد می شود سهمیه گاز این استان به طور کامل از اصفهان دریافت و از طریق شبکه ریلی منتقل شود.رئیس انجمن حمایت از حقوق مصرف کنندگان سازمان صنعت، معدن و تجارت سیستان و بلوچستان ادامه داد: اگر این پیشنهاد با هماهنگی شرکت نفت اجرایی شود در هنگام بروز مشکلاتی مانند اعتصاب کامیون داران، کمبود سوخت خودروهای گازکش، بارش برف و مسدود شدن جاده ها در زمستان گازرسانی به این استان دچار اختلال نمی شود.9908 **6081            "}