{"onTitr":"","titr":" حمله موشکی ایران باعث اقتدار کشور در عرصه بین الملل شد","describe":" شهرکرد- ایرنا- معاون سیاسی، امنیتی و اجتماعی استاندار چهارمحال و بختیاری گفت: حمله موشکی سپاه به مقر تروریست ها در سوریه باعث اقتدار جمهوری اسلامی در عرصه بین الملل شد.", "text":"به گزارش ایرنا، جعفر مردانی روز سه شنبه در آئین معارفه رئیس جهاد دانشگاهی این استان افزود: امنیت، آرامش و اقتدار بین المللی از مهمترین دستاوردهای نظام جمهوری اسلامی است که با خدمت صادقانه در راستای اعتلای این نظام باید بیش از پیش تلاش کرد.وی ادامه داد: حمله موشکی سپاه به مقر تروریست ها نه تنها تحقق وعده مقام معظم رهبری به خانواده های شهدا بود بلکه درس عبرتی برای متجاوزان و مستکبرانی است که در پی ضربه زدن به اسلام و انقلاب هستند.یگان موشکی هوا فضای سپاه پاسداران انقلاب اسلامی روز گذشته مقر سرکردگان جنایت تروریستی اهواز در شرق فرات در سوریه را با چندین فروند موشک بالستیک زمین به زمین مورد هدف قرار داد.مردانی تصریح کرد: ایران اسلامی اگرچه در برهه های زمانی با گردنه ها و پیچ های تاریخی مواجه بوده اما با اتکا به رهبری و حمایت مردمی توانسته به سلامت عبور کند و موجب سرافرازی و سربلندی بیش از پیش کشور شود.معاون سیاسی، امنیتی و اجتماعی استاندار چهارمحال و بختیاری در ادامه فعالیت های علمی را از عوامل قدرت گیری کشور دانست و گفت: نهادهایی از قبیل جهاد دانشگاهی که از رویش های انقلاب اسلامی به شمار می رود در این میان نقش مهمی ایفا کرده اند.مردانی با تاکید بر بهره گیری از ظرفیت های مراکز علمی در تحقق توسعه یافتگی استان، تصریح کرد: استان ظرفیت های بسیاری در حوزه گردشگری، منابع طبیعی و پژوهش های علمی از قبیل سلول های بنیادی دارد که مراکز علمی و آموزشی استان می توانند در این مسیر اقدامات موثری انجام دهند.به گزارش ایرنا، در این آئین از خدمات چهارساله وحید خلیلی اردلی قدردانی و سیروس رضایی بعنوان رئیس جدید جهاددانشگاهی استان معرفی شد.7363/6021            "}