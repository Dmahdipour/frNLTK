{"onTitr":"","titr":" وزیر علوم: تحریم علمی با حقوق بشر در تقابل قرار دارد","describe":" پکن- ایرنا- وزیر علوم، تحقیقات و فناوری جمهوری اسلامی ایران با اشاره به اینکه علم و دانش پدیده ای بین المللی و متعلق به همه مردم جهان است تاکید کرد تحریم و محدودیت های علمی و اقتصادی در تقابل با حقوق بشر و توسعه پایدار قرار دارد و مورد قبول جوامع علمی نیست.", "text":"به گزارش ایرنا، 'منصور غلامی' روز یکشنبه در پانزدهمین اجلاس «علم و فناوری در جامعه» در توکیو بر ضرورت بین المللی سازی آموزش، انجام بدون محدودیت تبادلات علمی دانشگاهی برای توسعه علم و فناوری و تحقق جهش علمی و چرخه مغزها، انتقال بین المللی علوم میان دانشمندان و فناوران و برداشتن مرزها و محدودیت های موجود برای تحقق توسعه پایدار، تاکید کرد. وزیر علوم، تحقیقات و فناوری جمهوری اسلامی ایران همچنین در میزگردی که با حضور 20 تن از وزرای علوم و فناوری کشورهای شرکت کننده در اجلاس به ریاست وزیر علوم و فناوری ژاپن و با سخنرانی 'کوجی امی' رئیس اجلاس برگزار شد گزارشی از روند علم و فناوری و دستاوردهای آن و توسعه دانشگاه ها و مراکز تحقیقاتی در جمهوری  اسلامی ایران ارایه نمود.غلامی همچنین در ادامه نشست های پانزدهمین اجلاس علم و فناوری در شهر کیوتو در ژاپن، در نشست تغییرات آب و هوایی سخنرانی کرد.او در این نشست به برخی مصادیق تغییرات آب و هوایی از جمله غبار ناشی از فعالیت های انسانی و کشاورزی، کاهش و تغییر زمان بارش ها، گرمای هوا و کاهش آب اشاره نمود.وزیر علوم، تحقیقات و فناوری جمهوری اسلامی ایران در ادامه سخنرانی خود راه های مقابله با آنها از جمله همکاری علمی بین المللی در سطح منطقه ای و جهانی، تبادل تجارب در این زمینه، استفاده از راه کارهای دوستدار طبیعت از جمله مالچ پاشی با منشا غیر نفتی را مورد تاکید قرار داد.**آساق**1904**            "}