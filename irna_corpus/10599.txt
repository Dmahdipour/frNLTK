{"onTitr":"","titr":" تعدادی از احزاب الجزایری خواستار انحلال پارلمان این کشور شدند","describe":" الجزیره-ایرنا- تعدادی از احزاب الجزایری در پی تشدید بحران در مجلس نمایندگان این کشور و خودداری رئیس مجلس از استعفا، خواستار انحلال مجلس نمایندگان مردمی شدند.", "text":"به گزارش ایرنا، شمار زیادی از نمایندگان مجلس مردمی الجزایر از هفته گذشته ، «السعید بوحجه » رئیس مجلس را به تک روی در تصمیم گیری ها متهم کرده و با امضای طوماری خواستار استعفای او شدند .حزب جبهه آزادیبخش ملی الجزایر بزرگترین حزب سیاسی در این کشور که 164 کرسی از مجموع 462 کرسی مجلس را در اختیار دارد، اعلام کرده است، تاکنون 320 نماینده با طومار استعفای بوحجه را امضا کرده اند و این در حالی است که او در خصوص صحت این امضاها ابراز تردید کرده و گفته است این امضا ها بدون نام است و او در صورتی حاضر به کناره گیری است که نام نمایندگان مشخص باشد.بر اساس قوانین الجزایر، نمایندگان نمی توانند رای اعتماد خود را از رئیس مجلس پس بگیرند یا او را وادار به استعفا کنند در نتیجه تنها راه برکناری او استعفا یا دستور رئیس جمهوری برای کناره گیری است که خود بوحجه اعلام کرده است تاکنون دستوری از سوی نهاد ریاست جمهوری در این خصوص دریافت نکرده در نتیجه همچنان به کار خود ادامه می دهد.برخی از نمایندگان و احزاب با علم بر اینکه با این روش امکان کنار گذاشتن رئیس مجلس کنونی وجود ندارد، خواستار انحلال پارلمان شده اند.شماری از مهم ترین فراکسیون ها در مجلس نیز اعلام کردند تا زمان استعفای بوحجه از فعالیت خودداری می کنند.«محمد بن حمو » رئیس حزب الکرامه در بیانیه ای از «عبدالعزیز بوتفلیقه » رئیس جمهوری این کشور خواست پارلمان را منحل کند و دستور برگزاری انتخابات را بدهد.«عماره بن یونس » رئیس حزب 'الحرکه الشعبیه الجزائریه' نیز گفت، با توجه به شرایط کنونی مجلس و به حالت تعلیق درآمدن فعالیت های آن و همچنین مخالفت نمایندگان مجلس با کارکردن با بوحجه، تنها راه حل باقیمانده انحلال پارلمان است.مجلس ملی مردمی الجزایر 462 کرسی دارد .آخرین انتخابات مجلس در الجزایر بهار سال گذشته برگزار شد و عمر مجلس کنونی حدود یک سال و نیم است.خاورم **2041**1908            "}