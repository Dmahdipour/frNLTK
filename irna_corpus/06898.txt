{"onTitr":"","titr":" صادرات گوجه فرنگی گلخانه ای منوط به مجوز جهاد کشاورزی است","describe":" تهران- ایرنا- مدیرکل دفتر صادرات گمرک جمهوری اسلامی ایران در بخشنامه ای به گمرک های اجرایی، صادرات گوجه فرنگی گلخانه ای را به تشخیص مدیریت جهاد کشاورزی و سازمان جهادکشاورزی استان ها منوط دانست و دستورالعمل آن را ابلاغ کرد.", "text":"به گزارش خبرنگار اقتصادی ایرنا، «محمد شریعتمداری» وزیر صنعت، معدن و تجارت بیست و هفتم شهریورماه در نامه ای از رییس کل گمرک جمهوری اسلامی ایران خواست برای تنظیم بازار داخلی تا اطلاع بعدی صادرات گوجه فرنگی را از همه مبادی ممنوع کند. البته صادرات گوجه فرنگی گلخانه ای با توجه به اینکه در تهیه رب استفاده نمی شود مجاز اعلام شد. برابر نامه وزیر صنعت، معدن و تجارت صادرات گوجه فرنگی در پنج ماهه نخست امسال نسبت به مدت مشابه پارسال 175 درصد رشد کرد. همچنین اردیبهشت ماه امسال قیمت هر کیلوگرم گوجه فرنگی صنعتی سه هزار ریال بود که در این مدت بیش از پنج برابر افزایش یافت. پس از آن «علی اکبر مهرفرد» معاون وزیر صنعت، معدن و تجارت، چهارم مهرماه صدور مجوز صادرات گوجه فرنگی گلخانه ای را به 2 سازمان مدیریت جهاد کشاورزی و سازمان جهادکشاورزی استان ها واگذار و ملاک های تشخیص (شکل ظاهری و وزن) را مشخص کرد. امروز نیز مدیرکل دفتر صادرات گمرک جمهوری اسلامی ایران در بخشنامه ای به گمرک های اجرایی، این دستورالعمل را ابلاغ کرد.اقتصام*9132*1961*            "}