{"onTitr":"","titr":" فرهنگ وقف مشارکتی در جامعه ترویج شود","describe":" بوشهر- ایرنا- نماینده مردم استان بوشهر در مجلس خبرگان رهبری گفت: با هدف نهادینه شدن فرهنگ وقف باید وقف مشارکتی در جامعه گسترش یابد.", "text":"به گزارش ایرنا، آیت‌الله سیدهاشم حسینی‌بوشهری روز شنبه در نشست با مسئولان اداره کل اوقاف و امور خیریه استان بوشهر افزود: مسئولیت فرصتی برای رسیدگی به مشکلات جامعه است که این مهم در حوزه اوقاف و امور خیریه بسیار حائز اهمیت است. وی بیان کرد: شناسایی رقبه‌ها (مکان های وقف شده) و موقوفه ها از مهمترین موضوع هایی است که برای تحقق همکاری و تعامل بیشتر با ائمه جمعه و جماعات، بانیان مساجد و مسئولان امری مهم و ضروری است. حسینی بوشهری ادامه داد: موفقیت در حوزه وقف و موقوفات منوط به تقویت تعامل و همکاری با روحانیون بویژه ائمه جمعه است که باید نسبت به تحقق آن اهتمامی ویژه داشته باشیم. وی اظهارداشت: اجرای طرح‌های وقفی باید برای جامعه جذابیت ایجاد کند که در این زمینه توجه به تحصیل و آموزش طلاب، دانش آموزان و دانشجویان در این عرصه ضروری است. دبیر شورای عالی حوزه‌های علمیه کشور تاکید کرد: عرصه‌های علمی، حوزه‌های علمیه، دانشگاه‌ها و مدارس در شرایط کنونی نیازمند موقوفات جدیدی هستند. حسینی بوشهری افزود: برخی از موقوفات به مروز زمان دچار حوادث شده که احیای آنها که در اختیار و تصرف دیگران است با همکاری دستگاه قضایی باید در اولویت قرار گیرد. وی بیان کرد: اموال موقوفه باید براساس نیت اصلی واقفان مصرف و مورد استفاده واقع شود. حسینی بوشهری تاکید کرد: روحانیون و حوزه‌های علمیه با توان تبلیغی برای نهادینه شدن فرهنگ وقف و ایجاد رقبات وقفی بیش از پیش تلاش کنند. 7212/6043            "}