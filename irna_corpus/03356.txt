{"onTitr":"","titr":" نمایشگاه کیش اینوکس  با استقبال مناطق آزاد کشور روبه رو شد","describe":" کیش - ایرنا - نمایشگاه  فرصت های سرمایه گذاری کشور( کیش اینوکس 2018 ) با استقبال شرکت های مختلف داخلی و خارحی و همه مناطق آزاد کشور روبه رو شد.", "text":"به گزارش روابط عمومی و امور بین الملل سازمان منطقه آزاد کیش، علاوه بر 250 شرکت داخلی و خارجی مجموعه مناطق آزاد کشور از جمله قشم، چابهار، انزلی، اروند، ماکو، ارس و همچنین منطقه آزاد شهر فرودگاهی امام خمینی (ره) در نمایشگاه کیش اینوکس 2018 که از30 مهر تا 3 آبان در مرکز نمایشگاههای بین المللی کیش برگزار می شود حضور می یابند.   برگزاری 28 نشست تخصصی و همایش بین المللی با حضور بیش از 100 سخنران برجسته داخلی و 25 سخنران بلند پایه بین المللی از نقاط عطف کیش اینوکس 2018 است. این رویداد بین المللی شامل  دهمین نمایشگاه معرفی فرصت های سرمایه گذاری کشور و پنجمین نمایشگاه بورس، بانک، بیمه و خصوصی سازی است . از نگاه کارشناسان و صاحب نظران اقتصادی این رویداد  فرصتی ارزشمند برای معرفی ظرفیت های گردشگری، تجاری، سرمایه گذاری و صنعتی برای کشور بویزه  جزیره کیش است. هنچنین این صاحب نظران معتقدند:  حضور اندیشمندان و متخصصان  اقتصادی و شرکت های موفق ملی و بین المللی در این رویدار فرصتی مناسب برای هم افزایی و گسترش تعاملات داخلی و بین المللی است. رویداد کیش اینوکس 2018 می تواند همسو با اقدامات دولت در گسترش تعاملات اقتصادی بین المللی و سیاست های ابلاغی مناطق آزاد و ویژه اقتصادی در زمینه جذب سرمایه گذاری های خارجی، دستاوردهای قابل توجهی را به همراه داشته و نقش مهمی در توسعه اقتصادی کشور ایفا کند.جزیره کیش با مساحت91.5 کیلومتر مربع و جمعیتی حدود 40 هزار نفر در 18 کلیومتری کرانه جنوبی ایران در محدوده شمالی آب های نیلگون خلیج فارس واقع است.            "}