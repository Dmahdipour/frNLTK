{"onTitr":"","titr":" گرانفروشی بیشترین تخلف بازار همدان گزارش شد","describe":" همدان- ایرنا- معاون نظارت و بازرسی سازمان صنعت، معدن و تجارت همدان گفت: در بازرسی های صورت گرفته از واحدهای صنفی، صنعتی و تولیدی چهار هزار و 269  تخلف شناسایی شد که گرانفروشی در صدر این تخلف ها است.", "text":"علیرضا شجاعی روز چهارشنبه در گفت و گوی اختصاصی با ایرنا اظهار داشت: از ابتدای سال جاری 56 هزار و 375 فقره بازرسی از واحدهای تولیدی، صنعتی، عمده فروشی، خرده فروشی، خدماتی، انبارها و سردخانه ها استان انجام شد.  وی درج نکردن قیمت، صادر نکردن فاکتور، نداشتن پروانه فعالیت، کم فروشی و اعلام نکردن موجودی کالا را بیشترین تخلف های کشف شده اعلام کرد و افزود: یک هزار و 241 فقره از تخلفات گزارش شده مربوط به گران فروشی است. معاون نظارت و بازرسی سازمان صنعت، معدن و تجارت همدان گفت: مهمترین کالای مورد تخلف آرد 52 تن، برنج 66 تن، پودر شوینده 8 هزار و 700 کارتن، میوه 23 تن، حبوبات هشت تن، روغن نباتی 13 تن، شیر 9 تن، قند و شکر 10 تن، کود شیمیایی 50 تن و گوشت 91 تن است.شجاعی همچنین به گزارش های مردمی اشاره کرد و افزود: از ابتدای سال مردم از طریق سامانه 124 تعداد 545 شکایت و نارضایتی از بازار را اعلام کرده اند.وی اضافه کرد: افزون بر تماس های تلفنی یک هزار و 250 فقره شکایت مردمی به صورت حضوری به بازرسان ما گزارش داده اند. معاون نظارت و بازرسی صنعت، معدن و تجارت همدان یادآوری کرد: شکایت های حضوری مردم 155 درصد نسبت به سال قبل افزایش دارد و این مراجعه مستقیم نشان از مسئولیت پذیری مردم است.7527/2087            "}