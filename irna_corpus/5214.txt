{"onTitr":"","titr":" حرکت شن های روان از پیامدهای خشکسالی در نهبندان است","describe":" بیرجند - ایرنا - مدیر جهاد کشاورزی نهبندان گفت: یکی از پیامدهای خشکسالی در این شهرستان توفان شن های روان و ماسه است که هر سال خسارات جبران ناپذیری را به کشاورزان وارد می‌کند.", "text":"محمد مالکی روز دوشنبه در گفت و گو با خبرنگار ایرنا افزود: امسال بحران خشکسالی جدی‌تر از سال های گذشته است که باید برای مقابله با آن برنامه‌ریزی کرد‌.وی بیان کرد: کمبود آب و علوفه مشکل دامداران منطقه است و به دلیل پوشش گیاهی نامطلوب باید علوفه یارانه دار توزیع و آب دام شهرستان به صورت رایگان تامین شود.مدیر جهاد کشاورزی نهبندان افزود: سال زراعی گذشته خشکسالی 206 میلیارد ریال به بخش کشاورزی شهرستان خسارت وارد کرد.وی گفت: از این مقدار پنج میلیارد و 595 میلیون تومان به محصولات زراعی، 6 میلیارد و 697 میلیون تومان به محصولات باغی، یک میلیارد و 979 میلیون تومان به بخش دامپروری و 6 میلیارد و 648 میلون تومان به قنوات و منابع آبی خسارت وارد شده است.مالکی بیان کرد: کم آبی و خشکسالی طی چند سال اخیر مشکلاتی چون کاهش سطح زیرکشت و تولیدات کشاورزی را به همراه داشته است و کشاورزان بیش از گذشته نیازمند حمایت دولت هستند.شهرستان نهبندان با 26 هزار کیلومترمربع مساحت از شمال و غرب به شهرستان بیرجند، از جنوب به استان های سیستان و بلوچستان و کرمان و از شرق به افغانستان و شهر زابل محدود می شود.مرکز این شهرستان در 200 کیلومتری بیرجند است.7556*3028            "}