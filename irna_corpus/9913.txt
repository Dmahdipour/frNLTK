{"onTitr":"","titr":" جمعیت زندانیان چهارمحال و بختیاری 5 درصد کاهش یافت","describe":" شهرکرد- ایرنا- مدیرکل زندانها و اقدامات تامینی چهارمحال و بختیاری از کاهش 5 درصدی آمار زندانیان استان خبر داد.", "text":"به گزارش روز چهارشنبه ایرنا از روابط عمومی اداره کل زندانهای استان، حمیدرضا حیدری افزود: در راستای اجرای دستور العمل سازماندهی و کاهش جمعیت زندانیان و با استفاده از تاسیسات حقوقی قانون مجازات اسلامی توسط محاکم قضایی از جمله ، آزادی مشروط، تعلیق، تعویق، سامانه نظارت الکترونیکی و  اعمال مجازات های جایگزین حبس، میزان جمعیت کیفری زندان های استان کاهش یافت.وی بدون اعلام آمار زندانیان استان اظهار داشت: کاهش جمعیت کیفری زندان ها نشان دهنده عزم جدی محاکم قضایی در استفاده از تاسیسات حقوقی و قضایی و تعامل سازنده دادگستری، اداره قضایی زندان و مجموعه اداره کل زندان های استان است.حیدری در ادامه از بهره مندی 11 زندانی از محکومان دادگاه‌های عمومی و انقلاب، از عفو یا تخفیف مجازات به مناسبت عید غدیرخم و عید قربان خبر داد.مدیرکل زندان ها و اقدامات تامینی استان افزود: پس از بررسی درخواست‌های عفو زندانیان در کمیسیون‌های مقدماتی و کمیسیون مرکزی عفو و بخشودگی قوه قضائیه و پیشنهاد عفو آنان از ناحیه رییس قوه قضائیه به محضر مقام معظم رهبری ، واجدان شرایط مشمول عفو رهبری شدند.در استان چهارمحال وبختیاری سه زندان در شهرکرد، بروجن و لردگان قرار دارد.7360/2097            "}