{"onTitr":"","titr":" دانش آموزان مراکز پیش دبستانی خلخال افزایش یافت","describe":" اردبیل - ایرنا - مدیر آموزش و پرورش خلخال از افزایش 10 درصدی تعداد دانش آموزان مراکز پیش دبستانی سال تحصیلی امسال در مقایسه با سال گذشته خبرداد.", "text":"به گزارش ایرنا ، سخاوت بیرامی روز سه شنبه در آیین گرامیداشت سالروز جهانی کودک افزود: در سال تحصیلی جاری 840 کودک زیر 6 سال دختر و پسر در 32 مرکز آموزش پیش دبستانی این منطقه حضور دارند.وی گفت: مراکز پیش دبستانی فعال در آموزش کودکان زیر 6 سال غیر دولتی زیرنظر مستقیم آموزش و پرورش این منطقه فعالیت دارند.او اظهار داشت: در سال تحصیلی امسال بیش از پنج هزار دانش آموز دختر و پسر در مدارس ابتدایی دولتی و غیردولتی منطقه آموزش و پرورش خلخال مشغول تحصیل هستند.او همچنین از اجرای ویژه برنامه های گرامیداشت سالروز جهانی کودک در مراکز پیش دبستانی بخش خصوصی خبر داد و اظهار داشت: اجرای مسابقات نقاشی کودکان و ساخت کار دستی کودکان از جمله این برنامه ها است که پس از بررسی آثار جمع آوری شده هنری به آثار برتر کودکان جوایزی از سوی آموزش و پرورش اهدا خواهد شد.وی با بیان اینکه برنامه های گرامیداشت روز جهانی کودک امسال از یک روز به یک هفته ارتقا یافته ، بیان کرد: هدف از این کار برگزاری برنامه های با محتوای آموزش مسائل فرهنگی از سنین کودکی ، فراهم کردن زمینه ارتقای فرهنگی و کاهش آسیب های اجتماعی کودکان است.7119/6018            "}