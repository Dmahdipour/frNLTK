{"onTitr":"","titr":" نخستین کتابخانه کُردی در کردستان ایجاد می شود","describe":" سنندج - ایرنا - مدیرکل کتابخانه های عمومی کردستان از ایجاد نخستین کتابخانه کُردی در آینده ای نزدیک در این استان خبر داد.", "text":"محمد عبدالملکی روز پنجشنبه در گفت و گو با خبرنگار ایرنا اظهار داشت: یکی از خواسته ها و مطالبات مردم این استان ایجاد کتابخانه حاوی کتاب های کُردی است.وی افزود: در این راستا با همکاری اداره کل فرهنگ و ارشاد اسلامی در آینده ای نزدیک کتابخانه ای با منابع و کتاب های با زبان کُردی ایجاد خواهد شد.مدیرکل کتابخانه های عمومی کردستان یادآور شد: کتابخانه مستوره اردلان واقع در مجتمع فرهنگی هنری فجر سنندج که ویژه بانوان است بدلایل متعددی همچون دوری مسیر و فعال بودن آن فقط در ساعت اداری، مورد استقبال زیاد علاقه مندان به کتاب و کتابخوانی قرار ندارد.وی اضافه کرد: با اداره کل فرهنگ و ارشاد اسلامی کردستان به توافق رسیدیم که کتابخانه مستوره اردلان به کتابخانه ویژه کتاب های به زبان کُردی تبدیل شود.عبدالملکی گفت: تجهیز این کتابخانه مستلزم اهدای کتاب از سوی خیران، نویسندگان و تمام علاقمندان و افرادی است که کتاب هایی به زبان کُردی در اختیار دارند.مدیرکل کتابخانه های عمومی کردستان تاکید کرد: این کتابخانه می تواند به مرکز پژوهشی و منابع ارزشمند کتاب های کُردی در سطح استان کردستان تبدیل شود.78 کتابخانه عمومی در کردستان وجود دارد که از این تعداد، 50 باب نهادی و 28 باب هم مشارکتی است.به ازای هر 100 نفر جمعیت این استان 1.3 مترمربع فضای کتابخانه ای وجود دارد که این میزان در میانگین کشوری چهار مترمربع است.37 هزار نفر در کردستان عضو کتابخانه های عمومی هستند.7348/9102            "}