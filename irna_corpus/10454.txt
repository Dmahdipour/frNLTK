{"onTitr":" نماینده مجلس:    ","titr":" دولتی یا خصوصی بودن صنعت خودروسازی مشخص شود","describe":" شیراز - ایرنا - نماینده مردم شیراز در مجلس شورای اسلامی گفت: لازم است ساختار شرکت های خودروسازی ایرانی تغییر کند و مشخص شود که خودروسازان صرفا به دولت و یا به بخش خصوصی وابسته هستند.", "text":"مسعود رضایی روز چهارشنبه در گفت و گو با ایرنا، ضمن اشاره به التهاب موجود در بازار خودرو افزود: مشکل صنعت خودرو در کشور ما ساختار آن است و تا زمانی که این ساختارها تغییر نکند نباید انتظار ایجاد بهبود وضعیت خودرو سازی را در ایران داشت. وی ادامه داد: اقتصاد در قانون ایران به سه بخش دولتی، خصوصی و تعاونی تقسیم شده در صورتی که در هیچ کجای دنیا تقسیم بندی بدین شکل وجود ندارد و در همه کشورهای جهان اقتصاد یا دولتی و یا خصوصی است. رضایی اضافه کرد: در کشورهایی که بخش خصوصی قدرتمند است و اقتصاد را در دست گرفته از دولت ها تبعیت نمی کند و تنها با رقابت در بازار، کیفیت و سود خود را مشخص می کند. وی ادامه داد: در کشور ما نوعی از اقتصاد به نام تعاونی تعریف شده، مشخص نیست که دست اقتصاد تعاونی به کجا متصل است. رضایی عنوان کرد: اگر این شرکت های خودروسازی صرفا به بخش دولتی و یا خصوصی وابسته بودند بهتر می شد با تخلفات و مشکلات پیرامونی این صنعت به لحاظ کیفیت و قیمت رسیدگی کرد. وی عنوان کرد: شرکت خودرو سازی سایپا حدود دو هزار میلیارد تومان و ایران خودرو نیز دو هزار و 500 میلیارد تومان زیان دارند که اگر حمایت های دولتی نباشد ورشکسته و تعطیل خواهند شد. نماینده مردم شیراز درمجلس شورای اسلامی بیان کرد:اگر خواهان بهبود وضعیت صنعت خودرو در کشور هستیم باید ساختارهای موجود تغییر کند و مشخص شود که این شرکت های خودرو ساز دولتی هستند و یا خصوصی، تا این ساختار در کشور اجرایی نشود نمی توان نظارت اصولی و درستی بر فعالیت این شرکت ها داشت. 9873 /1876            "}