{"onTitr":"","titr":" خرید تضمینی گندم در زنجان تا هشت روز دیگر ادامه دارد","describe":" زنجان – ایرنا - مدیر فنی و سرپرست کمیته خرید گندم شرکت غله و خدمات بازرگانی منطقه 14 زنجان اعلام کرد: خرید تضمینی گندم از کشاورزان این استان تا هشت روز دیگر ادامه دارد و 25 مهر به پایان خواهد رسید.", "text":"ستار رحمنی روز چهارشنبه در گفت و گو با خبرنگار ایرنا افزود: از هفته نخست تیر امسال تاکنون 455 هزار تن گندم از کشاورزان استان زنجان به صورت تضمینی خریداری شد.به گفته وی، این میزان گندم خریداری شده به ارزش 6 هزار و 100 میلیارد ریال در 52 هزار محموله تخلیه شده است.مدیر فنی و سرپرست کمیته خرید گندم شرکت غله و خدمات بازرگانی منطقه 14 زنجان گفت: در حال حاضر از 38 مرکز خرید دولتی و خصوصی خرید تضمینی گندم فقط 2 مرکز دولتی فعال است.رحمنی با بیان اینکه تاکنون 70 درصد از مطالبه گندمکاران زنجانی پرداخت شده است، اظهار داشت: این مبلغ چهار هزار و 220 میلیارد ریال است.وی خاطرنشان کرد: این استان به لحاظ خرید محصول استراتژیک گندم سالجاری در ردیف دوم بعد از آذربایجان شرقی قرار دارد.مدیر فنی و سرپرست کمیته خرید گندم شرکت غله و خدمات بازرگانی منطقه 14 زنجان گفت:  امسال استان زنجان به لحاظ تولید محصول راهبردی گندم در ردیف 9 کشوری قرار گرفته است.به گزارش ایرنا، میزان رکورد خرید تضمینی گندم استان زنجان 372 هزار تن در سال 89 ثبت شده بود که امسال به بیش از 400 هزار تن این رکورد شکست.سال گذشته مطالبه کشاورزان از بابت خرید تضمینی گندم 2 هزار و 530 میلیارد ریال بود.سال 95 بیش از چهار هزار و 480 میلیارد ریال برای خرید 352 هزار تن از این محصول به کشاورزان استان زنجان پرداخت شد.زنجان سال 95 در تولید گندم رتبه هشتم و در ذخیره سازی این محصول راهبردی نیز جزو استان های رده بالای کشوری بود.طی سال های 92، 93، 94 و 95 به ترتیب 166 ،220 ،232 و 365 هزار تن گندم مازاد بر نیاز کشاورزان در این استان خریداری شد.سال 89، 372 هزار تن و در سال 85 نیز 362 هزار تن در استان زنجان خریداری شده بود.9505/6085            "}