{"onTitr":"","titr":" توضیحات مدیر شبکه بهداشت تاکستان در خصوص خونگیری مشکوک","describe":" قزوین - ایرنا - مدیر شبکه بهداشت تاکستان در خصوص اقدام یک فرد که با حضور در مدرسه ای دخترانه قند خون آنها را گرفته بود،  گفت: خوشبختانه هیچ خطری دانش آموزان این مدرسه را تهدید نمی کند و احتمال انتقال آلودگی صفر است.", "text":"دکتر جلال رحمانی روز پنجشنبه در گفت و گو با خبرنگار ایرنا افزود: این مرد جوان روز سه شنبه در پوشش امدادگران هلال احمر با مراجعه به مدرسه دخترانه سما در تاکستان اقدام به سنجش قند خون 63 دانش آموز این مدرسه کرده بود.وی اضافه کرد: وی در انجام این کار نیز برای هر چند دانش آموز از یک لانست مشترک استفاده کرده است.رحمانی ادامه داد: پس از اعلام این گزارش به شبکه بهداشت و آموزش و پرورش این فرد توسط مراجع قضایی و انتظامی بازداشت شد.وی با اشاره به تجمع والدین دانش آموزان این مدرسه در مقابل شبکه بهداشت تاکستان نیز گفت: آزمایشات لازم برای اطمینان از سلامتی این دانش آموزان انجام شده و جای هیچ نگرانی نیست.شهر تاکستان مرکز شهرستانی به همین نام در 35 کیلومتری غرب قزوین قرار دارد.7388*3013            "}