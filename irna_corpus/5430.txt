{"onTitr":"","titr":" تصادفات دو روز گذشته در گیلان 31 مجروح و یک کشته بر جا گذاشت","describe":" رشت - ایرنا - جانشین رئیس پلیس راه فرماندهی انتظامی گیلان  از وقوع 36 مورد تصادف طی  دو روز گذشته (جمعه و شنبه) در راه های استان خبر داد و گفت: 31 مجروح و یک کشته حاصل این تصادفات بوده است.", "text":"سرهنگ جابر صفاری عصر یکشنبه در گفت و گو با ایرنا افزود:  از این 36 تصادف ، 22  مورد منجر به جرح و 13 مورد خسارتی بوده است.وی بیشترین علت تصادفات طی دو روز گذشته در راه های استان را عدم توجه به جلو و تخطی از سرعت مطمئنه عنوان کرد.به گفته سرهنگ صفاری؛  آمار تصادفات نسبت به مدت مشابه سال گذشته در وقوع چهار درصد ، در تعداد مجروحان شش درصد و در فوتی ها 50 درصد کاهش داشته است.وی همچنین با اشاره به تصادفی که روز گذشته در محور رشت - انزلی محدوده طالب آباد حسن رود اتفاق افتاد و منجر به کشته شدن یک نفر شد ، گفت: یک دستگاه خودروی 206 براثر  تخطی از سرعت مطمئنه، با تیر برق برخورد کرد و راننده آن کشته شد.جانشین رئیس پلیس راه فرماندهی انتظامی گیلان  از رانندگان خواست در تمامی شرایط بویژه  در هوای بارانی بیش از بیش مقررات راهنمایی و رانندگی را رعایت کرده و با سرعت مطمئنه و با احتیاط برانند.7296/2007            "}