{"onTitr":" امام جمعه قصرشیرین:    ","titr":" آینده جهان از آن تفکر الهی ایران اسلامی است","describe":" قصرشیرین - ایرنا - امام جمعه قصرشیرین گفت: آینده جهان از آن تفکر الهی ملت ایران اسلامی بوده و تنها راه پیروزی ما نیز حفاظت از نظام است.", "text":"به گزارش خبرنگار ایرنا، حجت الاسلام علی ملکی در خطبه های نماز جمعه این هفته قصرشیرین با اشاره به حرکات شیطانی سران استکبار در ضربه زدن به نظام اسلامی ، افزود: هریک از جوانان و نوجوانان ما یک تحلیلگر سیاسی هستند و به این درایت و بصیرت رسیده اند و می دانند که آمریکای ملعون به دنبال چپاول ثروت های منطقه است. وی اظهارداشت : آمریکا با ایجاد ناامنی و جنگ در منطقه خاورمیانه به دنبال چپاول ثروت های دیگر کشورهاست و برای رسیدن به این مقصود هر روز به یک توطئه دست می زند و ایجاد طالبان و داعش نیز از سوی سران ملعون آمریکا بوده است. خطیب جمعه قصرشیرین بیان کرد: جنگ نابخردانه آل سعود در منطقه که صحنه گردان آن امریکاست برای به دست آوردن منافع و غارت ثروت کشورهاست و با این اقدام وحشیانه هر روز شاهد جنایت و جنگ و کشتار هزاران مسلمان بیگناه هستیم. حجت الاسلام ملکی عنوان کرد: اگر صبر و استقامت کنیم پیروزی از آن ملت الهی ایران و تفکر دینی و اسلامی ما است و برای این مهم باید پشتیبان رهبر معظم انقلاب باشیم. وی گفت: نظام اسلامی به ما عزت و آبرو داده و اگر می خواهیم عزتمان در دنیا حفظ شود باید با تمام وجود از این نظام الهی حفاظت کنیم و گوش به فرمان ولی امر مسلمانان جهان باشیم. وی تنها راه نابودی نظام کفر را ترویج تفکر دینی بیان کرد و افزود: هر کس بخواهد مقابل نطام ما قرار بگیرد ، این را بداند که ملت ایران اسلامی با تمام وجود با آن ها مقابله خواهند کرد. 7079/3012/8066            "}