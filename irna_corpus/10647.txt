{"onTitr":"","titr":" گلزارهای شهدای تک مزاری کهگیلویه و بویراحمد ساماندهی می شود","describe":" یاسوج- ایرنا- معاون عمرانی استاندار کهگیلویه و بویراحمد گفت: جشن ساماندهی گلزارهای شهدای تک مزاری این استان تا پایان امسال برگزار می شود.", "text":"به گزارش ایرنا، عزیز فیلی روز سه شنبه در نشست کارگروه ساماندهی گلزار شهدای کهگیلویه و بویراحمد در یاسوج اظهار داشت: مسئولان سازمان برنامه و بودجه این استان برای تأمین اعتبار مورد نیاز به منظور ساماندهی گلزارهای شهدای استان به ویژه تک مزاری ها اقدام کنند.وی افزود: رایزنی ها و پیگیری های لازم برای تخصیص بودجه از محل اعتبارات امسال مدیریت بحران کهگیلویه و بویراحمد در راستای بازسازی گلزارهای شهدای این استان که بر اثر فرسودگی یا بروز زلزله دچار آسیب شده اند انجام می شود.معاون عمرانی استاندار کهگیلویه و بویراحمد بیان کرد: شهرداری یاسوج تا 2 هفته آینده اقدام به رنگ آمیزی نمای بیرونی، محوطه سازی و بهبود وضعیت فضای سبز گلزار شهدای این شهر کند.فیلی عنوان کرد: سفر مستمر مسئولان کشوری به یاسوج و گردشگر پذیر بودن این شهر ضرورت رنگ آمیزی نمای بیرونی، محوطه سازی و بهبود وضعیت فضای سبز گلزار شهدای آن را چند برابر می کند.وی ابراز داشت: عزت، عظمت و اقتدار کنونی ایران اسلامی در منطقه خاورمیانه و عرصه بین المللی مرهون رشادت های مثال زدنی شهدا و رزمندگان در دوران هشت سال دفاع مقدس است.فیلی گفت: خدمات رسانی به جامعه ایثارگری کشور و کهگیلویه و بویراحمد وظیفه مسئولان اجرایی است و نباید در این راستا ذره ای کوتاهی شود.مدیرکل بنیاد شهید و امور ایثارگران کهگیلویه و بویراحمد نیز گفت: 525 گلزار شهدا با یک هزار و 800 مزار در این استان وجود دارد.سید منصور موسوی اظهار داشت: تاکنون 91 درصد گلزارهای شهدای کهگیلویه و بویراحمد معادل 477 مورد ساماندهی شده و 48 مورد معادل 9 درصد نیز هنوز ساماندهی نشده است.وی افزود: 34 مورد از مجموع این 48 گلزار شهدای ساماندهی نشده کهگیلویه و بویراحمد تک مزاری و مابقی نیز سه مزاری به بالاست.موسوی بیان کرد: اعتبار مورد نیاز برای ساماندهی هر گلزار شهدای کهگیلویه و بویراحمد به طور میانگین حدود 250 میلیون ریال است.وی با اشاره به وجود 110 مزار در گلزار شهدای یاسوج، عنوان کرد: سال گذشته حدود پنج میلیارد ریال برای نماکاری و مقاوم سازی این گلزار هزینه شد.کهگیلویه و بویراحمد در دوران هشت سال دفاع مقدس یک هزار و 800 شهید، 317 آزاده و افزون بر 9 هزار جانباز تقدیم نظام و انقلاب کرد.7535/6110            "}