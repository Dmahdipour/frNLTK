{"onTitr":"","titr":" عربستان اخراج سفیر ترکیه را تکذیب کرد","describe":" دوحه – ایرنا – وزارت امور خارجه عربستان خبر اخراج سفیر ترکیه از عربستان به دلیل بالا گرفتن تنش میان دو کشور درپی ربوده شدن 'جمال خاشقجی' را تکذیب کرد.", "text":"به گزارش دوشنبه ایرنا ، یک مقام مسئول در وزارت خارجه عربستان به خبرگزاری دولتی این کشور (واس) گفت که این خبر به هیچ وجه صحت ندارد.جمال خاشقجی روزنامه نگار مستقل و ملی گرای عربستانی که به داشتن مواضع ضد حکومتی مشهور است سه شنبه گذشته بعد از مراجعه به کنسولگری کشورش در استانبول ترکیه برای ثبت ازدواج خود ، ربوده شد و اکنون بعد از یک هفته کوچک ترین اثری وی در دست نیست.خاشقجی 59 ساله، بعد از انتخاب بن سلمان به عنوان ولیعهد عربستان، این کشور را ترک کرده و به آمریکا رفته است و از معدود کسانی است که توانسته با اسامه بن لادن مصاحبه کند و مدتی نیز در افغانستان ماموریت داشته و در اوایل سالهای 1990 برای آشتی میان بن لادن و خاندان سعودی تلاش کرده است.خاشقجی با کمک ولیدبن طلال یک شبکه تلویزیونی در بحرین به نام &#39;العرب&#39; تاسیس کرده بود ولی مدت کوتاهی پس از فعالیت بسته شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.مقامات ترکیه تاکنون واکنش نرم و محتاطانه ای در برابر ناپدیدشدن خاشقجی از خود نشان داده اند ولی با مشخص شدن ابعاد مخفی این رویداد، پیش بینی می شود که واکنش مقامات ترکیه تندتر شود.شبک**خاورم**1508**1392            "}