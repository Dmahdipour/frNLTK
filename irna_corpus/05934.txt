{"onTitr":" پازاج در گفت و گو با ایرنا:    ","titr":" تیم ملی کشتی فرنگی با نفرات کیفی به مجارستان می‌رود","describe":" تهران - ایرنا - مدیر تیم های ملی کشتی فرنگی امید و بزرگسالان گفت: با توجه به شرایط مالی و ارزی، احتمالا تیم بزرگسالان و امید به صورت ناقص در پیکارهای جهانی حضور می یابد و از این رو تلاش داریم نفرات کیفی را به این مسابقات اعزام کنیم.", "text":"«احد پازاج» روز یکشنبه در گفت و گو با خبرنگار ایرنا در خصوص ابلاغ فدراسیون کشتی مبنی بر اعزام ناقص تیم ملی به رقابت های جهانی افزود: البته هنوز اعزام ناقص تیم ملی قطعی نشده و کادر فنی نیز در مورد نفرات اعزامی به جمع بندی نرسیده و پس از ارزیابی این موضوع اعلام خواهد شد.وی اظهار داشت: مشکلات را به اطلاع مسوولان رسانده ایم، تا طی مدت باقی مانده تلاش کنند با حل مشکلات مالی، تیم های ملی با ترکیبی کامل عازم رقابت های جهانی شوند. اعزام ترکیب ناقص در روحیه ورزشکارانی که چندین ماه مداوم در اردوی تیم ملی هستند، تاثیر منفی بگذارد و این زیبنده ورزش اول کشور نیست.وی در پاسخ به این سووال که براساس نظر منتقدین فدراسیون برای فرار از نتایج ضعیف احتمالی قصد دارد، تیمی ناقص را روانه مجارستان کند، اظهار داشت: برنامه ریزی و هدف اصلی ما بازی های المپیک 2020 توکیو است و در این مسابقات به برخی جوانان میدان می دهیم تا در المپیک نتیجه بگیریم. در کشتی فرنگی محمدرضا گرایی برای نخستین مرتبه عازم پیکارهای جهانی می شود و شاید نتیجه نگیرد، اما هدف اصلی ما المپیک است.سرمربی اسبق تیم ملی کشتی فرنگی ادامه داد: به همین دلیل باید شرایطی به وجود آید تا نفرات مد نظر در مسابقات جهانی حضور یابند و خوب نیست که تیمی ناقص را اعزام کنیم. فارغ از نتیجه رقابت های جهانی، دورخیز کادر فنی برای المپیک است و به دنبال نتیجه نیستیم و کادر فنی سعی دارد نفرات اصلی خود را در المپیک از همین مسابقات جهانی، انتخاب کند.وی در پاسخ به این سووال که اعزام ناقص تیم ملی به مجارستان قطعی شده است؟ تصریح کرد: امیدوارم که این اتفاق رخ ندهد و از مسوولان انتظار داریم در فرصت باقیمانده به اعزام تیم ملی، چاره ای بیندیشند.پازاج در خصوص اتفاقات مسابقه انتخابی وزن 82 کیلوگرم بین سعید عبد ولی و یوسف قادریان گفت: در ورزش های رقابتی و مبارزه ای، همیشه هیجان وجود دارد و شاید منجر به بروز برخی حاشیه ها نیز شود. از سوی دیگر ما هر گونه بی اخلاقی را محکوم می کنیم، چرا که اخلاق حرف اول و آخر را می زند و همه کشتی گیران باید رعایت کنند.وی ادامه داد: عبدولی کاپیتان تیم ملی و یکی از بهترین کشتی گیران سال های اخیر بوده و سایر نفرات باید احترام پیشکسوت خود را نگه دارند و از سوی دیگر نیز عبدولی با اخلاق درست و بزرگی خود باید به آنها درس بدهد.مدیر تیم های ملی کشتی امید و بزرگسالان در مورد غیبت عبدولی در اردوی تیم ملی نیز گفت: وی روز گذشته و در آخرین روز این مرحله از اردو حضور داشت و به امور اداری مربوط به روادید پرداخت و از آخرین مرحله اردو که از 21 مهر آغاز می شود در اردو حضور خواهد داشت و ضمن آنکه او در اردوهای قبلی تیم ملی حضور داشت.رقابت های کشتی آزاد و فرنگی قهرمانی سال 2018 جهان روزهای 28 مهر تا 6 آبان در سالن اسپورت هال بوک شهر بوداپست مجارستان برگزار می شود.رقابت های کشتی فرنگی قهرمانی بزرگسالان جهان روزهای 3 تا 6 آبان برگزار می شود. تیم ایران سال گذشته در مسابقات جهانی پاریس با کسب 3 مدال برنز سعید عبدولی، حسین نوری و محمد رضا گرایی به مقام سوم دنیا رسیده بود.مسلم نادری خادم (55 کیلوگرم)، مهرداد مردانی (60 کیلوگرم)، محسن حاجی پور (63 کیلوگرم)، محمدرضا گرایی (67 کیلوگرم)، محمد علی گرایی (72 کیلوگرم)، پژمان پشتام (77 کیلوگرم)، سعید عبدولی (82 کیلوگرم)، حسین نوری (87 کیلوگرم)، مهدی علیاری (97 کیلوگرم) و شهاب قوره جیلی (130 کیلوگرم) ترکیب تیم اعزامی کشتی فرنگی به مجارستان را تشکیل می دهند.ورزشی**1067**1584            "}