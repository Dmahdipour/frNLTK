{"onTitr":"","titr":" معضل جرم و جنایت در انگلیس ادامه‌دار است","describe":" لندن – ایرنا – در حالی آمار بالای جرم و جنایت در انگلیس به معضلی نگران‌کننده تبدیل ‌شده است، مقام‌های امنیتی این کشور پیش‌بینی می‌کنند که این روند در سال‌های آینده افزایش یابد.", "text":"به گزارش ایرنا به نقل از  تایمز، رئیس پلیس منطقه یورکشایر واقع در شمال انگلیس پیش‌بینی کرده است که جرایم ناشی از خشونت تا سال 2030 میلادی 52 درصد و  تجاوز به عنف تا بیش از 82 درصد افزایش خواهد داشت.روسای پلیس انگلیس پیش تر با اشاره به تصمیم دولت برای کاهش نیروهای امنیتی، نسبت به کم شدن توان این نهاد امنیتی برای حفاظت از جامعه هشدار داده‌اند. عدم برخورد صریح پلیس با متخلفان، معضل اعتیاد و بی‌خانمانی از دیگر مواردی است که به حاد شدن وضعیت امنیت داخلی انگلیس دامن زده است.براساس این گزارش، تمام 43 پاسگاه فعال انگلیس تابستان گذشته اظهارنامه‌های دوره‌ای خود را به نهاد ناظر بر عملکرد پلیس تسلیم کرده که از 13 اظهارنامه منتشرشده، 12 پاسگاه پیش‌بینی کرده‌اند که جرم و جنایت در این کشور افزایش خواهد داشت. یک منبع آگاه به تایمز گفته است که علاوه بر معضل افزایش جرم و جنایت، شکل جنایت‌ها نیز در حال تغییر است.رئیس پلیس منطقه «ایون و سامرست» واقع در جنوب غرب انگلیس نسبت به افزایش جرائم خشونت‌بار ابراز نگرانی کرده است و رئیس منطقه همپشایر واقع در جنوب انگلیس نیز معتقد است که این معضل امنیت جامعه را به خطر انداخته است.هم‌زمان، رئیس پلیس منطقه سافولک واقع در جنوب شرق انگلیس نسبت به ظرفیت پایین پلیس برای مقابله با متخلفان به ‌ویژه افراد قاچاقچی ابراز نگرانی کرده و رئیس پلیس منطقه ساسکس واقع در جنوب انگلیس پیش‌بینی کرده است که جرائم خشن، چاقوکشی، دزدی، تجاوز و آسیب رساندن به اموال عمومی به‌طور قابل‌توجهی رو به افزایش است.'لویز هیگ' معاون وزیر کشور در سایه در این رابطه گفته است: پلیس بدون هیچ ابهامی خطاب به دولت گفته است اگر بلافاصله سرمایه‌گذاری نکند، کودکان و افراد آسیب‌پذیر در معرض خطر قرار خواهند گرفت. بااین‌ وجود، یک سخنگوی وزارت کشور گفته است که پلیس منابع مورد نیاز برای اقدامات مهم را در اختیار دارد.تازه ترین گزارش دفتر آمار ملی انگلیس نشان می‌دهد که جرم و جنایت در انگلیس و ولز رکورد می‌زند. این نهاد انگلیسی اعلام کرد که آمار قتل در یک سال منتهی به مارس گذشته (فروردین‌ ماه) 12 درصد و چاقوکشی 16 درصد افزایش داشته است. براساس این گزارش، آمار دزدی نیز 30 درصد و حملات مسلحانه 2 درصد رشد داشته است. این گزارش می‌افزاید که درمجموع پلیس انگلیس 5 میلیون و 500 هزار فقره جرم در این مدت ثبت کرده است که این رقم در قیاس با سال گذشته 11 درصد افزایش نشان می‌دهد. از این میزان 40 هزار و 147 فقره مربوط به جرائم چاقوکشی بوده که این معضل از ابتدای سال جاری نگرانی‌های جدی را در حوزه امنیت داخلی ایجاد کرده است.این در حالی است که دفتر بازرسی پلیس و خدمات آتش‌نشانی انگلیس به‌تازگی اعلام کرده است که پلیس این کشور ده‌ها هزار جرم مرتبط با خشونت را ثبت نکرده است. این نهاد نظارتی داده‌های آماری پلیس از یکم ژوئن (11 خرداد) تا 30 نوامبر (9 آذر) سال گذشته را بررسی کرده و به این نتیجه رسیده است که بیش از 9 هزار و 400 فقره جرم معادل 18.8 درصد کل جرایم صورت گرفته ثبت و ضبط نشده است. پلیس انگلیس می‌گوید که جرایم یاد شده منجر به تلفات و یا جراحت نشده است.نشریه ساندی تایمز فروردین گذشته گزارش داد که آمار قتل و چاقوکشی در پایتخت انگلیس برای اولین بار در تاریخ معاصر در مقایسه با نیویورک آمریکا پیشی گرفته است. 'کرسیدا دیک' رئیس پلیس لندن، سیاست ریاضتی دولت محافظه‌کار «ترزا می» را یکی از عوامل اصلی افزایش جرم و جنایت در این کشور عنوان کرده است. دولت انگلیس از سال 2010 به این‌طرف بودجه پلیس را در چارچوب اجرای طرح‌های ریاضتی، میلیون‌ها پوند کاهش داده است. همچنین خروج مردم انگلیس از اتحادیه اروپا، از دیگر عواملی است که به اعتقاد کارشناسان عامل افزایش جرم و جنایت در این کشور شده است.اروپام ** هـن**2040            "}