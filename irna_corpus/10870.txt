{"onTitr":"","titr":" جریان گاز شهر باغملک و چند روستای آن قطع شد","describe":" اهواز - ایرنا- رییس روابط عمومی شرکت گاز استان خوزستان گفت: جریان گاز کل شهر باغملک و چند روستای این شهرستان از بامداد سه شنبه قطع شده است.", "text":"حسین کلانتریان روز سه شنبه در گفت و گو با خبرنگار ایرنا افزود:وقوع حادثه آتش سوزی در خط لوله انتقال گاز شهر باغملک که در محدوده منطقه یک عملیات انتقال گاز ایران قرار دارد، موجب قطع جریان گاز واحدهای مسکونی این شهر و برخی روستاهای آن شده است.وی ادامه داد: علاوه بر شهر باغملک، گاز روستاهای ، لران، کلتندر1 و 2، پادرازان، شهید کریمی، ابوالعباس، بختگان، لالب، صحرای خمین، مله، چلچلک، چیدن، رباط علیا و سفلی ، کیوب، و درب نیز قطع شده است.کلانتریان گفت: تعمیرات خط انتقال گاز مارون، گندمکار در محدوده شهرستان باغملک از صبح امروز سه شنبه آغاز و تا ساعت 20 فردا چهارشنبه ادامه خواهد داشت.وی از مشترکان این مناطق خواست تا در طول مدت یادشده از دستکاری رگولاتور و کنتور گاز منازل و اماکن خودداری کنند.وی افزود: بر اساس اصول ایمنی باید شیرهای مصرفی داخلی منازل تا زمان وصل مجدد گاز و تحویل آن توسط ماموران پست امداد 194 به حالت بسته نگهداری شود.بر اساس این گزارش، نشت گاز از خط لوله انتقال گاز به اصفهان در باغملک در بامداد سه شنبه موجب آتش سوزی شد.آتش سوزی در یک کیلومتری شهر باغملک که در فاصله 140کیلومتری شرق اهواز قرار دارد رخ داد. این حادثه تلفات و مصدومی نداشته است.باغملک با جمعیت حدود 130 هزار نفر در شرق استان خوزستان واقع است. 7148/ 6037            "}