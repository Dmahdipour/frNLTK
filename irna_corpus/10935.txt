{"onTitr":" معاون رئیس قوه قضاییه:    ","titr":" اقدامات پیشگیرانه جرم با نظارت جامعه علمی تقویت شود","describe":" تهران- ایرنا- معاون اجتماعی و پیشگیری از وقوع جرم قوه قضاییه گفت: اقدامات و فعالیت های پیشگیرانه جرم، باید با نظارت جامعه علمی کشور انجام و تقویت شود.", "text":"به گزارش ایرنا از معاونت اجتماعی و پیشگیری از وقوع جرم قوه قضاییه محمدباقر الفت روز سه شنبه در نشست اتاق فکر مرکز مطالعات اجتماعی و جرم شناسی این معاونت اظهار داشت: از آنجا که عمده رفتارهای خشونت آمیز و جرم زا در محیط اجتماعی افراد ریشه دوانیده است، با کمک اساتید دانشگاه و حوزه می توان به سمت شناسایی مبدا و منبع جرم حرکت و به تبع آن، با بررسی علل و عوامل بروز جرم، از وقوع آن پیشگیری کرد یا اینکه آن بزه را به میزان زیادی کاهش داد.وی افزود: تلاش قوه قضاییه همکاری با علمای دانشگاهی و حوزوی و بهره برداری از یافته های آنان است و معتقدیم یافته&#173;ها و توفیقات علمی در صورت اجرا نشدن در جامعه و فراهم نکردن آسایش برای مردم کاری نیمه تمام خواهد بود. الفت با تاکید بر پیوند بین مراکز علمی با فعالیت های نهادها به ویژه قوه قضاییه اظهار داشت: دانشگاه محور امور است و دانشگاه ها در کنار برنامه های قوه قضاییه می توانند حضور داشته باشند.وی این اقدام را مورد تاکید رهبر معظم انقلاب و توصیه رئیس قوه قضاییه دانست و گفت: بخشی از همایش هایی که برگزار می شود، باید به تولید علم پیشگیری کمک کند. چون هدف از همه این اقدامات و تلاش ها، کاهش جرم، جنایت و دعاوی در کشور است و در حقیقت می خواهیم مصلح اجتماعی باشیم.الفت تاکید کرد: مجموعه اقدامات پیشگیرانه باید چنان سازمان یافته مدیریت شود که در نهایت اهداف ترسیم شده محقق شود و در معاونت اجتماعی و پیشگیری از وقوع جرم قوه قضاییه، زمینه عملیاتی شدن پژوهش ها، یافته های علمی و نظرات اساتید فراهم می شود.اتاق فکر و هیات های اندیشه ورز در چهار فصل و 12 ماده با دعوت از اساتید برجسته دانشگاه و حوزه در معاونت اجتماعی و پیشگیری از وقوع جرم قوه قضاییه تشکیل شده است و به عنوان ابزار مدیریتی می تواند با بهره&#173;گیری از تفکر جمعی و با شناسایی فرصت ها، تهدیدها، نقاط قوت و ضعف، خطاپذیری عملکرد مجموعه را به کمترین میزان ممکن کاهش دهد و در ارائه راه حل هایی برای بهبود عملکرد، مفید باشد.اتاق فکر از سه کمیته پیشگیری از آسیب های اجتماعی، پیشگیری از آسیب های نوپدید و جرایم سایبری، و پیشگیری از آسیب های جرایم، دعاوی و اختلافات تشکیل شده است.اجتمام*1003*1834            "}