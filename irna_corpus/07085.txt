{"onTitr":"","titr":" بازتوانی آسیب پذیرها کانون توجه مهارت آموزی کشور است","describe":" کرج-ایرنا- رئیس سازمان آموزش فنی و حرفه ای با بیان اینکه 13 گروه هدف برای مهارت آموزی در اولویت قرار گرفته ، گفت: بخشی از آموزش های مهارت آموزی کشور بر بازتوانی قشرهای آسیب پذیر متمرکز شده است.", "text":"به گزارش ایرنا، دکتر سلیمان پاک سرشت  روز شنبه در حاشیه انعقاد تفاهم نامه بین سازمان آموزش فنی و حرفه ای و بانک قرض الحسنه مهر ایران در مرکز پژوهش ها و تربیت مربی کشور مستقر در کرج افزود:  بازتوانی معتادان و زندانیان و توانمند سازی روستائیان وعشایر از محوری ترین برنامه های مهارت آموزی در کشور است.وی ادامه داد: ارتقای مهارت با تکیه بر استاندارد ها  و ایجاد بستر کسب و کار مهم ترین مقوله هایی است که سازمان آموزش فنی و حرفه ای   در اولویت کاری قرار داده است.پاک سرشت اظهار داشت: آموزش های فنی و حرفه ای امروزه به  عنوان یکی از منابع سرمایه گذاری اجتماعی  در جامعه شناخته شده است.وی گفت: بنگاه های اقتصادی و دستگاه های اجرایی می توانند برای ارتقای کمی و کیفی توانمندی نیروی انسانی خود از آموزش های مهارت آموزی سازمان آموزش فنی و حرفه ای بهره بگیرند.پاک سرشت ادامه داد: امروز کشور به لحاظ مهارت های نیروی کار  با  مشکلاتی مواجه است .معاون وزارت تعاون ، کار و رفاه اجتماعی افزود: چالش بیکاری از مشکلات جامعه است که می بایست نگاه ها به سمت مهارت آموزی معطوف شود.وی از اختصاص 13 میلیارد ریال تسهیلات برای اشتغال برندگان هجدهمین دوره مسابقات ملی مهارت خبردادو گفت: به هریک از این برندگان تا سقف 100 میلیون ریال تسهیلات پرداخت می شود.بخشی از امکانات و تجهیزات آموزشی سازمان آموزش فنی و حرفه ای کشور در کرج مرکز استان البرز مستقر است. 7410/ 6155            "}