{"onTitr":" معاون بهزیستی تهران:    ","titr":" 160 نفر از کودکان بهزیستی تهران فرزندخوانده شدند","describe":" تهران- ایرنا- معاون امور اجتماعی بهزیستی استان تهران گفت: هزار و 514 کودک بی سرپرست و بدسرپرست در مراکز شبه خانواده سازمان بهزیستی تهران نگهداری می شوند که امسال 160 نفر از آنان به فرزندخواندگی پذیرفته شدند.", "text":"به گزارش خبرنگار ایرنا، مهشید موقر در نشست خبری هفته کودک درباره برگشت کودکان پس از فرزندخواندگی گفت: امسال برگشتی کودک نداشتیم؛ برگشت کودک به مراکز بهزیستی پس از فرزندخواندگی صرفا به علت بروز بیماری برای کودک نیست بلکه درصد قابل توجهی از آنها به علت عدم برقراری ارتباط خانواده با کودک است.وی یادآور شد: امسال تلاش شده است با مراکز مشاوره، پروتکل یکسان روانشناختی برای مراحل قبل از فرزندخواندگی، حین فرزندخواندگی و بعد از فرزندخواندگی تعریف تا ارتباط عاطفی و احساسی بین کودک و خانواده ها برقرار شود.* حکم امین موقت برای کودکان بیمار صادر می شودمعاون امور اجتماعی بهزیستی استان تهران اظهار داشت: در مورد سپردن کودک به صورت امین موقت تا زمانی که کودک و خانواده متمایل به زندگی در کنار یکدیگر باشند و تا زمان پیدا شدن یا توانمندسازی والدین اصلی، کودک با آن خانواده زندگی می کند و مساله محرمیت آن مانند مساله فرزندخواندگی است و ما خانواده ها را به مشاوره های مذهبی ارجاع می دهیم.موقر گفت: در زمینه کودکان امین موقت به علت حفظ کرامت انسانی نمی توان مانند کمیته امداد اسامی کودکان را منتشر کرد زیرا این کودکان با حکم قضایی باید وارد خانواده ها شوند. مردان مجرد نیز نمی توانند کودکی به سرپرستی بپذیرند.موقر افزود: مقرر شده است حتی برای کودکان بیمار یا بزرگ تر که به اصطلاح رسوبی مراکز شبه خانواده هستند نیز حکم امین موقت صادر شود.* کودکان مبتلا به ایدز می توانند فرزندخوانده شوند معاون امور اجتماعی بهزیستی استان تهران با اشاره به وجود 18 کودک مبتلا به ایدز، هشت کودک مبتلا به هپاتیت و تعدادی کودک مبتلا به بیماری هایی مانند ام.اس و هموفیلی در مراکز شبه خانواده این سازمان از خانواده ها خواست این کودکان را نیز به فرزندخواندگی بپذیرند.موقر گفت: انجام تست ایدز HIV جزو تست های ورودی تمام مراکز بهزیستی از جمله مراکز شبه خانواده برای تعیین وضعیت جسمانی کودکان است و تاکنون نتایج تست کودکان کار و خیابان این بیماری را نشان نداده است اما در مراکز شبه خانواده کودکان مبتلا به ویروس ایدز و هپاتیت هستند که بیشتر آنان از مادران معتاد و مبتلا متولد شده اند.وی خاطرنشان کرد: تعداد کودکان مبتلا به ویروس ایدز در مراکز شبه خانواده بهزیستی، 18 نفر شامل هفت کودک کمتر از دو سال، 2 کودک چهار تا 6 سال، هفت کودک 7 تا 12 سال و 2 کودک 13 تا 18 سال است.موقر تصریح کرد: همچنین تعداد کودکان مبتلا به هپاتیت در مراکز شبه خانواده بهزیستی هشت نفر شامل پنج کودک کمتر از 2 سال و سه کودک چهار تا 6 سال است.معاون امور اجتماعی بهزیستی استان تهران گفت: علاوه بر این تعدادی از کودکان در مراکز شبه خانواده دارای بیماری هایی مانند تالاسمی، هموفیلی، نقص ایمنی و ام.اس هستند که از خانواده ها می خواهیم این کودکان را به سرپرستی دایم یا به عنوان امین موقت بپذیرند که در آن صورت بهزیستی نیز برای هزینه های درمانی در کنار آنها خواهد بود.موقر افزود: در موارد انگشت شمار، خانواده ها حاضر می شوند کودکان بیمار را به فرزندخواندگی بپذیرند؛ در یک مورد یک خانواده درخواست فرزندخواندگی یک کودک مبتلا به ایدز را داشت که در آزمایش سوم کودک، مشخص شد آن کودک بیمار نیست.اجتمام*9185*1834            "}