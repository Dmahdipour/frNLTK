{"onTitr":" همراه با اظهارات ترامپ و پمپئو    ","titr":" بولتون: استراتژی مبارزه با گروه های تروریستی تدوین می شود","describe":" نیویورک- ایرنا- مشاور امنیت ملی ترامپ می گوید در حال تدوین استراتژی آمریکا برای مقابله با تروریسم است که بر روی ایران تمرکز دارد.", "text":"به گزارش خبرنگار ایرنا، جان بولتون عصر پنج شنبه به وقت محلی در گفت وگو با خبرنگاران افزود: گروهای تروریستی اسلام گرایان افراطی تهدید بالقوه برای آمریکا و منافع آن در خارج از کشور هستند.وی ادامه داد: گروه های تروریستی اسلام گرایان تندرو بزرگترین تهدید تروریستی فراملیتی برای آمریکا و منافع آن در خارج از کشور هستند، همچنین آمریکا با تهدیدهای ایران مواجه است.مشاور امنیت ملی ترامپ که سال ها در آرزوی مقابله با جمهوری اسلامی ایران است، اضافه کرد: ایران از سال 1979 (1357) بانک مرکزی گروه های تروریستی بین المللی است.بولتون روز گذشته نیز کلماتی مشابه این اظهارات را ادا کرده و از خروج آمریکا از پیمان 1955 موسوم به پیمان مودت بین ایران و آن کشور خشنود بود.رویترز هم امروز نوشته بود بولتون فرمان لغو برجام را قاب کرده و به دیوار زده؛ فکر و ذکر او، ایران است. **ترامپدونالد ترامپ رئیس جمهوری آمریکا هم استراتژی مبارزه با تروریسم را گامی برای تقویت امنیت ملی و گروه های تروریستی تهدید کننده آمریکا دانست و گفت: تحت رهبری من، آمریکا تلاش های خود را برای شکست تروریست ها تسریع کرده است. وی افزود: با همکاری با شرکای ائتلاف، ما داعش را در سوریه و عراق پایان دادیم. به همین ترتیب، من شرکت آمریکا در توافق وحشتناک ایران را به پایان رساندم که برای سپاه پاسداران انقلاب اسلامی و گروه های نیابتی آن منابع مالی ثروت بادآورده ای را فراهم می کرد تا هزینه فعالیت های بدخواهانه ایران را در سراسر جهان تامین کند.رئیس جمهوری آمریکا به افزایش بودجه نظامی کشور برای بازسازی ارتش اشاره کرد و ادامه داد: استراتژی ملی مبارزه با تروریسم یک قدم مهم در آینده است که رویکرد آمریکا را در مقابله با تهدیدات تروریستی بسیار پیچیده و در حال تحول به تصویر می کشد.ترامپ این استراتژی را نخستین استراتژی کامل ضد تروریسم از سال 2011 دانست که نقشه راهی برای پیش بینی، جلوگیری و پاسخ دادن به تهدیدهای تروریستی است.**پمپئومایکل پمپئو وزیر خارجه آمریکا هم در بیانیه مشابهی اظهار کرد: امروزه تهدیدهای تروریستی پیچیده تر، سیال تر شده و سریعتر از گذشته جابجا می شوند. گروه ها و شبکه های تروریستی همچون القاعده، داعش و تروریست های حمایت شده از ایران همچنان به ما، متحدان و شرکای ما حمله می کنند.وی افزود: ما باید از طریق یک رویکرد جامع و هماهنگ با این تهدیدات مبارزه کنیم. استراتژی ملی جدید برای مبارزه با تروریسم همه جنبه های قدرت آمریکا را برای محافظت از مردم و منافع ما به کار می گیرد.وزیر خارجه آمریکا ادامه داد: استراتژی رئیس جمهوری بر اهمیت دیپلماسی و نقش مشارکت های بین المللی در مبارزه با تهدیدات تروریستی که با آن مواجه هستیم، تاکید دارد.پمپئو اضافه کرد: این استراتژی، نیاز همه ملت ها را برای به اشتراک گذاشتن منصفانه مقابله با تروریسم، گسترش قابلیت های ضد تروریستی شرکای ما و همکاری برای شکست دادن تروریست های امروز و فردا به رسمیت می شناسد.وی اظهار کرد: وزارت خارجه در هماهنگی نزدیک با سایر دستگاه ها، همچنان به همکاری با متحدان و شرکای خود برای از بین بردن تروریست های دشمن و شبکه های حمایتی آنها ادامه خواهد داد.با روی کار آمدن دولت ترامپ و جمع شدن عناصر افراطی در کاخ سفید، عهد شکنی و یکجانبه گرایی همراه با زورگویی در اطرافیان ترامپ شدت گرفته و نشان داد که این کشور در عرصه بین الملل بیش از پیش به انزوا گرائیده است.اروپام*1429            "}