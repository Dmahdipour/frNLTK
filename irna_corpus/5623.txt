{"onTitr":"","titr":" 9452 مسکن در طرح آمارگیری روستایی آذربایجان غربی پایش می شود","describe":" ارومیه- ایرنا- مدیرکل بنیاد مسکن انقلاب اسلامی آذربایجان غربی با تاکید بر مشارکت حداکثری روستاییان در عمران و آبادانی مناطق روستایی، گفت: طرح آمارگیری مساکن روستایی در 392 روستای این استان اجرا می شود و در قالب این طرح  9 هزار و 452 واحد روستایی مورد پایش قرار می گیرند.", "text":"محمود بدلی روز یکشنبه در گفت و گو با خبرنگار ایرنا افزود: 24 کارشناس در چهارمین مرحله آمارگیری از ویژگی‌های مسکن روستایی که از 21 مهر سال جاری به مدت یک ماه و همزمان با سراسر کشور در روستاهای این استان اجرا می شود، مشارکت دارند.وی ادامه داد: این طرح به منظور شناخت وضعیت کمی، کیفی، فنی و تخصصی واحدهای مسکونی در روستاها و در راستای بررسی تعداد واحدهای مسکونی و بافت های فرسوده و همچنین واحدهای نوسازی شده اجرا می شود.وی افزود: در این طرح، اطلاعات مربوط به نوع سازه به کار رفته در ساختمان، عمر واحد مسکونی، نوع معماری و مباحثی از این دست برای اجرای طرح جامع مسکن روستایی مورد توجه قرار دارد.مدیرکل بنیاد مسکن انقلاب اسلامی آذربایجان غربی در ادامه با اشاره به اینکه طرح مقاوم سازی خانه های روستایی برای 86 هزار واحد مسکونی آذربایجان غربی تدوین شده، گفت: این طرح در همه روستاهای این استان تهیه شده است و سالانه 12 هزار واحد مسکن روستایی مقاوم سازی می شود.بدلی اضافه کرد: از نظر بنیاد مسکن هر واحد مسکونی که در ساخت آن مشخصات کامل فنی آئین نامه 2800 مقررات ملی ساختمان رعایت نشود، مسکن غیرمقاوم نامیده می شود و نیازمند مقاوم سازی است.وی بیان کرد: کارمزد تسهیلات مقاوم سازی مسکن روستایی تنها پنج درصد است و همه روستاییان می توانند از این تسهیلات تا سقف 200 و 180 میلیون ریال بهره مند شود.وی با بیان اینکه ایجاد مقاومت لازم برای مقابله با تلفات در حوادثی نظیر زلزله و حفظ زمین های زراعی و طبیعی مهمترین هدف اجرای طرح مقاوم سازی مسکن روستایی است، ابراز امیدواری کرد تا روستانشینان همراهی بیشتری در این خصوص داشته باشند.به گزارش ایرنا، طرح آمارگیری از ویژگی‌های مسکن روستایی به صورت همزمان در کشور توسط بنیاد مسکن انقلاب اسلامی و با همکاری سازمان آمار ایران از 21 مهرماه آغاز می شود و تا 21 آبان ماه ادامه می یابد.در مجموع 2 هزار و 725 روستای دارای سکنه در آذربایجان غربی وجود دارد که 2 هزار و 200 روستا از آنها بالای 20 خانوار بوده و نقشه طرح هادی در همه این روستاها اجرا شده است؛ طرح هادی روستایی با هدف ایجاد تسهیلات لازم جهت بهبود مسکن روستاییان، هدایت فیزیکی روستاها و تامین عادلانه امکانات انجام می گیرد.پایه چنین طرح هایی در کشور از سال 1362 هجری شمسی و تحت عنوان روان بخشی روستاها در یکی از نقاط روستایی شهرستان شهرکرد و توسط وزیر مسکن و شهرسازی وقت به اجرا گذاشته شد و در سال های بعد به خصوص از سال 1366 هجری شمسی توسط بنیاد مسکن انقلاب اسلامی با جدیت تمام پیگیری شد.تجدید حیات و هدایت روستاها از ابعاد کالبدی، اقتصادی، اجتماعی و فرهنگی از جمله اهداف مورد نظر در طرح های مذکور است.این استان مرزی دارای سه میلیون و 265 هزار نفر جمعیت است که 34.6 درصد از آن در مناطق روستایی و 65.4 درصد در مناطق شهری سکونت دارند.9918/3072            "}