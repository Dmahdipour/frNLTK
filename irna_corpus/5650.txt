{"onTitr":"","titr":" 3 مدرسه خیرساز در شهرری آماده بهره برداری است","describe":" شهرری- ایرنا- مدیر آموزش و پرورش ناحیه 2 شهرستان ری گفت: هم اکنون سه مدرسه خیرساز در شهرری تکمیل، تجهیز و آماده بهره برداری است.", "text":"به گزارش ایرنا، علی یزدان پناه روز یکشنبه در جلسه شورای آموزش و پرورش شهرستان ری اظهار داشت: مدرسه ام البنین با ظرفیت 360 دانش آموز، بانوابوالوفا با ظرفیت 300 دانش آموز و بنت الهدی نیز با ظرفیت 300 دانش آموز در شهرری توسط خیرین تکمیل و آماده بره برداری است.وی یادآور شد: آموزش و پرورش در حوزه آموزش مشکل خاصی ندارد اما در حوزه پرورش با مشکلات عدیده و مکرری مواجه است.یزدان پناه با بیان اینکه تربیت دانش آموزان با هدف توسعه و رشد جامعه امروزی در تمامی زمینه ها انجام می شود، گفت: آموزش فروبردن خشم و خودکنترلی در جامعه از اهداف نظام آموزشی به شمار می رود تا افراد در مواجه با مشکلات آرامش داشته باشند.وی از اجرای طرح 'نماد' در آموزش و  پرورش این ناحیه نیز خبر داد و گفت: این طرح خلاصه نظام مراقبت اجتماعی دانش آموزان است که با هدف شناسایی میزان خطرپذیری دانش اموزان در مدارس به مرحله اجرا در آمده است.یزدان پناه به اهمیت اردوهای دانش آموزانی در میزان نشاط و شادابی این قشر اشاره کرد و گفت: امروزه نشاط از حلقه های مفقوده در نظام آموزشی به شمار می رود که ممکن است زمینه ساز بروز آسیب های اجتماعی شود.مدیر آموزش و پرورش ناحیه 2 شهرستان ری با بیان اینکه خانواده ها فرزندانشان را در دوران تحصیل رها نکنند، گفت: حضور خانواده ها در کنار کادر آموزشی تاثیرگذاری بسیاری در زمینه پیشرفت دانش آموزان دارد.وی افزود: همراهی و همکاری والدین دانش آموزان با مدارس در کاهش آسیب های اجتماعی نیز اثرگذار است.به گزارش ایرنا، شهرستان ری دارای چهار مرکز اصلی آموزش و پرورش شامل ناحیه یک، ناحیه دو، بخش کهریزک و بخش فشافویه است که مدیریت آن با اداره کل آموزش و پرورش شهرستان های استان تهران است. 45 هزار دانش آموز در 217 مدرسه، 2 هزار و 922 دانش آموز پایه اولی در مدارس دولتی و یکهزار و 100 دانش آموز در مدارس غیر دولتی در آموزش و پرورش ناحیه 2 شهرستان ری وارد سیستم آموزشی شده و کسب دانش می کنند.1970/6003            "}