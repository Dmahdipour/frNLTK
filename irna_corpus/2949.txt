{"onTitr":"","titr":" مدیران همکاری لازم را با بخش خصوصی داشته باشند","describe":" کرمانشاه - ایرنا - معاون هماهنگی امور اقتصادی و توسعه منابع استانداری کرمانشاه گفت: ادارات و مدیران استان به منظور ایجاد اشتغال بیشترین همکاری را باید با بخش خصوصی داشته باشند.", "text":"به گزارش خبرنگار ایرنا ، هدایت حاتمی روز سه شنبه در نشست توسعه آبزی پروری که در استانداری کرمانشاه برگزار شد، اظهار داشت: موضوع پرورش ماهی در قفس در سدهای زمکان و جامیشان به صورت جدی دنبال و مزایده لازم برای جذب سرمایه گذار باید انجام شود.وی افزود: اداره کل محیط زیست نیز مسائل مربوط به مشکلات احتمالی زیست محیطی برای پرورش ماهی در این 2 سد را مورد بررسی قرار دهد و نظر خود را تا روز شنبه هفته آینده اعلام کند.معاون استاندار کرمانشاه با بیان اینکه هیچ استانی به اندازه کرمانشاه با مشکل بیکاری درگیر نیست، عنوان کرد: ادارات و مدیران استان باید در اعطا مجوز پروژه ها به بخش خصوص بیشترین همکاری را داشته باشند و کارها را تسهیل کنند.حاتمی تاکید کرد: قرار نیست که پول احداث سدها را از اجازه بها سدها به بخش خصوصی تامین کنیم، گفت: شرکت آب منطقه برای اجاره سدها به بخش خصوصی همکاری های لازم را داشته باشد.وی ادامه داد: اگر بر سر راه سرمایه گذاران سنگ اندازی کنیم، بدون شک برای ایجاد اشتغال در استان با مشکل رو به رو خواهیم شد.معاون استاندار کرمانشاه در رابطه با آبزی پروری در سد سلیمانشاه سنقر نیز گفت: واگذاری این سد به بخش خصوصی از ابتدای سال 98 براساس روال قانونی انجام می شود.حاتمی با اعلام اینکه کمیته آبزی پروری استان هر 2 هفته یک بار تشکیل خواهد شد، گفت: توسعه صنعت آبزی پروری جز اولویت های کرمانشاه است و مدیران استان این موضوع را دنبال کنند.وی خطاب به مدیران شیلات اظهار داشت: فن آوری استخرهای آبزی پروری را تغییر دهیم تا میزان مصرف آن ها به حداقل برسد و اگر در این ‌زمینه نیاز به اعطای تسهیلات باشد، پرداخت خواهیم کرد.براساس آمارهای به دست آمده هر کرمانشاهی سالانه ۹ کیلوگرم ماهی مصرف می کند در حالی که سرانه مصرف آبزی در کشور برای هر نفر ۱۲ کیلوگرم و در جهان ۲۰ کیلوگرم می باشد.ظرفیت تولید ماهی در استان کرمانشاه ۳۵ هزار تن در سال است که براساس پیش بینی ها به نظر می رسد که تا پایان امسال ۲۱ هزار تن آبزی در کرمانشاه تولید شود.کرمانشاه تنها تولید کننده میگو آب شیرین در کشور است و در سال ۹۶ بیش از ۱۵ تن میگو در این استان تولید شد.سال گذشته همچنین ۶۴۰ تن ماهی در قفس های پشت سد زاگرس تولید شد.8066/7445            "}