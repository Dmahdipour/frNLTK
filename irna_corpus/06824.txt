{"onTitr":"","titr":" چهارمین جشنواره منطقه ای مطبوعات کشور در یزد، فراخوان شد","describe":" یزد - ایرنا - مدیرکل فرهنگ و ارشاد اسلامی یزد با فراخوان چهارمین جشنواره منطقه ای مطبوعات محلی، سرپرستی های استانی، پایگاه های خبری و نمایندگی خبرگزاری های کشور (جایزه ویژه فرخی یزدی) گفت: این جشنواره اسفند 1397 در 10 بخش توسط خانه مطبوعات یزد برگزار می شود.", "text":"به گزارش ایرنا، مجید جوادیان زاده روز شنبه در نشست با خبرنگاران افزود: بخش های این جشنواره شامل سرمقاله و یادداشت، مقاله، عکس (گزارش تصویری و تک عکس در حوزه های مختلف مطبوعات)، طراحی و گرافیک (صفحه آرایی روزنامه ای و مجله ای)، گزارش، مصاحبه، خبر، تیتر و طنز (طنز تصویری یا کاریکاتور و مکتوب) است.وی ادامه داد: بخش ویژه جشنواره نیز درباره نقش شخصیت های یزد در شکل گیری انقلاب شکوهمند اسلامی، «فرخی یزدی، اخلاق رسانه ای، روزنامه نکاری مسئولانه و عملگرا»، مطبوعات و شهر جهانی، چالش های پیش روی جوانان، «شهروند آگاه، شهر آباد»، مصرف بهینه آب، رسانه و مسئولیت اجتماعی و ترویج ورزش برگزار می شود.  مدیرکل فرهنگ و ارشاد اسلامی یزد با دعوت از فعالان رسانه ای استان های یزد، کرمان، فارس و کرمان جنوب برای شرکت در این جشنواره اظهار داشت: آثار ارائه شده باید در فاصله زمانی اول فروردین 1396 تا 30 آبان 1397 در یکی از رسانه های دارای مجوز درج شده باشد.همچنین عضو هیات مدیره خانه مطبوعات و دبیر اجرایی چهارمین جشنواره منطقه ای مطبوعات محلی، سرپرستی های استانی، پایگاه های خبری و نمایندگی خبرگزاری ها در یزد اظهار داشت: شرکت کنندگان باید آثار خود را در سایت جشنواره به آدرس www.pressfestival.ir بارگزاری کنند.سهیل شریعتمداری، مهلت ارسال آثار به جشنواره را 30 آبان 1397 اعلام کرد و افزود: دبیرخانه جشنواره در خانه مطبوعات یزد به آدرس خیابان امام خمینی (ره)، کوچه برخوردار، بن بست هشتم واقع شده است.وی ادامه داد: داوری آثار ارئه شده به جشنواره منطقه ای یزد توسط اساتید دفتر مطالعات و برنامه ریزی رسانه های وزارت فرهنگ و ارشاد اسلامی انجام می شود.وی اضافه کرد: علاقه مندان می توانند برای اطلاع از آخرین اخبار و اطلاعات جشنواره به پورتال خانه مطبوعات به آدرس www.khanehmatbooat.ir مراجعه کنند.معاون فرهنگی و رسانه ای اداره کل فرهنگ و ارشاد اسلامی یزد نیز گفت: برای نخستین بار برگزاری جشنواره منطقه ای مطبوعات در یزد به خانه مطبوعات به عنوان نهاد تخصصی غیردولتی در راس امور مطبوعات استان واگذار شده است.سیدخلف حوتی نژاد اظهار امیدواری کرد واگذاری برگزاری این جشنواره به خانه مطبوعات یزد نمونه و الگویی برای واگذاری سایر امور فرهنگی استان به نهادهای تخصصی غیردولتی و مردم نهاد باشد.در این نشست، پوستر چهارمین جشنواره منطقه ای مطبوعات محلی، سرپرستی های استانی، پایگاه های خبری و نمایندگی خبرگزاری های کشور (جایزه ویژه فرخی یزدی) در یزد رونمایی شد.   166 رسانه در استان یزد مجوز دارند که از این تعداد ١١8 مجوز متعلق به نشریات چاپی، 30 مورد متعلق به رسانه‌ های برخط (خبرگزاری و پایگاه خبری) و ١8 مجوز هم مربوط به رسانه‌های الکترونیک غیر برخط است.7532/ 6197            "}