{"onTitr":"","titr":" کشاورزان خوزستان خواستار توقف کاهش سهمیه سوخت شدند","describe":" اهواز - ایرنا - در پی کاهش سهمیه سوخت، جمعی از کشاورزان خوزستانی با تجمع صنفی در ورودی اهواز، اختصاص سهمیه کامل سوخت این بخش را خواستار شدند.", "text":"به گزارش ایرنا تجمع کشاورزان صبح امروز در ورودی اهواز (مسیر تصفیه شکر) برگزار شد، در این تجمع کشاورزان با متوقف کردن تراکتورهای خود در این مسیر، نسبت به کاهش سهمیه سوخت در کشت پائیزه امسال اعتراض کردند.عضو هیات مدیره انجمن صنفی کشاورزان شهرستان اهواز در این باره به ایرنا گفت: در این تجمع صنفی بیش از 70 نفر از کشاورزان حضور داشتند.ناصر سجیرات افزود: کشاورزان نسبت به سهمیه سوخت خود اعتراض داشته و اعلام کرده اند که در صورت حل نشدن مشکل سهمیه سوخت تا یک هفته آینده، کشاورزان با تراکتورهای خود این تجمع را در شهر اهواز برگزار خواهند کرد.وی اظهار داشت: سهمیه سوخت هر تراکتور یک هزار و 300 لیتر است که شرکت پخش فرآورده های نفتی این سهمیه را در ابتدا به کمتر از نصف رسیده است که این مساله مشکلات بسیاری را برای کشاورزان به همراه دارد.*فراز و نشیب سهمیه سوختدر آستانه کشت پائیزه، دردسرهای کشاورزان خوزستانی دوباره سرباز است،  این بار سهمیه سوخت کشاورزان مورد مناقشه کشاورزان، سازمان جهاد کشاورزی و شرکت پخش فرآورده های نفتی است، مشکلی که در تابستان نیز کشاورزان نسبت به کمبود آن اعتراض کرده بودند.سهمیه سوخت کشاورزان بعد از تصویب در شورای کشاورزی خوزستان، یک بار دیگر در ستاد مبارزه با قاچاق بررسی و این سهمیه کاهش یافت که این مساله اعتراض انجمن صنفی کشاورزان استان را در پی داشت.معاون تولیدات گیاهی سازمان جهاد کشاورزی خوزستان در این باره به ایرنا گفت: در شورای کشاورزی استان سهمیه سوخت 300 میلیون لیتر تصویب شد اما بعد از محاسبه بر اساس فرمول، این سهمیه به 285 میلیون لیتر کاهش یافت که این میزان مورد توافق شرکت پخش فرآورده های نفتی قرار گرفته و ابلاغ شده است.محمد قاسمی نژاد افزود: این سهمیه تنها برای تراکتورهای بخش کشاورزی است و کمباین، بولدوزر و ماشین آلاتی که عملیات تجهیز و نوسازی را انجام می دهند، سهمیه جداگانه خواهند داشت.وی تاکید کرد: در نشستی که با شرکت پخش فرآورده های نفتی داشتیم، یکی از مصوبات این بوده که هر زمان به سوخت بیشتری برای کشاورزان نیاز بود نشست دوجانبه دیگری برای تامین نیاز آنها برگزار شود.*آمارهای متناقضسهمیه ای که امدیرپخش فرآورده های نفتی منطقه اهواز علام کرده اما هشت میلیون لیتر کمتر است.نعمت الله نجفی به ایرنا گفت: سهمیه سوخت کشاورزان خوزستان برای کشت پائیزه امسال 277 میلیون لیتر تعیین شده که این میزان همه سهمیه بخش کشاورزی است که شامل تراکتور و هم کمباین و سایر مصارف می شود.وی با بیان اینکه این میزان سوخت بر اساس افزایش سطح زیرکشت کشاورزی نسبت به پارسال محاسبه شده است، افزود: پارسال بر اساس نامه جهاد کشاورزی 242 میلیون لیتر به کشاورزان اختصاص داده شده بود، از سوی دیگر بر اساس آماری که اعلام شده امسال 6.9 درصد افزایش سطح زیر کشت بوده، بنابراین سهمیه سوخت نیز بر همین اساس به 277 میلیون لیتر رسیده که افزایشی در حدود 12 درصد است.نجفی علت این کاهش سهمیه را، کنترل مصرف و صیانت از سوخت که یکی از سرمایه های کشور است عنوان کرد.وی افزود: ارگان متولی جهاد کشاورزی است اما شرکت پخش فرآورده های نفتی مسئول و پاسخگوی مصارف است که بر همین اساس راستی آزمایی را انجام می دهد؛ این مساله درباره بخش های صنعت و راه نیز به همین شکل اجرا می شود.*کاهش 60 میلیون لیتریرئیس نظام صنفی کشاورزی خوزستان اما معتقد است: سهمیه سوخت کشاورزان استان 60 میلیون لیتر کاهش یافته که این مساله تولید آنها را با چالش مواجه می کند.مسعود اسدی نیاز سوخت کشاورزان استان را سالانه در حدود 340 میلیون لیتر عنوان کرد و افزود: جهاد کشاورزی نیز قبلا حداقل نیاز این بخش را 320 میلیون لیتر اعلام کرده بود، اما امسال بر اساس مذاکرات نظام صنفی و جهاد کشاورزی، مقرر شد 305 میلیون لیتر سوخت به کشاورزان اختصاص داده شود، این در حالیست که شرکت پخش فرآورده های نفتی اعلام کرده حاضر نیست بیش از 285 میلیون لیتر سوخت را تامین کند که این میزان حدود 60 میلیون لیتر کمتر از نیاز این بخش است.وی با انتقاد از کاهش سهمیه سوخت کشاورزان، افزود: شرکت پخش فرآورده های نفتی خوزستان در جلسه ای با جهاد کشاورزی، از تامین تمامی سهمیه سوخت تعیین شده کشاورزان سرباز زده و اعلام کرده که سهمیه تعیین شده را قبول ندارد، این در حالیست که میزان سهمیه سوخت بر اساس توافق جهاد کشاورزی و نظام صنفی کشاورزی همچنین مصوبه شورای کشاورزی خوزستان تعیین و ابلاغ شده است.اسدی با بیان اینکه کاهش این میزان سهمیه سوخت به معنی عدول از مصوبات و توافقات جهاد کشاورزی و شورای کشاورزی استان است، اضافه کرد: متولی بخش کشاورزی استان، سازمان جهاد کشاورزی است و شرکت پخش هیچ حق و جایگاه قانونی در تعیین میزان مصرف مورد نیاز این بخش ندارد، و صرفا تامین کننده سوخت کشاورزی بر اساس اعلام سازمان جهاد است.وی تاکید کرد: جهاد کشاورزی زیربار کاهش سهمیه سوخت رفته، که به معنی عقب نشینی از مصوبات و آمارهای کارشناسی خود بوده و این مساله غیرقابل توجیه است.اسدی تصریح کرد: شورای هماهنگی تشکل های کشاورزی استان در جلسه اضطراری خود کاهش سهمیه سوخت را به شدت محکوم کرده و نسبت به آن اعتراض کردند.رئیس نظام صنفی کشاورزی خوزستان با بیان اینکه کاهش سهمیه سوخت بدون در نظر گفتن خسارت به بخش کشاورزی اعمال شده، تصریح کرد: کشاورزان اکنون در آستانه فصل زراعی جدید قرار دارند و مشغول آماده سازی زمین های خود برای کشت آتی هستند که کاهش سهمیه سوخت این بخش را با بحران روبه رو می کند.وی افزود: سهمیه سوخت کشاورزان برای مصارف تراکتورها و ماشین آلات مکانیزه است که در صورت تامین نشدن اثرات جبران ناپذیری برای تولید ایجاد می کند.اسدی تصریح کرد: به نظر می رسد شرکت پخش فرآوده های نفتی به این وسیله می خواهند جبران هدرروی و عدم کنترل مصرف سوخت را که در سایر بخش ها موفقیت آمیز نبوده، به کشاورزان تحمیل کنند، در حالی که کاهش سوخت، تولید در این بخش را با مشکلات جدی روبه رو می کند.وی خواستار ورود استانداری و مجمع نمایندگان استان برای حل مشکل کشاورزان شد و گفت: ما این مساله را طی مکاتباتی به نهادهای نظارتی و امنیتی نیز هشدار داده ایم و در صورت تامین نشدن فوری سهمیه سوخت کشاورزان مسئولیت تمامی اتفاقات آینده بر عهده شرکت پخش فرآورده های نفتی است.*بهانه قاچاق سوختخوزستان قطب کشاورزی کشور، بیش از سه میلیون هکتار زمین حاصلخیز دارد که به دلیل کمبود آب پائیز امسال حدود 800 هزار هکتار آن زیر کشت رفته است.کشاورزی خوزستان در سال های اخیر با چالش های بسیاری مواجه بوده که مهمترین آن بی آبی است، این مساله خسارت های سنگینی به این بخش وارد کرده، به طوری که برخی کشاورزان به ناچار دست از این شغل کشیده و روستاهای خود را ترک کرده اند، مشکل سوخت در واقع فشار مضاعفی به کشاورزان تحمیل کرده که در تابستان نیز آنها را به اعتراض واداشته بود. شرکت پخش فرآورده های نفتی پیش از این اعلام کرده بود که یکی از اهدف سهمیه بندی سوخت بخش کشاورزی، جلوگیری از قاچاق است،  این مساله واکنش کشاورزان را در پی داشته زیرا معتقد بودند شرکت پخش فرآورده های نفتی به بهانه قاچاق سوخت سهمیه کشاورزان را کاهش می دهند که اصلا برای ما پذیرفتنی نیست./6002/9754            "}