{"onTitr":"","titr":" قرارداد واگذاری چهار ایستگاه آتش نشانی در مشهد تمدید شد","describe":" مشهد- ایرنا- اعضای شورای اسلامی شهر مشهد در نشست روز دوشنبه خود با تمدید قرارداد واگذاری چهار ایستگاه آتش نشانی این شهر به بخش خصوصی موافقت کردند.", "text":"رئیس کمیسیون خدمات شهری شورای شهر مشهد  در این نشست گفت: چهار ایستگاه آتش نشانی در شهر مشهد تا ابتدای سال 1396 طبق قراردادی پنج ساله به بخش خصوصی واگذار شده بود. پس از پایان قرارداد این ایستگاهها، شورای چهارم شهر مشهد دوباره قرارداد را برای مدت چهار ماه تمدید کرده بود. محمد حاجیان شهری مخالفت خود را با خصوصی سازی آتش نشانی اعلام اما بیان کرد: آیین نامه استفاده از ظرفیت بخش خصوصی در انجام فعالیتهای آتش نشانی در شورا در دست بررسی بوده و تعیین تکلیف نهایی نشده است.وی گفت: از اینرو مقرر شد تا تعیین تکلیف موضوع، بر اساس مصوبه امروز شورای شهر مشهد قرارداد واگذاری چهار ایستگاه به بخش خصوصی در این شهر تا پایان سال جاری تمدید شود.* تعرفه توقفگاههای حاشیه ایهمچنین در نشست امروز شورای شهر مشهد لایحه تعیین تعرفه توقفگاههای حاشیه ای در خیابانهای این شهر بررسی و مصوب شد.رئیس کمیسیون حمل و نقل و ترافیک شهرداری مشهد نیز در این خصوص گفت: طبق این مصوبه مقرر شد تعرفه های این توقفگاهها به تعرفه های سال 96 برگردد. تعرفه‌ های هزینه ‌ای در مشهد از هشت هزار ریال در سال 95 به شش هزار ریال  در سال 96 کاهش پیدا کرد. طبق مصوبه امروز تعرفه های شرکت الیت(ساماندهی توقفگاههای حاشیه ای مشهد) در معابر پرتردد 25 درصد و برای توقفهای بالای یک ساعت 15 درصد افزایش می یابد.مجتبی بهاروند افزود: همچنین بودجه سال جاری شرکت ترافیک هوشمند الیت به مبلغ 225 میلیارد و 703 میلیون و 70 هزار ریال مصوب شد.* نامگذاری و تغییر نامهمچنین با موافقت اعضای شورای شهر مشهد مقرر شد یکی از خیابانهای این شهر به نام 'مهدی اخوان ثالث' شاعر پرآوازه مشهدی نامگذاری شود.رئیس کمیسیون فرهنگی شورای اسلامی شهر مشهد در این خصوص نیز گفت: شهرداری مشهد باید ظرف مدت یک ماه در کمیته نامگذای اقدام کند.احسان اصولی افزود: همچنین به شهرداری مشهد اجازه داده شد سالن ورزشی واقع در امامت 49 را به نام 'نشاط' نامگذاری کند و فرهنگسرای سلامت نیز به 'نصرت' تغییر نام یابد.وی ادامه داد: همچنین به شهرداری مشهد اجازه داده شد نسبت به نامگذاری یک سالن ورزشی در بلوار شهید آوینی به نام 'رستم دستان' اقدام کند.7505/1858            "}