{"onTitr":" بازی های پاراآسیایی 2018/    ","titr":" پرتابگر طلایی ایران: این مدال حاصل تلاش شبانه روزی‌ام بود","describe":" جاکارتا- ایرنا- پرتابگر طلایی ایران در سومین دوره بازی‌های پاراآسیایی 2018 جاکارتا گفت: تلاش‌های شبانه‌روزی من نتیجه داد و توانستم به مدال طلای بازی های پاراآسیایی دست پیدا کنم.", "text":"به گزارش خبرنگار اعزامی ایرنا از اندونزی، «یونس سیفی‌پور» بعد از به گردن آویختن مدال بازی های پاراآسیایی اظهار داشت: رقبای قدرتمندی داشتم به ویژه ورزشکاران اماراتی و کویتی سعی می‌کردند به من نزدیک شوند، اما تلاش‌های شبانه‌روزی من نتیجه داد و توانستم به مدال طلا دست پیدا کنم.وی که رشته اصلی‌اش پرتاب وزنه است تا چهار روز دیگر در این بخش با رقبای آسیایی خود روبه‌رو می‌شود. هرمز رادصادقی، مربی یونس سیفی‌پور با بیان این نکته ابراز امیدواری کرد او در بخش پرتاب وزنه ضمن کسب مدال طلای بازی‌های پاراآسیایی، رکورد پارالمپیک را جابه‌جا می‌کند.وی با بیان اینکه تمرین کردن در 2 رشته در دو و میدانی کار دشواری است، تصریح کرد: در این مدت یونس سیفی پور و خانواده‌اش روزهای سختی را پشت سر گذاشتند و او در گرما و سرما تمرین می کرد.وی در پاسخ به اینکه چرا سیفی‌پور در 2 ماده رقابت می‌کند، گفت: چون او توانایی این کار را داشت و می‌توانست در آسیا 2 مدال بگیرد، اما در مسابقات جهانی و پارالمپیک تنها در یک ماده باید رقابت کند. در حققیت او ورزشکار پرتوانی است و امیدوارم روز به روز بهتر شود.رادصادقی در خاتمه تصریح کرد: امیدوارم مسئولان به این ورزشکاران اهمیت بیشتری بدهند. تمرینات این ورزشکاران با توجه به شرایطی که دارند، سخت و دشوار است. وی خاطرنشان کرد: ما در استان تهران محل تمرین مناسب نداریم و از این بابت دچار مشکل هستیم. امیدوارم مسئولان ورزش استان اقدامی انجام دهند و این ورزشکار برای سال آینده روی زمین نماند.ورزشی**ع.ک**2052**9129            "}