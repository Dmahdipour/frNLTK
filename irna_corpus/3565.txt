{"onTitr":"","titr":" مدارس چادری عشایر گتوند برچیده شد","describe":" دزفول - ایرنا - مسئول آموزش و پرورش عشایر شهرستان گتوند گفت: با اختصاص 6 کانکس از سوی بنیاد برکت وابسته به ستاد اجرایی فرمان امام(ره)، مدارس چادری این شهرستان در بخش های مرکزی و عقیلی برای همیشه برچیده شد.", "text":"مجتبی ابراهیمی روز سه شنبه در گفت و گو با خبرنگار ایرنا افزود: این تعداد کانکس در راستای خدمت رسانی و رفع مشکلات مدارس چادری عشایر شهرستان گتوند به همت بنیاد برکت و پیگیری های فرماندار، نماینده مردم در مجلس شورای اسلامی و مدیریت آموزش و پرورش عشایر خوزستان اختصاص یافت.وی با بیان اینکه جمع آوری مدارس چادری برای نخستین بار در شهرستان گتوند انجام شده است، گفت: پیش از این دانش آموزان عشایری در فصل تابستان و زمستان مشکلات زیادی برای تحصیل داشتند که بخش زیادی از این مشکلات رفع شد.یکهزار و 800 دانش آموز عشایری گتوند در سه مقطع تحصیلی در 27 مدرسه تحصیل می کنند.شهرستان گتوند در شمال استان خوزستان واقع شده و دارای 2 بخش مرکزی و عقیلی، پنج شهر سماله، ترکالکی، صالح شهر، جنت مکان و 45 روستا است.7467/3022            "}