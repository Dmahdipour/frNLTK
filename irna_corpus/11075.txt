{"onTitr":"","titr":" دانش آموزان نیازمند هرمزگان چشم انتظار لبخند مهر","describe":" بندرعباس - ایرنا - جشن عاطفه ها با شعار «لبخند مهر، بسته به مهرشما» روز چهارشنبه همزمان با سراسر کشور در تمامی مدرسه های هرمزگان برگزار می شود تا مردم خیر و نیکوکار با کمک های انسان دوستانه خود در این جشن لبخند مهر را بر لبان دانش آموزان نیازمند حک کنند.", "text":"به گزارش ایرنا، مدیرکل کمیته امداد امام خمینی (ره) هرمزگان گفت: مرحله دوم جشن عاطفه ها یازدهم مهرماه با همکاری آموزش و پرورش در تمامی مدرسه های این استان برگزار می شود.علی اللهیاری در نشست با خبرنگاران افزود: در این راستا 250هزار پاکت جشن عاطفه ها برای جمع آوری کمک های نقدی دانش آموزان در یکهزار و 300 مدرسه توزیع شده است.وی بیان داشت: براساس آمارهای موجود بیش از 28 هزار دانش آموز نیازمند در هرمزگان است که 14هزار از آن ها زیر پوشش کمیته امداد هستند.مدیرکل کمیته امداد هرمزگان یاد آورشد: شهریه هر دانش آموز در طول سال تحصیلی در سطح شهر 10 میلیون ریال و در روستا 6 میلیون ریال است و این نهاد ماهانه نیز بین یک میلیون ریال تا یک میلیون و 200 هزار ریال پرداخت می کند.اللهیاری گفت: یکی از دغدغه های خانواده ها هزینه تحصیل دانش آموزان است که این نهاد با همکاری آموزش و پرورش در جشن عاطفه ها کمک می کنند تا این دغدغه به حداقل برسد و دانش آموزی از تحصیل بازنماند.وی بیان داشت: دانش آموزان هرمزگان تنها چشم امیدشان به دستان پر مهر خیران و نیکوکارانی است که همواره حامی قشر ضعیف جامعه هستند.**کمک 17 میلیارد ریالی مردم هرمزگان در مرحله نخست جشن عاطفه ها معاون توسعه مشارکت های مردمی کمیته امداد امام خمینی (ره) هرمزگان گفت: مردم این استان در مرحله نخست با برپایی 35 پایگاه جشن عاطفه ها 17 میلیارد ریال به دانش آموزان نیازمند به صورت نقدی و غیرنقدی کمک کردند.مهرداد تاجیک افزود: از این میزان 7 میلیارد و 320 میلیون ریال به صورت نقدی و 9 میلیارد و 680 میلیون ریال به صورت کالایی کمک شد که نسبت به مدت مشابه سال گذشته 87 درصد افزایش داشته است.وی بیان داشت: از محل جمع آوری این کمک ها، 12هزار بسته به عنوان مهر تحصیلی شامل کیف و نوشت افزار در بین دانش آموزان نیازمند هرمزگان توزیع شد.معاون توسعه مشارکت های مردمی کمیته امداد امام خمینی (ره) هرمزگان اظهارداشت: سال گذشته نیز مردم این استان در دو مرحله جشن عاطفه ها، 22 میلیارد و 980 میلیون ریال کمک کردند.تاجیک گفت:  مردم هرمزگان می ‌توانند با استفاده از روش‌ های نوین پرداخت الکترونیکی از جمله سامانه تلفن گویای 3288 و همچنین ارسال عدد 100 به سامانه پیامکی 30007639 و نصب نرم ‌افزار ناب بر روی گوشی کمک ‌های نقدی خود را به دانش آموزان نیازمند اهدا کنند.هم اکنون 60 هزار خانوار در هرمزگان زیر پوشش کمیته امداد هستند و 26 هزار خانوار نیز به صورت موردی و چند خدمتی از حمایت این نهاد بهره مند هستند.7195/ 6048            "}