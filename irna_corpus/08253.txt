{"onTitr":"","titr":" مناطق ویژه اقتصادی و فرصت های طلایی توسعه","describe":" قزوین - ایرنا - راه اندازی و ایجاد مناطق جدید ویژه اقتصادی را که با مصوبه اخیر مجلس در نقاط مختلف کشور کلید خورده ، فرصت هایی طلایی برای رونق تولید، صادرات و اشتغال زایی در نقاط مختلف بویژه مناطق کم تر توسعه یافته دانست.", "text":"به گزارش ایرنا، ماه گذشته با موافقت مجلس شورای اسلامی و بدنبال اجرای بند 11 سیاست های کلی اقتصاد مقاومتی با هدف تسهیل در حوزه تولید، انتقال فناوری، صادرات کالا و خدمات و تامین نیازهای ضروری و منابع مالی از خارج، اجاره ایجاد مناطق آزاد صنعتی و تجاری در هشت استان و مناطق ویژه اقتصادی در 12 استان  داده شد.مناطق ویژه اقتصادی شامل محدوده های جغرافیایی مشخص در مبادی ورودی یا در داخل کشور هستند که به منظور جذب سرمایه های خارجی و داخلی و ایجاد بستر و زیرساخت مناسب برای فعالیت های تولیدی و تجاری در راستای افزایش صادرات کالا، واردات ماشین آلات مورد نیاز بخش تولید و انتقال فناوری و ارائه خدمات بهینه برای حضور فعالان اقتصادی در بازارهای منطقه ای و بین المللی ایجاد می شوند.راه اندازی مناطق ویژه اقتصادی را باید خدمتی ماندگار از سوی دولت و مجلس دانست که خونی تازه به رگ های صنعت و کشاورزی مناطق مختلف داده و زمینه را برای بهبود شرایط کسب و کار و فعالیت های اقتصادی در نقاط گوناگون بویژه کم ترتوسعه یافته فراهم می کند.در مناطق ویژه اقتصادی معافیت گمرکی، ورود ماشین آلات خط تولید و ملزومات اداری بدون عوارض گمرکی، جواز رایگان ساخت و پایان کار تنها بخشی از تسهیلات پیش روی فعالان عرصه تولید و تجارت است که بستر لازم را برای رونق تولید و اشتغال و توسعه صادرات در این نقاط فراهم می آورد و یک فرصت طلایی را برای رشد و توسعه اقتصادی در نقاط کم تر توسعه ایجاد می کند.** قزوین صاحب منطقه ویژه اقتصادی گفتنی است که از جمله این نقاط 12 گانه که به موجب مصوبه یاد شده مجلس صاحب منطقه ویژه اقتصادی می شوند، تاکستان در غرب استان قزوین است.این شهرستان دارای بزرگ ترین شهرک صنعتی کشور به لحاظ مساحت، دارنده رتبه نخست تولید کشمش و دوم انگور در ایران و دارای صنایع تبدیلی متنوع و واحدهای بزرگ قطعه سازی خودرو، صنایع شیمیایی و فولادی است.این ظرفیت ها در کنار مجاورت شهرستان تاکستان با راه آهن خطوط شرق به غرب و جنوب به شمال و آزادراه مسیر تهران - تبریز موقعیت اقتصادی خوبی را پیش روی این شهرستان ایجاد نموده است که با راه اندازی منطقه ویژه اقتصادی می توان به بهره برداری بهتر از آنها خوشبین بود.**مناطق ویژه اقتصادی زیرساخت توسعه مناطق کم تر توسعه یافتهاستاندار قزوین در گفت و گو با خبرنگار ایرنا از مناطق ویژه اقتصادی به عنوان زیر ساختی برای توسعه نقاط کمتر توسعه یافته یاد کرد و گفت: با سازوکارهای پیش بینی شده در این نقاط، در امور تولید و صادرات و دریافت دانش فنی و ورود فناوری تسهیل ایجاد شده که این روند می تواند در نهایت به رونق اقتصادی این نقاط کمک کند.عبدالمحمد زاهدی با اشاره به تصویب منطقه ویژه اقتصادی تاکستان، آنرا خدمتی ماندگار از جانب دولت و مجلس به مردم این شهرستان و همچنین استان قزوین دانست و گفت: بدون شک تصویب این منطقه ویژه اقتصادی برکات فراوانی را با خود به همراه دارد و می تواند موجب استفاده بهتر از ظرفیت های اقتصادی این شهرستان و استان قزوین شود.وی، جذب سرمایه گذاران را از رویکردهای مهم اقتصادی در استان قزوین نام برد و اظهار داشت: فعالیت منطقه ویژه اقتصادی روند سرمایه گذاری در استان را نیز سرعت می بخشد.استاندار قزوین از بخش خصوصی به عنوان بازوی دولت برای پیشبرد اهداف اقتصادی خود نام برد و افزود: با راه اندازی مناطق ویژه اقتصادی زمینه بهتری برای فعالیت این بخش در عرصه های گوناگون فراهم می شود.  این مقام مسئول، ایجاد منطقه ویژه اقتصادی در تاکستان را همچنین موجب تسهیل در ورود ماشین آلات صنعتی به استان و رفع نیاز واحدهای صنعتی و کشاورزی قزوین در این زمینه دانست و گفت: تبادل دانش فنی بین فعالان عرصه تولید و ایجاد زمینه بهتر برای توسعه صادرات از دیگر مزیت های راه اندازی مناطق ویژه اقتصادی به شمار می رود. استاندار قزوین، ظرفیت های اقتصادی استان قزوین را فراوان و متنوع دانست و گفت: منطقه ویژه اقتصادی این ظرفیت ها را فعال تر کرده و به شکوفا شدن صنعت و کشاورزی استان کمک می کند، ضمن آنکه بخشی از مشکلات مرتبط با حوزه اشتغال را نیز مرتفع می سازد.زاهدی با اشاره به اینکه نرخ بیکاری قزوین بین 10 تا 12 درصد در نوسان است، اظهار داشت: در سند اشتغال این استان باید نرخ بیکاری تک رقمی شود و ایجاد زیرساخت های اقتصادی همچون منطقه ویژه می تواند ما را به این هدف مهم نزدیک کند.وی با اشاره به تشکیل ستاد هاب لجستیک (کارگروه سنجش زیر بنایی حمل و نقل) در استان قزوین برای ساماندهی امور مربوط به منطقه ویژه اقتصادی و ایجاد بندر خشک، اظهار داشت: در این ستاد که با حضور مدیران اقتصادی این استان تشکیل شده همه برنامه ها و طرح هایی که باید در منطقه ویژه اقتصادی پیاده شوند مورد بررسی قرار می گیرد تا به محض ابلاغ دولت به استان برای آغاز عملیات اجرایی منطقه ویژه اقتصادی، مورد اجرا قرار بگیرند. ** پویایی صنعت و کشاورزی استان به کمک منطقه ویژه اقتصادینماینده مردم تاکستان در مجلس شورای اسلامی نیز در گفت و گو با ایرنا گفت: با راه اندازی منطقه ویژه اقتصادی در تاکستان شاهد پویایی و رونق هرچه بیشتر صنعت و کشاورزی این شهرستان خواهیم بود.بهمن طاهرخانی با بیان اینکه منطقه ویژه اقتصادی تاکستان می تواند زمینه لازم را برای جذب هرچه بیشتر سرمایه گذاران به این شهرستان فراهم کند، اظهار داشت: نزدیکی به پایتخت و همجواری با خط آهن سراسری غرب به شرق و شمال به جنوب کشور شرایط مناسبی برای فعالیت منطقه ویژه اقتصادی تاکستان فراهم خواهم آورد.این نماینده مجلس شورای اسلامی با بیان اینکه 53 درصد اراضی شهرک ها و نواحی صنعتی استان قزوین در تاکستان قرار دارد که این نشان از ظرفیت های بالای صنعتی این منطقه است، افزود: راه اندازی منطقه ویژه اقتصادی از درخواست های دیرین فعالان عرصه صنعت و کشاورزی و مردم منطقه بود که با تصویب آن در مجلس طی ماه گذشته در حال تحقق است و با انجام آن تحول اقتصادی در سطح تاکستان و استان قزوین را شاهد خواهیم بود.وی با بیان اینکه بیشترین مراجعات مردم به دفاتر نمایندگان مجلس شورای اسلامی در زمینه اشتغال است، اظهار داشت: با راه اندازی منطقه ویژه اقتصادی تاکستان، فرصت های شغلی زیادی در این شهرستان ایجاد خواهد شد که در کاهش نرخ بیکاری این منطقه بسیار موثر خواهد بود.این نماینده مجلس شورای اسلامی با بیان اینکه رونق تولید از نیازهای اصلی کشور در حوزه اقتصاد به شمار می رود، افزود: رونق تولید به خودی خود ایجاد نمی شود مگر اینکه بسترها و زیرساخت های لازم آن فراهم شود که یکی از این موارد راه اندازی مناطق ویژه اقتصادی در نقاط دارای استعداد است.** مناطق ویژه اقتصادی محرک صادرات علی رحمانی از صادرکنندگان و فعالان اقتصادی تاکستان نیز در گفت و گو با خبرنگار ایرنا گفت: تصویب منطقه ویژه اقتصادی تاکستان موجب خوشحالی صنعتگران و کشاورزان و صادرکنندگان این شهرستان شد.وی مناطق ویژه اقتصادی را محرکی برای صادرات تولیدات صنعتی و کشاورزی در مناطق دانست و اظهار داشت: با راه اندازی منطقه ویژه اقتصادی تاکستان، زمینه مناسب تری برای صادرات کالاهای صنعتی و محصولات و فرآورده های کشاورزی بویژه کشمش که این شهرستان رتبه نخست تولید آن در کشور را به خود اختصاص داده، ایجاد می شود.این فعال اقتصادی با بیان اینکه یکی از مشکلات سرمایه گذاران بخش صنعت، تامین ماشین آلات و مواد اولیه است، افزود: شرایط و تسهیلات نقل و انتقال مالی و واردات دستگاه ها در مناطق ویژه اقتصادی در کاهش و رفع این مشکل به سرمایه گذاران کمک می کند.رحمانی از صادرات به عنوان کلید رشد صنعت و تولید کشور نام برد و گفت: با تسهیل در این حوزه از جمله راه اندازی مناطق آزاد و ویژه تجاری و اقتصادی شرایط مساعدتری برای توسعه صادرات بوجود می آید.وی با قدردانی از دولت و مجلس بابت طرح و تصویب منطقه ویژه اقتصادی تاکستان،اظهار داشت: امیدواریم با راه اندازی هرچه سریع تراین منطقه، صنعتگران و صادرکنندگان استان قزوین از مزایای آن بهره مند شوند و این شهرستان به یکی از قطب های مهم اقتصادی کشور تبدیل شود. 3013/1352            "}