{"onTitr":" مدیرکل میراث فرهنگی:    ","titr":" سرمایه گذاری بخش گردشگری سمنان 6 هزار میلیارد ریال است","describe":" سمنان- ایرنا- مدیرکل میراث فرهنگی، صنایع دستی و گردشگری استان سمنان گفت: 6 هزار میلیارد ریال برای توسعه بخش گردشگری این استان در میان مدت با همکاری دولت و بخش خصوصی سرمایه گذاری شده است.", "text":"محمد جهانشاهی روز چهارشنبه در گفت وگو با ایرنا افزود: برای توسعه بخش گردشگری سمنان اجرای برنامه افق بلند مدت 1404 به خوبی درحال انجام است و با اجرای طرح های میان و کوتاه مدت در این بخش درصدد اجرای دقیق این برنامه هستیم.وی خاطرنشان کرد: اجرای طرح هایی مانند «استان سمنان 2020 مقصد تازه گردشگری» مکمل افق بلند مدت 1404 است که با اتخاذ برنامه های راهبردی و همکاری دیگر نهاد و فعلان اقتصادی برای توسعه اقتصادی در استان تلاش می کنیم.جهانشاهی ادامه داد: موانع قانونی در اجرای بعضی از طرح های گردشگری در استان سمنان وجود دارد اما نهادهای اجرایی با همدلی برای توسعه اقتصادی در منطقه و رفع مشکلات این بخش با اداره کل میراث فرهنگی سمنان تعامل دارند.مدیرکل میراث فرهنگی استان سمنان با بیان اینکه استان سمنان به توسعه گردشگری پایدار نیاز دارد، گفت: اقامت و حضور گردشگران خارجی در استان سمنان در نیمه نخست سال جاری در مقایسه مدت مشابه سال گذشته 15 درصد افزایش یافته است.وی تصریح کرد: سمنان از استان های پیشروی کشور در جذب گردشگر است که میزان اقامت مسافران در استان اکنون 1.5 تا 2 شب رسیده است.به گزارش ایرنا، در سمنان تاکنون 40 روستای هدف گردشگری شناسایی شده و 60 اقامتگاه بوم گردی، هفت خانه مسافر، یک متل و سه مجتمع، محوطه و مجموعه گردشگری در منطقه روستایی استان احداث شده است.649 اثر تاریخی استان سمنان شامل بنا، محوطه و تپه در فهرست آثار ملی به ثبت رسیده است و دروازه ارگ سمنان، مسجد تاریخانه دامغان، مجموعه تاریخی بسطام، آرامگاه شیخ ابوالحسن خرقانی، مجموعه قصر بهرام گرمسار، بازار آرادان و کاروانسرای ده‌نمک از جمله آثار تاریخی ثبت شده در فهرست ملی است.7339/6103            "}