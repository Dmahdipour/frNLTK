{"onTitr":"","titr":" تاکسی اینترنتی درجزیره کیش راه اندازی شد","describe":" کیش - ایرنا - مدیرفناوری اطلاعات وارتباطات سازمان منطقه آزاد کیش  از ارائه  خدمات  تاکسی اینترنتی درجزیره گردشگری کیش خبرداد .", "text":"به گزارش ایرنا  امیرسوداگران در نشستی با اصحاب رسانه جزیره کیش افزود: درخواست تاکسی قابلیت جدیدی است که برروی اپلیکیشن آی کیش قرار گرفته وشهروندان وگردشگران این جزیره مرجانی می توانند از شنبه 14 مهر ساعت 10 صبح با استفاده از این قابلیت با آسان ترین شیوه و درسریعترین زمان ممکن نسبت به درخواست تاکسی اقدام کنند.وی اضافه کرد:  درخواست تاکسی اپلیکیشن آی کیش همانند دیگر تاکسی های اینترنتی کشور در جزیره کیش فعال شده و شهروندان وگردشگران می توانند با مشخص کردن موقعیت خود برای نزدیکترین تاکسی فراخوان بزنند و با تایید یکی از تاکسی های نزدیک به موقعیت درخواست کننده از خدمات حمل ونقلی به راحتی بهره مند شوند.به گفته مدیرفناوری اطلاعات وارتباطات سازمان منطقه آزاد کیش علاوه بر درخواست تاکسی، از طریق کیف پول الکترونیکی در اپلیکیشن آی کیش امکان پرداخت الکترونیکی هزینه تاکسی هم برای شهروندان وگردشگران کیش فراهم شده است. دراین برنامه هزینه تاکسی از طریق اتصال برنامه آی کیش به تاکسی متر تاکسی ها محاسبه شده و به مسافر وراننده اعلام می شود و مسافر می تواند با استفاده از همین اپلیکیشن نسبت به پرداخت اقدام کند.جزیره کیش به عنوان قطب گردشگری  به لحاظ شرایط آب وهوایی در 5 ماه از سال دارای گرما ورطوبت بالا است که این موضوع تردد درهوای آزاد را با مشکل مواجه می کند به همین دلیل دسترسی راحت به حمل ونقل عمومی یکی از ضرورتهای زیرساختی دراین جزیره است.راه اندازی تاکسی اینترنتی با هدف تسهیل خدمات رسانی به شهروندان وگردشگران با تاکید دکتر انصاری لاری مدیرعامل سازمان منطقه ازاد کیش در خصوص تامین رفاه بیشتر دراین جزیره مرجانی دردستور کار مدیریت فناوری اطلاعات وارتباطات سازمان منطقه آزاد کیش قرار گرفت وبا توجه به لزوم ارائه تمامی خدمات بر روی یک اپلیکیشن برای دسترسی راحت به مجموعه از خدمات مورد نیاز، تمامی این خدمات بر روی اپلیکیشن جامع آی کیش قرار گرفته است.شهروندان وگردشگران جزیره کیش می توانند با نصب اپلیکیشن  I KISH از طریق نرم افزارهای گوگل پلی یا سیب اپ بسیاری از خدمات مورد نیاز در جزیره کیش را دریافت کنند.کاربرانی هم که این اپلیکیشن را از قبل نصب کرده اند می توانند از طریق نشانی app.kish.ir  برای به روزرسانی این اپلیکیشن و استفاده از قابلیت های جدید آن اقدام کنند.1339            "}