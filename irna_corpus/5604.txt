{"onTitr":"","titr":" الوطن:هند با افزایش خرید نفت ایران، آمریکا را به چالش می کشد","describe":" الجزیره-ایرنا- تارنمای مصری «الوطن» امروز یکشنبه نوشت، هند از جمله کشورهایی است که آمریکا آن را متحد راهبردی خود محسوب می کرد اما این کشور این روزها به دلیل سیاست های نادرست واشنگتن، با کاهش خرید نفت از آمریکا و افزایش خرید نفت از ایران، واشنگتن را به چالش می کشد.", "text":"به گزارش ایرنا، «احمد المسلمانی» نویسنده این مقاله تحت عنوان «هند به آمریکا می گوید نه » آمریکا را کشوری فرصت طلب می داند که تنها به منافع خود می اندیشد و در این راستا سعی می کند همیشه میان کشورهای جهان اختلاف بیاندازد .نویسنده در ادامه تاکید می کند، شرایط این روزها تغییر کرده و کشورهای مختلف حاضرنیستند زیر بار زورگویی های آمریکا بروند.الوطن نوشت، ابتدا هند متحد راهبردی آمریکا ، پس از چند سال پاکستان (که با هند اختلافات مرزی و رقابت دارد) متحد راهبردی آمریکا می شود  و پس از مدتی دیگر نه هند و نه پاکستان هیچ یک متحد راهبردی آمریکا نیستند ، واشنگتن هند و پاکستان هر دو را تهدید می کند.از سوی دیگر آمریکا نمی خواهد چین قدرت بزرگی باشد، به همین دلیل از هند حمایت می کند اما در عین حال نمی خواهد هند هم قدرت بزرگی باشد و به همین دلیل از پاکستان حمایت می کند اما نمی خواهد پاکستان نیز قدرت بزرگی باشد و به همین دلیل خود به افغانستان می آید.الوطن در ادامه نوشت، آمریکا نمی خواهد هند و چین  و همچنین چین و روسیه و چین و پاکستان متحد هم باشند ، آمریکا نمی خواهد صلح و آشتی میان هند و پاکستان برقرار باشد کما اینکه نمی خواهد کره شمال و جنوبی با هم آشتی کنند.این کشور شبکه گسترده ای از تناقض ها را اداره می کند و سعی می کند کنترل بخش های وسیعی از آسیا را در دست داشته باشد، سعی می کند همه را از هم دور کند تا به هم شک داشته و نگران اقدامات همدیگر باشند.'«دونالد ترامپ » رئیس جمهوری آمریکا این روزها بر همه فشار وارد می کند ،  تا در مقابل حفاظت آمریکا از آن ها پول پرداخت کنند یا امتیاز بدهند،آمریکا از چین هم می خواهد در قبال لغو تحریم ها ، به آمریکا امتیاز بدهد ، از نظر آمریکا همه باید از خریداری سلاح روسی خودداری کنند در غیر این صورت تهدید می کند آن ها را تحریم می کند.'این روزنامه مصری در ادامه نوشت، آسیا هیچ وقت به اندازه زمان حاضر برای آمریکا اهمیت نداشته است . روسیه این روزها خود را در مرکز یک جنگ سرد دیگر با آمریکا می بیند و چین خود را در یک جنگ تجاری بزرگ و تاریخی. مشخص نیست این جنگ ها چه زمانی به پایان می رسد؟با دقت در رسانه های روسی و چینی و نتایج تحقیقات مراکز مطالعاتی این دو کشور به این نتیجه می رسیم که این ها تا چه اندازه نگران اند، با بررسی رسانه های پاکستان نیز به این نتیجه می رسیم که اعتماد به آمریکا از بین رفته است و رسانه های این کشور واشنگتن را به تلاش برای تکه تکه کردن پاکستان پس از گرفتن سلاح های هسته ای آن و از بین بردن همه چیز متهم می کنند.'هند این روزها آمریکا را آشکارا به چالش می کشد و واردات نفت از ایران را افزایش می دهد و در مقابل واردات نفت از آمریکا را کاهش می دهد ؛هند در گذشته روزانه 400هزار بشکه نفت از ایران وارد می کرد اما اکنون به 500هزار بشکه رسانده است ، در گذشته بیش از 300هزار بشکه در روز از آمریکا نفت وارد می کرد اما اکنون به 80 هزار بشکه در روز رسیده است ، هند، آمریکا را در خصوص ایران و همچنین روسیه به چالش می کشد و به مقابله با قانون تحریم های آمریکا در خصوص واردات اسلحه از روسیه می پردازد.آمریکا می خواهد مانع صادرات سلاح های روسی شود اما هند تن به این خواسته نمی دهد و در پاییز 2018 هند قرارداد حرید ناوهای روسی و سامانه دفاع موشکی اس 400 با روسیه به امضا رساند.70 درصد سلاح های ارتش هند، ساخت روسیه است و تنها زیردریایی اتمی ارتش این کشور نیز روسی است .برنامه فضایی هند نیز با کمک های علمی روسیه و تلاش دانشمندان هندی پیشرفت زیادی داشته است ، هند متحد راهبردی دیروز واشنگتن این روزها خود را ناچار به مقابله با آمریکا و به چالش کشیدن آن می بیند.الوطن در پایان نوشت، جهان در حال تغییر است ، ائتلاف های گذشته از هم فرو می پاشد  و ائتلاف های جدیدی به سرعت در حال شکل گرفتن است ، سناریوها و احتمالاتی که تا چندی پیش غیر ممکن به نظر می رسید، اکنون ممکن شده است. یکی از واقعیت های جدید در این روزها این است که آسیا به آمریکا می گوید نه. خاورم **2041**1586            "}