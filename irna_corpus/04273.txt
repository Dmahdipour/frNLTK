{"onTitr":"","titr":" بازتاب تصویب CFT در رسانه های آسیایی","describe":" تهران - ایرنا - تصویب پیوستن ایران به کنوانسیون بین المللی مقابله با تامین مالی تروریسم (CFT) در مجلس شورای اسلامی در رسانه های آسیایی بازتاب گسترده داشت.", "text":"پایگاه خبری اسکرول هند دیروز یکشنبه ضمن پرداختن به تصویب این لایحه، آن را جزو 4 سند قانونی تنظیم شده در چارچوب توصیه ها از سوی گروه ویژه اقدام مالی برای مبارزه با پولشویی موسوم به FATF عنوان کرد و افزود: 'پارلمان ایران سرانجام امروز در جلسه علنی خود چهار لایحه قانونی که از سوی گروه ویژه اقدام مالی برای مبارزه با پولشویی مطرح شده بود را بررسی و تصویب کرد'.این نشریه در عین حال این اقدام مجلس ایران را در چارچوب اجرای طرح تطبیق قوانین ایران با خواسته های بین المللی ارزیابی کرد و افزود: 'این مصوبه در واقع کمک بزرگی برای جلب اعتماد شرکای اروپایی و آسیایی ایران است تا تهران همچنان بتواند نظر آنها را برای ادامه کار توافق جامع قدرت های هسته ای جهان با ایران (برجام) حفظ کند.  پایگاه خبری 'آسیا تایمز' هنگ کنگ این مصوبه را  مورد نظر سازمان ملل متحد برای مبارزه با جرایم سازمان یافته ارزیابی کرد.براساس این گزارش، این لایحه که یکی از موارد اختلافی میان تهران و متحدان اروپایی آن به ویژه در اوج فشارهای اقتصادی آمریکا علیه ایران بود، می رود تا امروزه موانع مبادلات مالی ایران با جهان را برطرف کند و در عین حال نام ایران را از لیست سیاه سرمایه گذاری ها به نفع تروریسم خارج سازد و نیز زمینه ها برای رفع بسیاری از اتهامات دیگر علیه تهران فراهم آورد.آسیا تایمز این مصوبه را تلاشی از سوی ایران برای جلب نظر گروه ویژه اقدام مالی برای مبارزه با پولشویی موسوم به FATF ارزیابی کرد که به ایران تا اکتبر 2018 برای تشدید مقررات مربوط به پولشویی و تامین مالی تروریسم و پیوستن به کنوانسیون تأمین مالی سازمان ملل متحد فرصت داده بود.گروه ویژه اقدام مالی برای مبارزه با پولشویی در چارچوب گروه جی هفت برای اقدام علیه پولشویی ایجاد شد و هم اینک تحت اختیارات گروه جی - 20 فعالیت می کند.به اعتقاد این نشریه، تصویب لایحه CFT در عین حال نقطه امیدی برای ایران است تا از فشار آمریکا بر کشورهای اروپایی، روسیه و چین که تاکنون از برجام حمایت کردند، بکاهد.این نشریه با اشاره به مخالفت بخشی از نمایندگان محافظه کار مجلس با این لایحه از امیدواری وزیر خارجه ایران برای بهرمندی جمهوری اسلامی از مواهب آن خبر داد.آساق**1378**1663**            "}