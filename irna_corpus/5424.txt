{"onTitr":"","titr":" اخراج مورینیو 34 میلیون یورو برای منچستریونایتد آب می خورد","describe":" تهران - ایرنا - برکناری احتمالی «خوزه مورینیو» سرمربی تیم فوتبال منچستریونایتد تقریبا 34 میلیون یورو خرج روی دست شیاطین سرخ خواهد گذاشت، مبلغی که با اندکی درایت از سوی مقامات این تیم می تواند تا 11 میلیون یورو کاهش یابد.", "text":"به گزارش ایرنا، روزنامه میرِر انگلیس روز یکشنبه با درج این خبر نوشت: با وجود گزارش ها مبنی بر برکناری قریب الوقوع مورینیو تا پایان هفته جاری، سرمربی پرتغالی موفق شد تا با پیروزی 3 – 2 مقابل نیوکاسل کمی جای پای خود را در راس کادر فنی این تیم محکم کند.با این حال، در صورتی که یونایتدها پیش از اتمام قرارداد مورینیو (تابستان 2020) تصمیم به برکناری وی بگیرند، باید مبلغی حدود 34 میلیون یورو به او غرامت دهند.مطابق قرارداد کنونی، سرمربی اسبق رئال مادرید به ازای هر فصل 16 میلیون یورو درآمد دارد.این در حالی است که راه محتمل و البته کم هزینه تری برای جدایی یونایتد و مورینیو وجود دارد و آن هم، منتظر ماندن تا پایان فصل جاری است؛ به عبارت دیگر در صورتی که مورینیو نتواند تیم تحت هدایتش را به لیگ قهرمانان برساند آنگاه هزینه ای که برکناری وی روی دست بالانشینان در اولدترافورد خواهد گذاشت، تقریبا 11 میلیون یورو خواهد بود؛ مبلغی به مراتب کمتر و قابل قبول تر!علاوه بر این، روزنامه میرر مدعی شده است که مقامات باشگاه منچستریونایتد با برقراری تماس با «زین الدین زیدان» سرمربی سابق رئال مادرید، از وی خواسته اند تا زمان روشن شدن تکلیف مورینیو، به هیچ پیشنهادی پاسخ ندهد.با این حال، با وجود پیروزی مقابل نیوکاسل و البته عدم در نظر گرفتن گزینه اخراج توسط «اد وودوارد» مدیر اجرایی شیاطین سرخ، شرایط همچنان برای مورینیو متزلزل است.پس از خداحافظی «سر الکس فرگوسن» افسانه ای، مورینیو چهارمین سرمربی است که طی 5 سال گذشته هدایت یونایتد را بر عهده گرفته است.ورزشی**3991**9129            "}