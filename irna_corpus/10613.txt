{"onTitr":"","titr":" برق گرفتگی جان کارگر 33 ساله را گرفت","describe":" شهرکرد- ایرنا- رئیس شبکه بهداشت شهرستان کوهرنگ از مرگ یک کارگر 33 ساله تربت حیدریه ای در یک واحد مرغداری روستای «دزک سفلی» بخش صمصامی شهرستان کوهرنگ خبر داد.", "text":"حشمت الله منصوری عصر سه شنبه در گفت وگو با خبرنگار ایرنا افزود: احمد رمضانی کارگر تربت حیدریه ای بعداظهر امروز در حالی که در این واحد مرغداری مشغول فعالیت بود، دچار برق گرفتگی شد و به درمانگاه بخش صمصامی منتقل شد.وی گفت: این جوان به دلیل برق گرفتگی شدید دچار کبودی در بدن و ایست قلبی شده بود و تلاش یک ساعته کارشناسان و پزشک درمانگاه برای احیا نیز بی نتیجه ماند و این جوان فوت کرد.منصوری اظهار داشت: براساس اعلام شاهدان عینی، این جوان در حال شست و شوی کف مرغداری بود که به علت لخت بودن قسمتی از سیم برق، وی دچار برق گرفتگی شدید شد.علت این حادثه از سوی کارشناسان در دست بررسی است.به گزارش ایرنا، هم اکنون بیش از 190 واحد مرغداری در استان چهارمحال وبختیاری فعال است که رعایت نکات ایمنی در این واحدها ضروری است.7360/6021            "}