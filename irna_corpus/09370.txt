{"onTitr":" فراکسیون حقوق بشر مجلس در بیانیه ای خواستار شد:    ","titr":" برگزاری همایش محکومیت اقدامات سعودی‌ها در حمایت از مردم یمن","describe":" تهران- ایرنا- فراکسیون حقوق بشر مجلس شورای اسلامی در بیانیه‌ای ضمن محکومیت آمریکا، خواستار برگزاری همایشی جهت محکومیت اقدامات سعودی‌ها در راستای حمایت از ملت مظلوم یمن شدند.", "text":"به گزارش ایرنا، در بیانیه روز چهارشنبه فراکسیون حقوق بشر مجلس شورای اسلامی آمده است: آل سعود در حالی به خاک و خون کشیدن مردم یمن ادامه می دهد که نهادهای بین المللی فقط نظاره‌گر اوضاع هستند و هیچ توجهی به درد و رنج‌های مردم این کشور نمی کنند به عنوان مثال بانکی‌مون، دبیر کل سابق سازمان ملل با خارج کردن عربستان از لیست ناقضان حقوق کودکان نقش عمده ای در تداوم گستاخی های عربستان و تداوم جنایاتش در یمن داشت. در این بیانیه تاکید شده است: آنها خود را خادم حرمین شریفین می‌نامند و سالانه تعداد زیادی قرآن میان مسلمانان توزیع می‌کنند، اما به سازمان‌های بین المللی اجازه نمی دهند حتی غذا و دارو به مردم گرسنه و بیماران یمنی برسانند. این عمل، نشانه اوج کینه توزی و قساوت سعودی ها علیه مردم مسلمان یمن است.این بیانیه می افزاید: در گزارش صندوق کودکان سازمان ملل متحد (یونیسف) از آغاز عملیات متجاوزانه ائتلاف سعودی علیه مردم یمن طی سه سال گذشته بیش از پنج هزار کودک یمنی یا جان خود را از دست داده اند یا مجروح شده‌اند، یعنی هر روز به صورت میانگین 5 کودک کشته یا زخمی شده‌اند. برای درک وخامت اوضاع کودکان در یمن، کافی است به گزارش اخیر سازمان ملل توجه کنیم و در این گزارش آمده است که در هر 10 دقیقه، یک کودک به دلیل سوء تغذیه و بیماری جان می‌دهد و از هر 10 کودک، هشت نفر دچار سوء تغذیه هستند. **بیش از 2 میلیون کودک یمنی دچار سوءتغذیه هستندبیانیه فراکسیون حقوق بشر مجلس تصریح می کند: نکته مهم این است که 2 میلیون و 200 هزار کودک یمنی، دچار سوء تغذیه هستند. به عبارت دیگر، فقط بمباران‌های ارتش رژیم سعودی، جان کودکان یمنی را تهدید نمی کند، بلکه حتی پیش از آن، کمبود مواد غذایی و دارو باعث مرگ این کودکان بی گناه می‌شود. گرسنگی و قحطی‌، یگانه مشکل مردم و کودکان یمنی نیست و آنها به دلیل تخریب گسترده زیر ساخت‌های کشورشان، از جمله تصفیه خانه‌های آب، به بیماری‌های مسری و کشنده ای مانند وبا و دیفتری مبتلا شده اند.این بیانیه می افزاید: ما نمایندگان فراکسیون حقوق بشر مجلس شورای اسلامی ایران ضمن محکوم کردن جنایات و حامی آن آمریکا از مجامع قانونی دنیا رفتاری متناسب با این اقدام غیر قانونی و فرار از پاسخگویی در ائتلاف سعودی به سرکردگی آل سعود را خواستاریم. و از ریاست محترم جمهوری اسلامی ایران خواستار برگزاری همایشی در جهت محکومیت اقدامات ائتلاف سعودی و حمایت از مردم مظلوم یمن به ویژه کودکان را داریم.سیام*3061*1535            "}