{"onTitr":"","titr":" رقابت دو فیلم کوتاه ایرانی در ترکیه و آلمان","describe":" تهران - ایرنا - فیلم‌های کوتاه «سنگساز» و «حد» در تازه‌ترین رقابت خود به ترتیب در جشنواره های ترکیه و آلمان رقابت می کنند.", "text":"به گزارش خبرنگار سینمایی ایرنا، فیلم کوتاه «سنگساز» به کارگردانی علی نوائیان و تهیه کنندگی محمدمهدی دل خواسته به بخش مسابقه نوزدهمین دوره جشنواره بین اللملی فیلم «ازمیر» ترکیه راه یافت.جشنواره فیلم کوتاه «ازمیر» که عضو سازمان جشنواره‌های فیلم اروپا نیز است هر سال دورنمایی از فیلم‌های کوتاه گوشه و کنار جهان را نشان می‌دهد. این جشنواره فیلم‌های کوتاه داستانی، مستند، انیمیشن و تجربی زیر 30 دقیقه را در 2 بخش ملی و جهانی نمایش می‌دهد.نوزدهمین دوره این جشنواره 30 اکتبر تا 4 نوامبر برابر با 8 تا 13 آبان در شهر ازمیر ترکیه برگزار می شود.مجید شعاعی، پرویز طاهری، مسعوده ایزدی آملی، بازیگران خردسال: نامی نوائی و ایلیا فاطمی بازیگران این فیلم کوتاه هستند.**رقابت «حد» در آلمانهمچنین فیلم کوتاه «حد» ساخته جواد دارایی به بخشِ «ایران» سی و یکمین دوره جشنواره فیلم «اکسگراند» آلمان راه یافت.این جشنواره از 16 تا 25 نوامبر برابر با 25 آبان تا 4 آذرماه در شهر ویسبادن آلمان برگزار می شود.فیلم کوتاه «حد» چهارشنبه 21 نوامبر در این جشنواره به نمایش درمی آید.این فیلم به کارگردانی جواد دارایی درباره مسایل و مشکلات معلولان در اسلام‌آباد کرج فیلمبرداری شده است.«حد» به تهیه کنندگی آرزو دهکردی، فیلم کوتاه هفت دقیقه‌ای است که با همکاری معاونت اجتماعی نیروی انتظامی ساخته شده است و بیشتر عوامل تولید آن از کارکنان صدا و سیمای مرکز البرز هستند.در این فیلم کوتاه هنرمندانی چون داوود معینی کیا، کریم قلی زاده، هخا بازرگان، فرهاد قطبی، بردیا هوشنگی، مهدیس سیدالهاشمی و نوا مسلمی ایفای نقش می‌کنند.فراهنگ**9246** 1418            "}