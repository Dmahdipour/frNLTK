{"onTitr":" رئیس کمیته حقوق بشر پارلمان اروپا:    ","titr":" ترورخاشقچی بیش از مقالاتش چهره سعودی را مخدوش می کند","describe":" دوحه – ایرنا – رئیس کمیته حقوق بشر پارلمان اروپا از جامعه جهانی برای قطع روابط خود با دولت سعودی در صورت تائید دست داشتن ریاض در مرگ 'جمال خاشقچی' روزنامه نگار ناراضی عربستانی دعوت کرد و گفت: ترور او بیش از مقالاتش در زمینه نقض حقوق بشر، چهره سعودی را مخدوش می کند.", "text":"به گزارش سه شنبه شب ایرنا به نقل از شبکه الجزیره ، 'پیر آنتونیو بانزیری' با صدور بیانیه ای اعلام کرد: از کشورهای اتحادیه اروپا و سایر کشورها می خواهم در صورت دست داشتن دولت ریاض در مرگ این روزنامه نگار منتقد عربستانی ، تمامی روابط خود از جمله فروش سلاح به این کشور را متوقف کنند.وی، خاشقچی را یکی از روزنامه نگاران مدافع حقوق بشر خواند و گفت: ممکن است مقالات وی در خصوص نقش دائمی حقوق بشر در عربستان یکی از دلایل مفقود شدن او باشد.بانزیری با تاکید بر اینکه کمیته حقوق بشر پارلمان اروپا اوضاع حقوق بشر در عربستان را از نزدیک دنبال می کند، از دولت ریاض خواست هر چه زودتر زندانیان سیاسی و عقیدتی این کشور به ویژه فعالان مدنی را از زندان آزاد کند.وی افزود که تائید شدن ترور خاشقچی نگرانی های پارلمان اروپا از وضعیت حقوق بشر در عربستان را بیش از گذشته خواهد کرد.'فدریکا موگرینی' رئیس سیاست خارجی اتحادیه اروپا هم خواستار انجام تحقیقات شفاف، کامل و روشن منجر به نتیجه از سوی دولت عربستان شد .موگرینی روز سه شنبه در یک نشست خبری  افزود: توقع داریم که دولت عربستان در خصوص سرنوشت خاشقچی روزنامه نگار ربوده شده این کشور اطلاع رسانی کند.وی گفت که با مواضع آمریکا که از زبان 'مایک پمپئو' وزیرخارجه این کشور بیان و بر لزوم انجام تحقیقات شفاف از سوی دولت ریاض تاکید شد، صد در صد موافق هستم.خاشقچی 59 ساله که بعد از انتخاب بن سلمان به عنوان ولیعهد عربستان، این کشور را ترک و به آمریکا رفت ، سه شنبه هفته گذشته وقتی به کنسولگری کشورش در استانبول برای ثبت ازدواج خود مراجعه کرد، ناپدید شد.وی در مقالاتی که در روزنامه واشنگتن پست نوشته بود، از جنگ عربستان در یمن، بحران اقتصادی عربستان با کانادا و دستگیری مدافعان حقوق زنان انتقاد کرده بود.شبد**خاورم**1508** 1455 **1010            "}