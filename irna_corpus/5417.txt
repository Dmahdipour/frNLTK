{"onTitr":"","titr":" حفظ حریم میراث تاریخی خط قرمز شورای شهر همدان","describe":" همدان-ایرنا- همدان یکی از کلان شهرهای ایران و نیز یکی از قدیمی ترین شهرهای کشور است که با برخورداری از آثار تاریخ کهن جزو پنج شهر گردشگری کشور مطرح است اما حال و روز اماکن دارای ارزش این شهر خوب نیست.", "text":"به گزارش ایرنا کهن شهر همدان در دامنه کوه الوند و در بلندای 1741 متری از سطح دریا واقع شده‌ است و از شهرهای سردسیر ایران به شمار می‌آید که به سبب این نوع آب و هوا دارای معماری خاص در سطح شهر و خانه های ساخته شده در آن است.همدان قدیمی‌ترین شهر ایران و از کهن‌ترین شهرهای جهان است که در سال 1385 مجلس شورای اسلامی در مصوبه ‌ای همدان را پایتخت تاریخ و تمدن ایران اعلام کرد.این شهر قدیمی اولین پایتخت نخستین شاهنشاه ایران، مادها بوده‌ است و آثار یافت ‌شده از محوطه باستانی هگمتانه و نیز کتیبه‌های گنج‌نامه از آن دوران هستند که قدمت این شهر کهن را بیان می کند.همچنین این شهر در روزگار هخامنشیان، اشکانیان، ساسانیان، آل بویه و سلجوقیان نیز یکی از پایتخت‌های کشور بوده و خانه هایی با معماری خاص شاهنشاهی در آن دیده می شود.هم‌اکنون استان همدان به دلیل داشتن مراکز تاریخی و دیدنی به عنوان پنجمین شهر فرهنگی و توریستی کشور و از شهرهای قدیمی کشور شناخته می‌شود.خانه ها و عمارت های قدیمی، نماد شهر همدان و همچنین یکی از نمادهای پیشینه ایران در فرهنگ جهان به شمار می‌رود و امروز دوستداران میراث فرهنگی در همدان  در انتظار تلالو نور امید برای حفظ 'عمارت نورمحال'  هستند و اعضای شورای اسلامی شهر همدان نیز در کنار آنها برای حفظ این عمارت تاریخی همت گماشته اند و خط قرمزی را برای حفظ میراث فرهنگی شهر همدان تعیین کرده اند.عمارت نورمحال که در بوستان پرواز واقع شده و هم اکنون به عنوان فرهنگسرای پرواز ، علاقه مندان به فرهنگ و هنر را گرد هم آورده است، به واسطه ساخت برج‌های دوقلو تهدید می شود.این بنای تاریخی که ثبت ملی نیز شده اواخر دوره قاجار با هدف امنیت بهداشتی مردم همدان ساخته شده بود ، در صورت احداث برج های دوقلو که بر آن سایه می افکند و بنای آن از بین خواهد رفت.اتحاد دوستداران میراث فرهنگی و تشکیل زنجیره انسانی برای ممانعت از ساخت برج های دوقلو عملیات خاکبرداری را در عرصه این عمارت متوقف کرد و تلاش های هنرمندان و هنردوستان را دوچندان کرد تا  جایی  پرویز پرستویی و امیرشهاب رضویان؛ 2 سینماگر ایرانی نیز به این اقدام واکنش نشان داده و در نامه‌ای از مسئولان شهر همدان خواستند  که ساخت برج‌های دوقلو را برای حفاظت از بنای تاریخی نورمحال متوقف کنند. ساخت‌ و ساز ساختمان های دوقلوی هشت طبقه همدان ، درعرصه یک بنای تاریخی ثبت ملی شده توسط کمیته امداد امام خمینی (ره) ساکنین منطقه را نیز به نوشتن طوماری مبنی بر ممانعت از احداث و ساخت و ساز در عرصه این عمارت ترغیب کرد.عمارت تاریخی پارک پرواز با 300 مترمربع مساحت در 2 طبقه معماری ای شبیه عمارت بدیع‌الحکما دارد و اکنون در بوستان پرواز اعتمادیه همدان واقع شده است.شماری از دوست داران میراث فرهنگی صبح امروز یکشنبه با حضور در صحن علنی شورای اسلامی شهر همدان از تاخیر ایجاد شده در ساخت و ساز در عرصه نورمحال تشکر کرده و خواستار حمایت بیشتر اعضای شورای شهر همدان برای حفظ بناهای با ارزش شدند.رئیس شورای اسلامی شهر همدان گفت: ساخت و ساز در عرصه عمارت نورمحال به طور موقت متوقف شده  و با توجه به اهمیت تاریخی بودن عمارت نورمحال، از برج‌ سازی و ساخت و ساز در این عرصه تا تعیین تکلیف نهایی ممانعت شده است.کامران گردان افزود: زمین پارک پرواز در سال 84 توسط کمیته امداد به شهرداری واگذار شده بود و ساخت پارک از سال 86 آغاز شد.وی با بیان اینکه  سال 90 در کمیسیون ماده  پنج برای بقیه زمین مصوبه‌ای برای کمیته امداد صادر شده و میراث فرهنگی نیز موافقت کرده است افزود:  مخالف ساخت و ساز در این عرصه با ارزش هستیم و  در اولین فرصت در صحن شورا یا در شهرداری، جلسه ‌ای در این زمینه برگزار خواهد شد.وی تاکید کرد: شهرداری باید با تشکیل جلسه‌ ای با سازمان میراث فرهنگی نظر قطعی این مجموعه را بگیرد زیرا این موضوع بر عهده میراث فرهنگی است.گردان ادامه داد: با ساخت و ساز در زمین مجاور عمارت نورمحال، این عمارت  آسیب می‌بیند، بنابراین  شهرداری از هر گونه ساخت و ساز در این زمین جلوگیری کرده است.رئیس کمسیون فرهنگی و اجتماعی شورای اسلامی شهر همدان نیز گفت: خانه های قدیمی و اماکن با ارزش سرمایه های اجتماعی هر کشوری است اگر توسعه گردشگری مهمترین هدف در توسعه شهر تعیین هدف شده است باید به حفظ این بناها توجه کرد.رضوان سلماسی افزود: عمارت نورمحال امروز به مساله ای کشوری تبدیل شده که دوستداران میراث فرهنگی در کشور و خبرنگاران نیز در حمایت از آن گام برداشته اند.وی با بیان اینکه این خانه به عنوان یک میراث تاریخی باید حفظ شود افزود: دستگاه های مرتبط باید پر رنگ تر در این عرصه وارد شوند.رئیس کمسیون گردشگری شورای اسلامی شهر همدان نیز گفت: 200 خانه تاریخی و دارای ارزش شهر همدان در سالهای گذشته از بین رفته است و امروز باید بر حفظ بناهای باقیمانده تلاش کرد.حسین قره باغی با انتقاد از تخریب خانه نراقی ها افزود: این خانه ثبت آثار ملی شده بود اما میراث فرهنگی همدان نتوانست آن را حفظ کند و این از کم کاری مسئولان این بخش بوده است.وی با تاکید بر حفظ عمارت نورمحال تاکید افزود: باید دست در دست هم دغدغه مندی فعالان عرصه میراث فرهنگی را به نتیجه رساند.7523/2087            "}