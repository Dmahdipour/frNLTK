{"onTitr":"","titr":" دزد اینترنتی مبلغ 116 میلیون تومان شناسایی شد","describe":" مشهد- ایرنا- فرمانده انتظامی نیشابور گفت: عامل برداشت غیرمجاز اینترنتی مبلغ 116 میلیون و 400 هزار تومان از حساب یکی از شهروندان نیشابوری توسط پلیس فتای این شهرستان شناسایی شد.", "text":"فرماندهی انتظامی خراسان رضوی عصر پنجشنبه به نقل از سرهنگ حسین دهقانپور گزارش داد: در پی شکایت یکی از شهروندان مبنی بر برداشت غیرمجاز از حساب بانکی وی، موضوع در دستور کار پلیس فتا قرار گرفت.وی گفت: بررسی و تحقیقات کارآگاهان پلیس نشان داد فردی طی 10 فقره تراکنش این مبلغ را به صورت خرید اینترنتی از حساب شاکی خارج کرده است.او افزود: بر این اساس پلیس فتای فرماندهی انتظامی نیشابور متهم را در استان تهران شناسایی کرد. با دستور مقام قضایی این پرونده جهت دستگیری متهم به صورت نیابتی به دادسرای مربوطه ارسال و مبلغ برداشت شده نیز به حساب شاکی عودت شد.نیشابور در فاصله 127 کیلومتری غرب مشهد واقع است. 9869/1858            "}