{"onTitr":"","titr":" پمپئو: ژاپن و آمریکا دیدگاه یکسانی در مورد کره شمالی دارند","describe":" پکن- ایرنا- وزیر امور خارجه آمریکا تاکید کرد واشنگتن و توکیو دیدگاه مشترک و یکسانی در مورد خلع سلاح هسته ای کره شمالی دارند.", "text":"به گزارش ایرنا از کیودو، 'مایک پمپئو' روز شنبه در دیدار با 'شینزو آبه' نخست وزیر ژاپن در توکیو تصریح کرد برنامه های 'دونالد ترامپ' برای خلع سلاح هسته‌ای کره‌ شمالی با متحدان این کشور از جمله ژاپن و کره‌جنوبی هماهنگ است.او با اشاره به اینکه دیدگاه هماهنگ و یکسان دو کشور در مورد مذاکرات پیش رو در زمینه خلع ‌سلاح کره شمالی بسیار ضروری است تصریح کرد خوشحال است که مقامات ژاپنی هم چنین دیدگاهی دارند.پمپئو همچنین با اشاره به ضرورت پیگیری اتباع ربوده شده ژاپنی تصریح کرد در دیدار با مقامات کره شمالی این موضوع را پیگیری خواهد کرد.وزیر خارجه آمریکا در بخش دیگری از سخنانش از نهایی شدن توافق تجاری ژاپن و آمریکا خبر داد و گفت: موضوع این توافق تجاری، در دیدار هفته گذشته 'دونالد ترامپ' رئیس جمهوری آمریکا و 'شینزو آبه' نخست وزیر ژاپن مورد بررسی قرار گرفته است.'شینزو آبه' نخست وزیر ژاپن هم در این دیدار با اشاره به اهمیت اتحاد آمریکا و ژاپن در این برهه زمانی تاکید کرد دو کشور باید در مساله خلع سلاح هسته ای کره شمالی، با یکدیگر هماهنگ عمل کنند.'مایک پمپئو' وزیر امور خارجه آمریکا که به منظور سفری سه روزه راهی آسیا شده است امروز شنبه پیش از ورود به ژاپن در توقف کوتاهی که در آلاسکا داشت تاکید کرد همه تلاشمان با کره شمالی این است که بتوانیم اعتماد دوباره یکدیگر را جلب کنیم چون دچار پسرفت در ایجاد اعتماد شدیم.وزیر خارجه آمریکا قرار است فردا با مسئولان کره شمالی جزئیات دومین نشست سران کره شمالی و آمریکا که دونالد ترامپ گفته است 'در آینده ای نه چندان دور' برگزار خواهد شد را بررسی کنند.او پس از سفر خود به پیونگ یانگ، به کره جنوبی خواهد رفت و با 'مون جائه این' رییس جمهوری و 'کانگ کیوانگ وا' وزیر امور خارجه این کشور دیدار خواهد کرد.پمپئو قرار است روز دوشنبه راهی چین شود تا با مقامات و مسئولان این کشور دیدار و گفت و گو کند.پیش از این 'مایک پمپئو' سفر برنامه ریزی شده خود به مقصد کره شمالی را اواخر ماه اوت به دلیل آنچه که عدم پیشرفت مذاکرات دو کشور خواند لغو کرده بود.**آساق**1904**            "}