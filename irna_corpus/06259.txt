{"onTitr":" پاراآسیایی 2018؛    ","titr":" پیروزی تیم والیبال نشسته بانوان ایران برابر ژاپن","describe":" جاکارتا - ایرنا - تیم ملی والیبال نشسته بانوان ایران در نخستین مسابقه خود در بازی های پاراآسیایی 2018 جاکارتا برابر ژاپن با نتیجه 3 بر یک پیروز شد.", "text":"به گزارش خبرنگار اعزامی ایرنا، تیم ملی والیبال نشسته بانوان ایران امروز (یکشنبه) در نخستین دیدار خود در بازی های پاراآسیایی جاکارتا برابر ژاپن در ست نخست و در رقابتی نزدیک با نتیجه 31 بر 29به برتری رسید.«فریبا سلیمانی» سرمربی تیم ملی والیبال نشسته در ست دوم از بتول خلیل زاده به جای فاطمه جهانی در ترکیب تیم استفاده کرد و زهرا دانایی و زینب ملکی دو امتیاز سرویس کسب کردند، اما با نتیجه 25 بر 19 شکست خوردند. ست سوم درحالی آغاز شد که شاگردان سلیمانی شروع خوبی داشتند، زهرا زارعی در دو مورد به داور بازی معترض شد و زهرا نجاتی به جای وی وارد زمین شد. در این ست ملی پوشان با روحیه و قدرت بیشتر و اشتباهات کمتری موفق شدند حریف خود را با نتیجه 25 بر 19 شکست دهند. در ست چهارم نیز با دریافت و دفاع خوب با نتیجه 25 بر 21 پیروز شدند تا ملی پوشان کشورمان در این بازی با نتیجه 3 بر یک به پیروزی دست یابند. تیم ملی ایران در مسابقه دوم خود فردا از ساعت 10:30 به وقت محلی به مصاف هند می روند.سومین دوره بازیهای پارآسیایی 2018 از 14 تا 21 مهرماه با حضور 2 هزار و 880 ورزشکار از 41 کشور در 18رشته ورزشی آغاز شده است.کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد.ورزشی**2052**1067**1584            "}