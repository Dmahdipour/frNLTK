{"onTitr":"","titr":" برداشت گردو در 2500 هکتار از باغات سروآباد آغاز شد","describe":" سنندج - ایرنا - کارشناس باغبانی جهاد کشاورزی سروآباد گفت: کار برداشت گردو از سطح 2 هزار و 500 هکتار از باغات این شهرستان آغاز شده است.", "text":"وفا خدامرادی روز پنجشنبه در گفت و گو با خبرنگار ایرنا اظهار داشت: از مجموع 2 هزار و 500 هکتار از باغات گردو در سروآباد، 2 هزار و 100 هکتار بارور و 400 هکتار غیر بارور و به صورت نهال است.وی افزود: متوسط برداشت گردو در هر هکتار باغ سه تُن است اما امسال بدلیل شرایط نامساعد جوی متوسط تولید در هر هکتار 2 تُن برآورد شده و پیش بینی می شود پنج هزار تُن گردو از باغات این شهرستان برداشت و روانه بازار مصرف شود.کارشناس امور باغبانی جهاد کشاورزی سروآباد اضافه کرد: بیشترین میزان برداشت در هر هکتار از باغات گردوی این شهرستان 2 هزار و 500 کیلوگرم مربوط به باغات مناطقی است که در معرض سرمازدگی قرار نگرفته و دارای شرایط استاندارد و تغذیه مناسب هستند.وی به ارقام گردو اشاره کرد و یادآور شد: ارقام محلی، چندلر، فرنور، روند و فرانکت از مهمترین ارقام گردو تولید شده در باغات سروآباد است.خدامرادی تاکید کرد: بیشترین مساحت باغات گردو در روستاهای بیساران، پایگلان، گوشخانی، نسل، کرآباد، قلعه جی، دزلی، درکی و منطقه هورامان است.وی با بیان اینکه سال گذشته بیش از هشت هزار تُن گردو از باغات سروآباد برداشت  شد، گفت: امسال با توجه به وقوع سرمازدگی در اوایل فصل بهار، خسارت زیادی به باغات وارد شد به همین دلیل افت شدید عملکرد در تولید ایجاد شده است.خدامرادی افزود: بیشترین سطح باغات گردو سروآباد قدیمی است که به منظور بهره برداری از آب موجود در کف دره ها ایجاد شده اند به همین دلیل همه ساله شاهد حدوث خسارت ناشی از سرمازدگی در باغات گردو شهرستان هستیم.وی به طرح اصلاح و نوسازی باغات گردو با اتخاذ راهکارهای اصولی و نوین باغبانی اشاره کرد و یادآور شد: تغذیه صحیح، آبیاری اصولی و پیوند و سرشاخه کاری می تواند بهترین راه حل در تبدیل باغات گردو به باغات درجه یک و تجاری باشد.خدامرادی اضافه کرد: در این زمینه کارهای جدی و بنیادی در سطح استان کردستان انجام شده و سروآباد به عنوان یک شهرستان پیشرو از 2 سال پیش با برنامه ریزی و شناسایی و آموزش افراد مستعد و پیوندکاران ماهر اقدام به اصلاح، نوسازی و پیوند و سرشاخه کاری باغات گردو کرده است.کارشناس امور باغبانی جهاد کشاورزی شهرستان سروآباد گفت: در 2 سال گذشته در سطح 50 هکتار از باغات گردوی این شهرستان، پنج هزار اصله نهال گردو پیوند و سرشاخه کاری انجام شد.وی اظهار داشت: سه اکیپ پیوند کار ماهر نیز در قالب برنامه ای مدون از طرف گروه باغبانی مدیریت جهاد کشاورزی نسبت به اجرای عملیات پیوند و سرشاخه کاری اقدام کردند.به گزارش ایرنا، شهرستان سروآباد از قطب های کشاورزی در استان کردستان است که انواع محصولات باغی همچون گردو، انار، گیلاس، هلو، انگور، انجیر و شلیل در آن تولید و برداشت می شود.این شهرستان سالانه با تولید بیش از سه هزار تُن گردو رتبه دوم استان کردستان را در این زمینه به خود اختصاص داده است.شهرستان سروآباد با 2 بخش مرکزی و هورامان، 73 روستا و جمعیتی بیش از 52 هزار نفر در فاصله 90 کیلومتری از سنندج مرکز استان کردستان واقع شده و 24 کیلومتر مرز با کشور عراق دارد.7354/9102            "}