{"onTitr":"","titr":" 55 تن سبوس یارانه ای به کهگیلویه اختصاص یافت","describe":" یاسوج - ایرنا - فرماندار کهگیلویه گفت: 55 تن سبوس یارانه ای با همکاری جهاد کشاورزی و تعاون روستایی بین دامداران این شهرستان در حال توزیع است.", "text":"جعفر نیکبخت روز دوشنبه در گفت وگو با خبرنگار ایرنا با اشاره به مشکلات توزیع سبوس در شهرستان کهگیلویه اظهار داشت: جهاد کشاورزی باید در توزیع سبوس با نیاز سنجی سهمیه بخش های شهرستان را به خوبی توزیع کند.وی اضافه کرد: باید جهاد کشاورزی با مشخص کردن عاملین، سهمیه هر بخش را در آن منطقه توزیع کند.نیکبخت با اشاره به وجود 10 هزارو 500 راس دام سنگین و 450 هزار راس دام سبک در سطح شهرستان گفت: سهمیه سبوس شهرستان بسیار کم است.وی افزود: 15 واحد دامداری صنعتی فعال در سطح شهرستان وجود دارد که در تمام فصول سال برای تهیه خوراک دام های خود با مشکل مواجه هستند.نیکبخت اضافه کرد: با رایزنی با مسئولان استانی تخصیص سهمیه بیشتر  پیگیری خواهد شد.فرماندار کهگیلویه هدف از توزیع سبوس بین دامداران را حمایت از تولیدکنندگان فرآورده های دامی و جلوگیری از افزایش نهاده های دامی به ویژه قیمت علوفه اعلام کرد.شهرستان کهگیلویه با 131 هزار نفر جمعیت دارای چهار بخش، چهارشهر و 10 دهستان است.7531/1662            "}