{"onTitr":"","titr":" مراتع گچساران ظرفیت چرای دام را ندارد","describe":" گچساران- ایرنا- رئیس اداره منابع طبیعی و آبخیزداری گچساران گفت:80 درصد از مراتع به دلیل کاهش بارش نزولات آسمانی و تأثیر خشکسالی دچار خسارت شده و به همین دلیل هم اکنون مراتع مناطق قشلاقی این شهرستان ظرفیت چرای دام را ندارند.", "text":"فرهام جلیلی روز سه شنبه در گفت و گو با خبرنگار ایرنا اظهار داشت: مراتع این شهرستان در زمان ورود عشایر به مناطق قشلاقی ظرفیت چرای 800 هزار واحد دامی را داشته‌اند که به دلیل خشکسالی هم اکنون هیچ دامی نمی‌تواند در این مراتع چرا کند. وی بیان کرد:  305 هزار و 342 هکتار مرتع در این شهرستان وجود دارد که سالانه در هر هکتار از این مراتع 100 کیلو گرم علوفه تولید می‌شود.جلیلی تصریح کرد: این در حالی است  که به دلیل کاهش نزولات آسمانی هم اکنون در هر هکتار از مراتع این شهرستان 30 کیلو گرم علوفه تولید می‌شود.وی اظهار داشت: یک میلیون رأس دام در سال گذشته در مراتع این شهرستان چرا کردند.جلیلی گفت: یک هزار و 600 فقره پروانه چرای دام از سوی اداره منابع طبیعی و آبخیزداری برای دامداران این شهرستان تاکنون صادر شده است.آمارهای سازمان هواشناسی نشان می‌دهد میزان بارندگی در این شهرستان سال 96 نسبت به مدت مشابه 40 درصد کاهش یافته است.90 درصد از اراضی شهرستان گچساران را عرصه‌های ملی تشکیل می‌دهد که از این میزان 70 درصد مرتع و جنگل است.2082/6110            "}