{"onTitr":" رییس کل دادگستری قزوین:    ","titr":" جامعه به خدمات ارزنده نیروی انتظامی واقف است","describe":" قزوین - ایرنا - رییس دادگستری استان قزوین گفت: جامعه ما به خوبی به خدمات ارزنده و شبانه روزی نیروی انتظامی واقف بوده و قدردان آن است.", "text":"به گزارش ایرنا حجت الاسلام و المسلمین نورالله قدرتی در نشست هم اندیشی نیروی انتظامی و قوه قضاییه که به مناسبت هفته ناجا برگزار شد، افزود: نیروی انتظامی نقشی موثری در تحقق آرامش و امنیت جامعه دارد.وی اظهار داشت:  نیروی انتظامی به عنوان ضابط عام در جامعه و به عنوان شمشیر برنده عدالت به حساب می آید و دستگاه قضا که وظیفه اصلی ان احقاق حق است نیاز به شمشیر تیزی دارد که بتواند در این عرصه موفق شود و نیروی انتظامی نقش همان شمشیر را به درستی ایفا می کند.رییس کل دادگستری قزوین گفت: ضرورت وجود نیروهای امنیتی، اطلاعاتی و انتظامی برای همه ما روشن بوده و نقش بی نظیر نیروی انتظامی به صورت عملی در جامعه ویت می شود و به شکل روزانه در تحقق امنیت اجتماعی برای تمام مردم نمایان می شود و تمام جامعه  قدردان این زحمت کشان جامعه هستند.رییس دادگستری استان قزوین با اشاره به متمایز بودن نقش نیروی انتظامی نسبت به سایر ارگان ها در ایجاد امنیت در جامعه، خاطر نشان کرد: سایر نهادها و دستگاه ها نیز با تلاش های خود ایجاد کننده امنیت در جامعه هستند اما نقش نیروی انتظامی به صورت 24 ساعته و تمام وقت در تمامی بخش‌های زندگی روزمره حس شده و این تمایز مختص ناجا است.حجت الاسلام قدرتی با بیان اینکه جامعه به تلاش های پلیس برای تامین امنیت و برقراری نظم و آرامش واقف است،خاطر نشان کرد: مردم می دانند که اگر شب راحت سر به بالین گذاشته و می خوابند عمده این امنیت را مرهون فعالیت های شبانه روزی نیروی انتظامی هستند.وی افزود: ماموران نیروی انتظامی مجاهدان راه خدا هستند چرا که این گروه در هر زمان و لحظه و تمام نقاط برای حفظ ارزش های نظام اسلامی آماده ایثار و جانفشانی هستند.6104*3013            "}