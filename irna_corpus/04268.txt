{"onTitr":" معاون استاندار فارس:    ","titr":" بیشتر مصوبات سفر استاندار فارس به کازرون عملیاتی شده است","describe":" شیراز-ایرنا- معاون هماهنگی امور عمرانی استانداری فارس گفت: با استناد به گزارش دستگاه های مختلف اجرایی، بیشتر مصوبات سفر استاندار به شهرستان کازرون که در اردیبهشت 97 صورت گرفت، عملیاتی شده است.", "text":"پایگاه اطلاع رسانی استانداری فارس در گزارش روز دوشنبه خود به نقل از عنایت الله رحیمی افزود: در سفر اسماعیل تبادار استاندار فارس به شهرستان کازرون، مسایل و مشکلات این شهرستان در حوزه های راه، برق و انرژی، آب و فاضلاب، فضاهای ورزشی، آموزش و پرورش، نوسازی مدارس، بهداشت و درمان و شهرداری ها مورد بررسی قرار گرفت.وی ادامه داد: از جمله مصوبات این سفر در حوزه راه که هم اینک در حال پیگیری و اجراست می توان به اجرای طرح راه های روستایی دهلی، حسین آباد، بکر، چروم و رودک از توابع بخش کنارتخته و کمارج اشاره کرد که قرارداد تکمیلی مربوط به روستاهای دهلی، چروم و رودک منعقد و عملیات اجرایی آنها آغاز شده است.رحیمی بیان کرد: از مصوبات دیگر این سفر، احداث یا بهسازی راه های روستایی بخش بالاده است که با پیگیری های انجام شده 10 میلیارد ریال به این امر اختصاص یافته و مراحل برگزاری مناقصه در حال انجام است.معاون هماهنگی امور عمرانی استانداری فارس گفت: همچنین برای احداث پست 66 کیلوولت برق خشت نیز با پیگیری های انجام شده، مشکل اراضی برای احداث این پست حل شده است.وی افزود: در حوزه تامین آب آشامیدنی بخش جره و بالاده نیز چاه آبفا روستایی تجهیز و به مدار اضافه و بهسازی چاه نیز انجام شد.رحیمی اضافه کرد: تکمیل تصفیه خانه فاضلاب شهر کازرون نیز در سفر اردیبهشت ماه 97 استاندار فارس به این شهرستان مورد بحث قرار گرفت و این طرح هم اینک حدود 90 درصد پیشرفت فیزیکی دارد.وی گفت: همچنین برای احداث سد نرگسی کازرون با توجه به اینکه این پروژه اهمیت بسزایی برای تامین آب این شهرستان دارد، از اعتبارات ملی برای آن رقم قابل توجهی به تصویب رسیده است. در این گزارش به مبلغ اعتبار تخصیصی برای این طرح اشاره ای نشده است.معاون هماهنگی امور عمرانی استانداری فارس بیان کرد: در حوزه ورزش نیز می توان به آغاز عملیات اجرایی سالن ورزشی روستای ملای انبار، آغاز عملیات اجرایی هشت زمین چمن مصنوعی در شهرستان، آغاز عملیات ساخت سالن و مجموعه ورزشی کازرون و احداث سالن ورزشی ویژه بانوان در این شهرستان اشاره کرد.او گفت: سفر استاندار فارس به شهرستان کازرون، مصوباتی نیز در حوزه آموزش و پرورش و نوسازی مدارس در پی داشت که از جمله آنها می توان به احداث مدرسه در روستاهای عمویی و دهنو اشاره کرد که هم اینک در مرحله انجام مناقصه قرار دارد.رحیمی افزود: همچنین برای کمک به حل مشکلات آموزش و پرورش شهرستان کازرون، اقداماتی از جمله تامین زمین برای ساخت مدرسه و تکمیل پروژه های در دست اجرا و نیمه تمام انجام شد. معاون هماهنگی امور عمرانی استانداری فارس، در مورد مصوبات سفر استاندار در حوزه بهداشت و درمان کازرون نیز بیان داشت: در این سفر بر لزوم پیگیری تکمیل بیمارستان آموزشی امام علی (ع)، ساختمان شبکه بهداشت کازرون و احداث بیمارستان 106 تختخوابی پردیس نیز تاکید شد.رحیمی ادامه داد: در بحث تامین اعتبار برای تکمیل و تجهیز بیمارستان قائمیه نیز مقرر شد که شهرداری قائمیه نسبت به تکمیل راه دسترسی اقدام کند و دانشگاه علوم پزشکی شیراز نیز اقدامات لازم را برای تکمیل و تجهیز این بیمارستان انجام دهد.وی گفت: با توجه به اقدامات انجام شده، هم اینک ساختمان بیمارستان قائمیه در مرحله افتتاح قرار دارد.رحیمی، همچنین با اشاره به تخصیص 16میلیارد ریال از محل اعتبارات توازن برای تسریع در ساخت کتابخانه مرکزی کازرون بیان داشت: بر این اساس مقرر شد که امسال ضمن فعال شدن اعتبارات استانی برای اجرای این طرح، سازمان مدیریت و برنامه ریزی استان نیز پیگیری لازم را در این زمینه انجام دهد. این مقام مسئول با بیان اینکه مقرر شد که فاز نخست تصفیه خانه کازرون با اعتبار 40 میلیارد ریال به بهره برداری برسدافزود: از این رقم 20 میلیارد ریال آن از محل اعتبارات ملی تامین شده است.او بیان کرد: همچنین در این سفر، تفاهم نامه ای بین ستاد اجرایی و استانداری فارس در زمینه احداث راه برای 24 روستای انارستان منعقد شد. معاون هماهنگی امور عمرانی استانداری فارس گفت: طرح تونل محرم کازرون نیز که اجرای آن با فراز و نشیب مواجه بوده است از محل اعتبارات توازن و منابع در اختیار استاندار، عملیات اجرایی آن ادامه خواهد یافت.معاون هماهنگی امور عمرانی استانداری فارس اظهار داشت: همه توان و ظرفیت خود را به کار خواهیم گرفت که تمام طرح های این سفر در موعد مقرر، عملیاتی و افتتاح شود.رحیمی افزود: با وجود تنگنآهای مالی دولت اما تلاش شده توجه ویژه ای به شهرستان کازرون شود هر چند این به معنای رفع کل مشکلات نیست و برای رسیدن به وضع مطلوب تر، باید اهتمام و پیگیری های دستگاه های اجرایی دو چندان شود و همچنان ادامه داشته باشد.شهرستان کازرون در فاصله 120کیلومتری غرب شیراز قرار دارد.9873 /6118            "}