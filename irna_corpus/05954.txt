{"onTitr":"","titr":" 147متخلف اقتصادی در آستارا به تعزیرات حکومتی معرفی شدند","describe":" آستارا - ایرنا - رئیس اداره صنعت، معدن و تجارت بندر آستارا گفت: 147 متخلف صنفی به دلیل 660 میلیون و 145 هزار ریال تخلف اقتصادی در فصل تابستان امسال، برای دادرسی به اداره تعزیرات حکومتی این شهرستان معرفی شدند.", "text":"محسن آهنی روز یکشنبه در گفت و گو با خبرنگار ایرنا اظهار داشت: در این مدت چهار هزار و 652 مورد بازرسی از واحدهای صنفی به خصوص نانوایی ها با هدف تنظیم بازار، اصلاح نظام توزیع عادلانه و نظارت بر واحدهای توزیعی، تولیدی و خدماتی بازدید شده است.وی بیان کرد: بیشترین تخلف احراز شده در بازار آستارا درج نشدن قیمت و گرانفروشی بود و صادر نشدن صورتحساب و کم فروشی از دیگر تخلفات متصدیان واحدهای صنفی بوده است.آهنی با اشاره به اجرای 44 گشت مشترک اداره صنعت، معدن و تجارت با اداره های مرتبط در بازار طی سه ماه گذشته، از ثبت 73 مورد گزارش و شکایت مردمی در این مدت خبر داد.وی با تاکید بر این که  اداره صنعت، معدن و تجارت آستارا با هر گونه افزایش غیر منطقی قیمت برخورد می کند گفت: تعداد بازرسی ها و تشکیل پرونده های تخلف در فصل تابستان سال جاری نسبت به مدت مشابه سال قبل 15 درصد افزایش یافته است.رئیس اداره صنعت، معدن و تجارت آستارا از شهروندان خواست در صورت مشاهده هرگونه تخلف اقتصادی، مراتب را با شماره تلفن 124 به اداره صنعت، معدن و تجارت یا با شماره ثابت 01344819767 به واحد بازرسی اتاق اصناف گزارش دهند.شهرستان آستار با 91 هزار نفر جمعیت و با حدود پنج هزار واحد تجاری که اغلب در بازارچه ساحلی آن متمرکز شده ، یکی از 20 شهر گردشگرپذیر ایران است.7105 / 7124 /6030            "}