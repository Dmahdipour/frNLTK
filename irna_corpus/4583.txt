{"onTitr":"","titr":" 158 آبشخور برای دام های عشایر قزوین احداث شد","describe":" قزوین-ایرنا-رییس اداره امور عشایر قزوین گفت: طی سال جاری 158 آبشخور برای استفاده دام های عشایر استان احداث شده است.", "text":"بهزاد غیاثوند روز یکشنبه در گفت و گو با خبرنگار ایرنا با بیان اینکه به تامین نیازهای اساسی جمعیت عشایری کمک می کنیم،افزود: طی این مدت همچنین برای دسترسی عشایر استان قزوین به آب شرب و بهداشتی 28 هزار متر از طریق انتقال آب چشمه ها لوله گذاری شده است. وی اظهار داشت: طی این مدت همچنین 15 مخزن پنج و سه هزار متر مکعبی آب برای ذخیره آب مورد نیاز عشایر استان تهیه شده و در اختیار آنان قرار گرفته است. رییس اداره امور عشایر قزوین با بیان اینکه تامین آب مورد نیاز برای جامعه عشایری از طریق اقداماتی چون لوله کشی، نصب مخزن و بهسازی چشمه ها و قنوات در دستور کار قرار دارد، گفت: بهسازی چهار دهنه چشمه مورد استفاده عشایر استان از دیگر خدمات ارایه شده به این قشر طی سال جاری بوده است. براساس آخرین سرشماری انجام شده تعداد 250 خانوار عشایری در استان قزوین زندگی می کنند اما بررسی های اداره امور عشایر استان نشان می دهد این رقم بسیار بیشتر بوده و به 3هزار و 800 خانوار می رسد. 3013            "}