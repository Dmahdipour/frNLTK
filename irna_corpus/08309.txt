{"onTitr":"","titr":" حل مشکل کم آبی قزوین نیازمند اعتبار ویژه است","describe":" قزوین – ایرنا – رییس مجمع نمایندگان استان قزوین گفت: با توجه به شروع فاز دوم انتقال آب سد طالقان به تهران باید اعتبار ویژه ای برای رفع کم آبی در قزوین تخصیص یابد.", "text":"به گزارش ایرنا، روح الله بابایی صالح شامگاه پنجشنبه در جلسه شورای برنامه ریزی و توسعه استان قزوین که در باغستان جهاد کشاورزی با حضور محمد باقر نوبخت معاون رییس جمهوری و رییس سازمان برنامه و بودجه برگزار شد افزود: با توجه به شروع فاز دوم انتقال آب سد طالقان به تهران مسئولان استان احساس خطر می کنند که عملا برای قزوین آبی از این سد در نظر گرفته نشود.بابایی صالح اضافه کرد: انتظار داریم برای انتقال آب الموت و ارتفاعات 2 و سه هزار متر به قزوین اعتبارات ویژه ای در حدود هزار میلیارد ریال در نظر گرفته شود تا بتوانیم مشکل کم آبی را در استان مرتفع کنیم.وی با اشاره مشکل جدی کم آبی در دشت قزوین گفت: باید در این راستا از ظرفیت تصفیه خانه قدیم آباد که می تواند برای تغذیه مصنوعی منابع زیرزمینی و احیای دشت قزوین موثر باشد بیشتر بهره برداری کرد.این نماینده مردم شهرستان بویین زهرا در مجلس شورای اسلامی اضافه کرد: در سفر مقام معظم رهبری به قزوین در خصوص کشاورزی دشت قزوین قول ها و اعتبارات مناسبی برای اجرای طرح های تحت فشار و کم فشار داده شد که امیدواریم امروز در جلسه شورای برنامه ریزی استان نیز مصوبه ای برای احیای دشت قزوین داشته باشیم که می تواند بخش مهمی از نیاز کشاورزی کشور را تامین کند.بابایی صالح افزود: راه های مواصلاتی استان از جمله جاده آوج به رزن و بویین زهرا به ساوه از پروژه های ملی استان هستند که باید با نگاه ویژه تر و تخصیص اعتبار سریعتر به بهره برداری برسند.وی با بیان اینکه شهرستان آوج از جمله 31 شهرستان کمتر توسعه یافته کشور است و به حمایت ویژه تر نیاز دارد اضافه کرد: باید با افزایش ضریب حقوقی کارکنان برای استقرار در این شهرستان و تخصیص اعتبار برای تقویت گردشگری آوج اقدام کرد.این نماینده با اشاره به تسویه حساب با گندم کاران افزود: پرداخت مطالبات گندم کاران در بهترین موقع از سال صورت گرفت چون کشاورزان به دلیل سرمازدگی خسارات سنگینی را متحمل شده بودند و باید از این اقدام به موقع دولت قدردانی کرد.6101            "}