{"onTitr":"","titr":" آتش سوزی مراتع در الموت قزوین مهار شد","describe":" قزوین - ایرنا - مدیرکل منابع طبیعی و آبخیزداری قزوین گفت: آتش سوزی مراتع و مستثنیات در بخش الموت شرقی شهرستان قزوین که دیشب آغاز شده بود، مهار شد.", "text":"علی اکبر اسدالهی روز چهارشنبه در گفت و گو با خبرنگار ایرنا در خصوص این حادثه افزود: این آتش سوزی شب گذشته در بخشی از اراضی ملی و مستثنیات روستای کوچنان شهرستان قزوین بوقوع پیوست.وی در خصوص علت این حادثه گفت: بررسی های اولیه نشان می دهد روشن کردن آتش توسط یک چوپان برای نوشیدن چای و ناتوانی وی برای کنترل آن و بدنبال این موضوع وزش باد موجب گسترش آتش سوزی و وقوع این حادثه شده است.این مسئول اظهار داشت: بر اثر این آتش سوزی سه هکتار از  مراتع منطقه دچار آسیب و خسارت شدند.استان قزوین دارای 853 هزار و 485 هکتار مرتع، 29 هزار و 150هکتار بیابان و 28 هزار و 157 هکتار جنگل است که همگی جزو اراضی ملی به شمار می روند.6104*3013            "}