{"onTitr":"","titr":" کشف انبار لوازم خانگی احتکار شده در شهرکرد","describe":" شهرکرد- ایرنا- فرمانده انتظامی چهارمحال وبختیاری از کشف انبار لوازم خانگی احتکار شده در شهرکرد خبر داد.", "text":"به گزارش روز سه شنبه ایرنا از پایگاه خبری پلیس، سردار غلامعباس غلامزاده افزود: با تلاش ماموران پلیس امنیت عمومی این فرماندهی انبار انواع لوازم خانگی احتکار شده به ارزش 3 میلیارد و 600 میلیون ریال کشف و پلمپ شد.وی گفت: در پی کسب خبری مبنی بر احتکار و انبار لوازم خانگی در حاشیه جنوبی شهرکرد موضوع در دستور کار ماموران اداره نظارت براماکن پلیس امنیت عمومی قرار گرفت.سردار غلامزاده اظهار داشت: با انجام اقدامات اطلاعاتی دقیق محل انبار شناسایی و پس از اخذ مجوز قضایی با همکاری بازرسان اداره کل صنعت، معدن و تجارت استان در بازرسی از این مکان 248 قلم لوزام خانگی شامل، یخچال و فریزر، تلویزیون ال ای دی، ماشین لباسشویی و ظرفشویی، مایکروفر، آبمیوه گیری، پنکه و لوازم آشپرخانه کشف شد.وی در پایان با اشاره به معرفی متهم به مراجع قضائی افزود: برخود قانونی با محتکران در دستور کار نیروی انتظامی است.به گزارش ایرنا، طی 2 ماه گذشته بیش از 12 انبار احتکار شده مایحتاج ضروری مردم در استان شناسایی و پلمپ شده است.7360/6021            "}