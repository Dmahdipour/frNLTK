{"onTitr":"","titr":" دشمن برای تغییر فرهنگ و جلوگیری از پیشرفت ایران برنامه دارد","describe":" زاهدان- ایرنا- امامان جمعه برخی شهرستانهای سیستان و بلوچستان با تشریح گوشه ای از اهداف دشمن علیه ملت ایران تصریح کردند: دشمن فرهنگ ما را هدف قرار گرفته و برای جلوگیری از توسعه و پیشرفت کشور ما برنامه دارد.", "text":"به گزارش ایرنا، امام جمعه ایرانشهر در خطبه های نماز جمعه این هفته اظهار داشت: آمریکا در هیچ شرایطی مورد اعتماد نبوده و نیست به طوری که در برجام دشمنی و بدعهدی خود را علنی کرد. حجت‌الاسلام سید شجاع الدین ابطحی با بیان اینکه دلار قبل از برجام 3 هزار تومان بود، افزود: متاسفانه بعد از برجام به حدود 18 هزار تومان رسید که این درست نیست. وی با اشاره به فرارسیدن اربعین گفت: دولت باید زمینه حضور زائران امام حسین علیه السلام در مراسم اربعین حسینی را فراهم کند. امام جمعه ایرانشهر با اشاره به تصویب Fatf در مجلس شورای اسلامی گفت: نمایندگان مجلس شورای اسلامی باید به کشور و امنیت آن پایبند باشند.وی خطاب به برخی نمایندگان مجلس گفت: صورت اموال خود را اعلام می کنید، بچه‌هایتان در کجا زندگی می‌کنند و حساب های بانکی شما چقدر پول دارد باید اینها را به مردم بگویید و شفاف سازی کنید.وی با بیان اینکه مقابله با فساد اکنون گفتمان عمومی جامعه است، خاطرنشان کرد: هر کس در هر جایگاه و مقامی که دچار فساد شد باید بدون هیچ مماشاتی با آن برخورد شود.** نماز جمعه خاشامام جمعه شهرستان خاش سیستان و بلوچستان گفت: توجه به مشکلات و معضلات جامعه و تلاش برای کاهش دادن آسیبهای اجتماعی وظیفه ای همگانی است.حجت الاسلام غلامرضا دهقان در خطبه های این هفته نماز جمعه بر اهمیت فرهنگ سازی، آموزشی و آگاه سازی در جامعه تاکید کرد و افزود: برای حل مباحث طلاق و سخت بودن ازدواج جوانان و گرفتار شدن افراد جامعه در دام اعتیاد و مواد مخدر و پدیده های دیگر اجتماعی باید تدابیر لازم اتخاذ شود.وی همچنین ضرورت توجه به سلامتی و انجام فعالیت های ورزشی و تربیت درست فرزندان در مدارس و خانواده ها و جامعه را متذکر شد.امام جمعه خاش اظهار داشت: در چهار دهه از انقلاب اسلامی خدمات ارزشمندی در کشور و منطقه صورت گرفته که لازم است اقدامات صورت گرفته و اهداف شکل گیری انقلاب برای مردم بویژه نسل جوان تبیین شود.حجت الاسلام دهقان بیان کرد: ویژه برنامه های گرامی داشت چهلمین سالگرد انقلاب اسلامی ایران پرشورتر از گذشته برگزار شود.7310** 7314**6081            "}