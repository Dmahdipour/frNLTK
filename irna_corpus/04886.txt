{"onTitr":"","titr":" آب سد شیرین دره وارد مدار مصرف بجنورد نشد","describe":" بجنورد - ایرنا - آب سد شیرین دره که در چند روز اخیر از مدار خارج شده بود، علیرغم گفته مسئولان حوزه آب، هنوز وارد مدار مصرف آشامیدنی شهروندان بجنوردی نشده است.", "text":"جاری شدن سیلاب و ورود گل و لای به مخزن سد شیرین دره و پایین آمد کیفیت آب، طی 2 روز اخیر شرکت آب و فاضلاب خراسان شمالی را به خارج کردن آب این سد از مدار آشامیدنی شهر بجنورد وادار کرده بود.مدیرعامل این شرکت دیروز در گفت و گو با خبرنگار ایرنا از فروکش کردن تدریجی گل و لای و بازگرداندن آب سد شیرین دره به مدار مصرف شهر، تا اواخر شب گذشته خبر داده بود.غلامحسین ساقی روز دوشنبه در گفت و گو با خبرنگار ایرنا با بیان اینکه هنوز آب سد شیرین دره وارد مدار شرب بجنورد نشده گفت: هنوز آب سد متاثر از سیلاب اوایل هفته، کدر است و برای شرب مناسب نیست.وی در عین حال بر نبود مشکلی برای تامین آب آشامیدنی بجنورد تاکید کرد و اظهار داشت: مخازن آب شهری در وضعیت کنونی  جوابگوی نیاز شهروندان است و احتمال قطعی آب وجود ندارد.ساقی افزود: به احتمال زیاد، تنها واحدهای واقع در طبقات بالایی ساختمان های بلندمرتبه با افت فشار مواجه خواهند شد که این وضعیت دایمی نخواهد بود.مدیرعامل شرکت آب و فاضلاب خراسان شمالی تعداد مشترکان آب شرب شهر بجنورد را 95 هزار نفر عنوان کرد و افزود: در حالت معمولی روزانه افزون بر 600 لیتر آب در بجنورد مصرف می شود.وی بازه اوج مصرف آب شهری را مربوط به فصل تابستان و نیز ماه  اسفند، در آستانه نوروز عنوان کرد و افزود: در روزهای خاصی مانند عید قربان نیز میزان مصرف آب افزایش محسوسی می یابد.بخش عمده آب آشامیدنی شهروندان مرکز استان خراسان شمالی از سد شیرین دره مانه و سملقان تامین می شود که اکنون ورود سیلاب به مخزن این سد، سبب کاهش شدید کیفیت آب آن شده است.مدیرعامل شرکت آب و فاضلاب خراسان شمالی گفت: اکنون آبی که در شبکه شرب شهر بجنورد جریان دارد، از چاه ها تامین می شود.به گفته وی، 400 تا 450 لیتر بر ثانیه از آب آشامیدنی مورد نیاز شهروندان بجنوردی از سد شیرین دره تامین می شود.وی بر مدیریت مصرف آب تاکید کرد و افزود: شهروندان هیچ گونه نگرانی در خصوص قطعی آب نداشته باشند و از ذخیره سازی آن نیز پرهیز کنند.شهر بجنورد، مرکز خراسان شمالی 210 هزار نفر جمعیت دارد.3007/5132            "}