{"onTitr":"","titr":" پایتخت 7 درجه خنک می شود","describe":" تهران- ایرنا- براساس پیش بینی اداره کل هواشناسی تهران در روزهای شنبه و یکشنبه هفته آینده شاهد کاهش محسوس دمای هوا در کل استان خواهیم بود و هوای پایتخت نیز هفت درجه خنک می شود.", "text":"به گزارش روز پنجشنبه ایرنا به نقل از این اداره کل، کمینه و بیشینه دمای هوای پایتخت روزهای پنجشنبه، جمعه و شنبه به ترتیب (20، 31)، (19، 30) و (16،  24) درجه سانتیگراد پیش بینی می شود. شهرستان های فیروزکوه با دمای هشت درجه سانتیگراد و ورامین با 35 درجه به ترتیب سردترین و گرم ترین نقاط استان در 24 ساعت گذشته بوده اند. همچنین براساس بررسی و تحلیل آخرین داده ها و نقشه های پیش یابی هواشناسی امروز و فردا وضعیت جوی استان تهران کمی ابری تا نیمه ابری گاهی با وزش باد شدید پیش بینی می شود.ارتفاعات استان از بعدازظهر با افزایش ابر و بویژه در فیروزکوه گاهی با بارش پراکنده و روز جمعه این شهرستان همراه با رگبار و رعد و برق و جنوب استان نیز همراه با باد و گرد و خاک خواهد بود. براساس پیش بینی هواشناسی از روز شنبه آسمان استان تهران بتدریج با افزایش ابر، رگبار، رعد و برق و وزش باد شدید همراه خواهد بود که با ریزش هوای سرد از عرض های بالاتر در روزهای شنبه و یکشنبه کاهش محسوس دما نیز رخ می دهد.تهرام/9353/ 1008            "}