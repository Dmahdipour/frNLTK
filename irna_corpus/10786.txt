{"onTitr":"","titr":" 6 هکتار از محله هادی آباد قزوین در حال بازآفرینی است","describe":" قزوین - ایرنا - مدیرعامل شرکت عمران و مسکن سازان شهرداری قزوین گفت: 6 هکتار از 58 هکتار مساحت محله هادی آباد قزوین در حال بازآفرینی است که به مرور باید این رقم همه وسعت این محدوده را دربربگیرد.", "text":"مهدیه میرناصری شامگاه سه شنبه در گفت و گو با خبرنگار ایرنا با اشاره به بازدید امروز استاندار قزوین از این محله افزود: در جریان این بازدید مصوب شد تا این محله در اولویت اقدامات و برنامه های ستاد بازآفرینی شهری که ارتقای کیفیت زندگی شهروندان را دنبال می کند، قرار بگیرد.وی اظهار داشت: الزام دستگاه های ذیربط به کمک در تملک زمین به منظور اجرای طرح های بازآفرینی و تهیه طرح های مناسب به منظور بهبود کیفیت زندگی شهروندان در این محله از دیگر مصوبات بازدید امروز استاندار قزوین از هادی آباد بود.میرناصری با بیان اینکه محله آباد دارای 58 هکتار وسعت است که از این میزان تاکنون 6 هکتار تملک شده و طرح بازآفرینی شهری در آن در قالب ساخت منازل مسکونی جدید در سه بلوک 300 واحدی و ایجاد فضای سبز اجرا شده است، اظهار داشت: بدنبال جذب سرمایه گذار و جلب مشارکت ساکنان برای اجرای طرح های بازآفرینی در این محدوده از شهر قزوین هستیم.وی با بیان اینکه شاهد درهم تنیدگی اجتماعی و کالبدی در این نقطه از شهر قزوین هستیم، اظهار داشت: برنامه بازآفرینی شهری با مشارکت شهروندان این محله بدنبال انجام یک سلسله اقدامات به منظور بهبود کیفیت زندگی در هادی آباد است.وی با بیان اینکه در این طرح تلاش می شود با کمترین مقدار هزینه و اعتبار بیشترین بازخورد و نتیجه بدست آید، اظهار داشت: نوسازی و بهسازی منازل مسکونی، ایجاد فضای سبز و مجتمع های فرهنگی و رفاهی از جمله برنامه هایی است که در این طرح دنبال می شود.میرناصری همچنین گفت: بافت مسکونی موجود در محله هادی آباد قزوین به لحاظ ایمنی نیز وضعیت مناسبی قرار ندارد و این موضوع ضرورت در اولویت بودن اجرای طرح بازآفرینی شهری در این محدوه را نشان می دهیم.مدیرعامل شرکت عمران و مسکن سازان شهرداری قزوین گفت: به منظور ارتقای مشارکت های اجتماعی شهروندان در این محله بدنبال حضور و استقرار تیم هایی از دستگاه های فرهنگی و اجتماعی هستیم و به همین منظور بزودی در این محله خانه هلال با هماهنگی جمعیت هلال احمر به منظور ارایه آموزش های امدادی فعالیت خود را آغاز خواهد کرد. 8054            "}