{"onTitr":"","titr":" فیسبوک حق پخش بازی‌های جام لیبرتادورس را خرید","describe":" تهران - ایرنا - شرکت فیسبوک با امضای قراردادی 4 ساله، حق پخش بازی‌های جام لیبرتادورس آمریکای جنوبی را هم خریداری کرد.", "text":"به گزارش ایرنا، خبرگزاری فرانسه روز دوشنبه نوشت: شرکت فیسبوک با افزودن بازی‌های جام لیبرتادورس آمریکای جنوبی به پلتفرم خود (فیسبوک واچ)، از سال 2019 تا 2022 در بسته ای 4 ساله این بازی ها را نیز پوشش خواهد داد.بر این اساس، این شبکه اجتماعی سالیانه 46 بازی که 27 پخش انحصاری را نیز شامل می شود در کشورهای آرژانتین، بولیوی، شیلی، کلمبیا، اکوادور، پاراگوئه، پرو، اروگوئه و ونزوئلا به صورت زنده پخش می کند.در این بین، برزیل تنها عضو کنفدراسیون فوتبال آمریکای جنوبی (کونمبول) است که نمی تواند از بسته کامل معتبرترین رقابت های باشگاهی این قاره استفاده کند.«دن رید» مدیر بخش مشارکت ورزشی فیسبوک در مصاحبه با خبرگزاری فرانسه اظهار داشت:  ورزش از 2 جنبه برای ما حائز اهمیت است: اول آنکه ماموریت ما قدرت بخشیدن به افراد و نزدیک کردن آن ها در جامعه خودشان است، هدفی که از طریق ورزش تحقق پذیر است، به ویژه فوتبال در آمریکای جنوبی که بخش بزرگی از هواداران ورزشی را در بر می گیرد.و دوم اینکه از زمان راه اندازی پلتفرم (فیسبوک واچ)، ویدیوها در اولویت ما بوده اند مخصوصا تجربه هایی ویدویی که قابل اشتراک در شبکه های اجتماعی هستند.فیسبوک پیش از این نیز با عقد قرارداد با اتحادیه فوتبال اروپا (یوفا)، تا سال 2021 حق پخش 32 بازی هر فصل لیگ قهرمانان فوتبال اروپا را در اختیار گرفته بود.ورزشی**3991**1597            "}