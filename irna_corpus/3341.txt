{"onTitr":" رئیس سازمان عمران و بازآفرینی شهری شیراز:    ","titr":" توزیع نشدن قیر، آسفالت معابر شیراز را تعطیل کرده است","describe":" شیراز-ایرنا- رئیس سازمان عمران و بازآفرینی فضاهای شهری شهرداری شیراز گفت: به دلیل نوسانات ارزی طی دو ماه گذشته، پالایشگاه ها قیر در بازار داخل کشور توزیع نکرده اند و به همین دلیل طرح های عمرانی و آسفالت معابر این شهر با مشکل جدی مواجه شده است.", "text":"به گزارش خبرنگار ایرنا،کریم شکوهیان سه شنبه در نشست خبری افزود: طی دو ماه گذشته پالایشگاه های کشور به هیچ وجه قیر را در بازارهای داخلی توزیع نکرده اند و تنها این محصول را به بازارهای خارجی عرضه می کنند.وی اظهار داشت: با پالایشگاه پارسیان فارس مذاکراتی انجام داده ایم که قیر را به صورت ضمانتی در اختیار شهرداری شیراز قرار دهند که اگر این کار صورت گیرد تا قبل از شروع فصل بارندگی بخشی از طرح های آسفالت معابر شیراز انجام خواهد شد.رئیس سازمان عمران و بازآفرینی شهری شیراز ادامه داد: این سازمان در حال حاضر دو کارخانه تولید آسفالت و چهار واحد تولیدی بتن در شیراز دارد که تمام مواد اولیه و آسفالت مورد نیاز این شهر را بطور کامل تولید می کنند.شکوهیان اضافه کرد: یکی از این کارخانه ها با ظرفیت تولید 240 تن آسفالت در ساعت در منطقه دوکوهک واقع شده و دیگری نیز در سمت شرقی شیراز و با ظرفیت تولید 120 تن آسفالت در ساعت واقع شده که اکنون به دلیل عدم تامین قیر از ظرفیت آنها استفاده نمی شود.وی اظهار داشت: سازمان عمران در سال جاری تعهد آسفالت کردن معابر این شهر را به مبلغ 30 میلیارد تومان داده که در شش ماه نخست امسال 11 و نیم میلیارد تومان از این میزان را انجام داده و با توجه به تفاهم نامه اخیر با پالایشگاه پارسیان،اگر این تعهد انجام و قیر تحویل شود حدود 8 میلیارد تومان دیگر نیز انجام خواهد شد.شکوهیان اظهار داشت: سازمان عمران و بازآفرینی فضاهای شهری شیراز در حال اجرای 25 پروژه عمرانی از جمله 12 طرح راه سازی و همچنین ساخت هفت تقاطع غیرهمسطح و یک ایستگاه مترو در سطح کلانشهر شیراز است.وی اضافه کرد: شیراز هزار و 800 هکتار بافت فرسوده دارد که برای هزار و 500 هکتار از این وسعت در دفاتر تسیهل گری پرونده تشکیل شده و در نوبت بازآفرینی قرار دارند.شکوهیان افزود: مبلغ 14 میلیارد و 800 میلیون تومان تخفیف در بافت فرسوده شیراز برای متقاضیان بازآفرینی ارائه شده است.9873 /1876            "}