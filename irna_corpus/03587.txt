{"onTitr":"","titr":" سیل مازندران، 700 میلیارد تومان خسارت زد","describe":" ساری - ایرنا - استاندار مازندران گفت که سیل گذشته حدود هفت هزار میلیارد ریال به تاسیسات زیر بنایی، کشاورزی، واحدهای مسکونی و تجاری و راه های استان خسارت وارد کرد.", "text":"محمد اسلامی روز سه شنبه در گفت و گو با خبرنگار ایرنا افزود: بیشترین خسارت های ناشی از سیل به تاسیسات زیربنایی با حدود پنج هزار میلیارد ریال وارد شده است.وی بخش کشاورزی را در رتبه دوم خسارت های ناشی از سیل اعلام کرد.نماینده عالی دولت در مازندران افزود: در اثر این حادثه دو هزار و 650 واحد مسکونی خسارت دیده از سیل شناسایی شده است که از این تعداد 82 واحد به طور کلی تخریب شده و به دو هزار و 570 واحد هم بین 30 تا 60 درصد آسیب وارد شد.** طرح گزارش خسارت سیل در نشست هیات دولت استاندار مازندران گفت که گزارش خسارت ناشی از سیل استان برای تخصیص اعتبارهای لازم هفته جاری در نشست هیات دولت مطرح می شود.وی افزود: این گزارش ها برای معاون رئیس جمهوری و رئیس سازمان مدیریت و برنامه ریزی برای طرح در نشست هیات دولت ارسال خواهد شد.نماینده عالی دولت در مازندران ابراز امیدواری کرد که با تصویب هیات وزیران مرحله نخست کمک های دولت برای جبران خسارت به خصوص برای تاسیسات زیربنایی و مردمی هفته آینده در اختیار استان قرار گیرد.اسلامی اطلاع رسانی به موقع ستاد مدیریت بحران و هواشناسی، هوشیاری مردم را عامل اصلی کاهش میزان خسارت و تلفات انسانی این سیل دانست و گفت: در این بلایای طبیعی پنج نفر در مازندران جان خود را از دست دادند که به جز یک نفر، بقیه تلفات ناشی از سیل بردگی نبوده است.بر اساس گزارش هواشناسی مازندران شدت بارندگی که جمعه و شنبه گذشته سراسر مازندران را فرا گرفت در 17 سال گذشته بی سابقه بود به طوری که در کمتر از 24 ساعت در رامسر حدود 280 و گلوگاه حدود 108 میلی متر باران بارید.شدت و تداوم بارندگی اخیر همچنین سبب شد تا جریان آب و آورده رودخانه های مازندران در 150 سال گذشته بی سابقه ارزیابی شود.6982/1654            "}