{"onTitr":"","titr":" چگونگی قیمت گذاری محصولات فلزی در بورس تصویب شد","describe":" تهران- ایرنا- ستاد تنظیم بازار چگونگی قیمتگذاری پایه و عرضه محصولات فلزی در بورس کالا را تعیین کرد که بر اساس آن قیمت پایه تطبیقی (افزایشی- کاهشی) ملاک محاسبه و تعیین نرخ پایه قرار می گیرد.", "text":"به گزارش روز یکشنبه ایرنا از وزارت صنعت، معدن و تجارت، در نشست ستاد تنظیم بازار اعضای ستاد در راستای بهره‌ مندی صنایع پایین دستی از امکان رقابت و اجرای فرمول پایه محصولات فولادی در نوسان های مثبت و منفی بازار و رعایت روح ضوابط موجود در بورس، مقرر کردند در تعیین قیمت پایه محصولات فولادی در بورس کالا از این پس قیمت پایه تطبیقی (افزایشی- کاهشی) ملاک محاسبه و تعیین نرخ پایه قرار گیرد.این در حالی است که پیش از این میانگین قیمت چهار عرضه قبل ملاک نرخ پایه بورس فلزات قرار گرفته بود و در عمل امکان بهره‌ مندی از نرخ پایه کاهشی در صورت نبود متقاضی وجود نداشت.در عین حال با توجه به چندین مرحله عرضه شمش آلومینیوم در بورس کالا و به منظور کاهش اختلاف قیمت پایه و قیمت کشف شده محصولات آلومینیومی و مس در بورس کالا، مقرر شد قیمت پایه محصولات آلومینیومی و مس در بورس کالا با استفاده از نرخ نیمایی محاسبه و تعیین شود.برپایه این گزارش، در مورد بقیه فلزات غیرآهنی (سرب و روی و غیره) نیز تاکید شد با رصد دقیق عملکرد عرضه واحدهای تولیدی در بورس، در صورت کشف قیمت نهایی بالاتر از قیمت نیمایی، کمیته تخصصی مربوطه پس از بررسی، در صورت نیاز در محاسبه و تعیین قیمت پایه محصولات مذکور بازنگری کند.به موجب مصوبه ستاد تنظیم بازار مقرر شد میزان تناژ برای خریداران مجاز مقاطع طویل فولادی (تیرآهن و میلگرد) دستکم 20 تن و حداکثر 220 تن باشد تا امکان خرید برای مصر‌ف‌کنندگان خرد نیز فراهم شود.پیش از این نامه‌ای از سوی معاونت امور معادن و صنایع معدنی درخصوص بررسی استفاده از ارز نیمایی به جای ارز رسمی در محاسبه قیمت پایه محصولات آلومینیومی در بورس کالا و همچنین نامه دیگری در مورد محاسبه قیمت پایه محصولات فولادی به صورت قیمت پایه تطبیقی از سوی همین معاونت به دبیرخانه ستاد تنظیم بازار ارسال شده بود. در پی ارسال این 2 نامه، جلسه‌ای به فوریت در دبیرخانه تنظیم بازار، با حضور معاون امور معادن و صنایع معدنی، مدیرکل دفتر برنامه ریزی تامین، توزیع و تنظیم بازار و به ریاست دبیر کارگروه تنظیم بازار برگزار شد و نتیجه این نشست، پس از طرح در کارگروه تنظیم بازار با رویکرد حمایت از مصرف کنندگان خرد و ایجاد فضای رقابت کامل‌ تر مصوب شد.** موافقت با طرح پیش فروش لوازم خانگیدر این نشست همچنین بررسی پیشنهادی درخصوص پیش فروش لوازم خانگی مطرح و مورد بررسی قرار گرفت. اعضای ستاد تنظیم بازار پس از بررسی جوانب این موضوع موافقت خود با طرح پیش فروش لوازم خانگی بدون تبعیض برای واحدهای توانمند و بدون مداخله دولت اعلام کردند.بر این اساس، اعضای کارگروه اعلام کردند با اجرای این طرح به شرطی موافقت دارند که رفتار مبتنی بر حمایت دولت، وزارت صنعت، معدن و تجارت و کارگروه تنظیم بازار مورد انتظار نباشد.با این پیش فرض، در صورت توافق مقام های مسئول، پیشنهاد دهندگان یا شرکت‌های مشابه می‌توانند از ظرفیت‌های اجرایی و تخصصی خود برای پیاده ‌سازی هرگونه طرح در فضای مشابه به شکلی رقابتی استفاده کنند. ضمن اینکه با اعلام سازمان حمایت از مصرف کنندگان و تولیدکنندگان مبنی بر تدوین، تصویب و ابلاغ ضوابط فروش اقساطی و پیش ‌فروش کالا در هیات تعیین و تثبیت قیمت‌ها، در عمل راه برای شرکت‌های توانمند برای عرضه کالا با قیمت مقطوع و با کمترین نوسان قیمت وجود دارد و شرکت‌های برند بر اساس ارزش برند و جایگاهی که نزد مصرف‌کنندگان دارند با اطلاع رسانی کامل از شرایط و ضوابط عرضه کالای تولیدی خود به شرط رعایت قیمت مندرج در سامانه 124 سازمان حمایت اقدام کنند.اقتصام*3065*2025            "}