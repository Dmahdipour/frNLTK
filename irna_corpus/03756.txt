{"onTitr":"","titr":" 90 میلیون مترمکعب آب در سدهای استان مرکزی ذخیره شد","describe":" خمین - ایرنا - مدیرعامل شرکت آب منطقه ای مرکزی استان مرکزی گفت: 90 میلیون متر مکعب  آب پشت سد الغدیر ساوه ، کمال صالح اراک و 60 سد کوچک دیگر در سال آبی گذشته ذخیره سازی شد.", "text":"«عزت الله آمره ای » روز سه شنبه در حاشیه نشست با فرماندار خمین در گفت و گو با ایرنا افزود: اجرای طرح های حفاظتی و تعادل بخشی باعث ذخیره سازی و بهبود وضعیت تغذیه سفره های زیر زمینی در این استان شد.وی ادامه داد: اقدامات موثری در حوزه آبریز رودخانه های این استان پارسال انجام شد به طوری که برخی از رودخانه بعد از گذشت هشت سال امسال سیلابی شدند و ذخیره مخزن آب سد الغدیر ساوه به 2 برابرافزایش یافت. مدیرعامل شرکت آب منطقه ای مرکزی استان مرکزی بیان کرد: سفره های زیر زمینی در چندین دشت با افزایش افت مواجه بودند که با اقداماتی همچون پر کردن چاه های کشاورزی غیرمجاز، پیشگیری از حفاری چاه غیر مجاز، اصلاح و تعدیل پروانه بهره برداری، خاموشی چاه‏ها در فصول غیر زراعی و جلوگیری از کاشت محصولات جالیزی از افت این دشت ها جلوگیری شد.آمره ای بیان کرد: مجموع این اقدامات باعث شد تابستان امسال در بخش تامین آب آشامیدنی شهری مشکل جیره بندی و قطعی آب وجود نداشته باشد.مدیرعامل شرکت آب منطقه ای مرکزی استان مرکزی تصریح کرد: براساس پیش‏ بینی‏های هواشناسی سال زراعی جاری استان مرکزی بارندگی پربارشی دارد.وی بیان کرد: با این وجود بارندگی ‏های سال زراعی جاری منجر به سیلاب و افزایش دبی رودخانه ‏ها نمی‏شود و ورودی‏ های سدها و رودخانه‏ ها با کاهش آبدهی و روان آب مواجه می‏ شوند که احتمال خشکسالی هیدرولوژی وجود دارد.فرماندار خمین نیز در نشست با مدیرعامل شرکت آب منطقه ای مرکزی استان مرکزی گفت: معدن طلا و مجتمع گل و گیاه این شهرستان با کمبود آب مواجه هستند.«احمد طهرانی» افزود: آبدهی چاه آب مجتمع گل و گیاه این شهرستان در تابستان به ویژه در شهریور ماه کاهش یافت و تامین آب به گلخانه های فعال این مجتمع را با مشکل مواجه کرد.وی ادامه داد: 9 واحد در این مجتمع راه اندازی و فعال است و 2 واحد دیگر در حال راه اندازی است که برای این مجتمع ها، 2 و نیم لیتر آب تخصیص شده که این میزان جوابگوی نیاز گلخانه های فعال و 104 قطعه گلخانه پیش بینی شده نیست.فرماندار خمین اظهارداشت: آب مصرفی این مجتمع گلخانه ای از یک حلقه چاه تامین می شود که این چاه 13 و نیم لیتر در ثانیه آبدهی دارد اما بر اساس مجوز 2 و نیم لیتر در ثانیه آب تخصیص شده است.طهرانی  بیان کرد: خرید یک حلقه چاه در اطراف این مجتمع گلخانه برای رفع مشکل زیر ساختی آب ضروری است و یک حلقه چاه دیگر در مجتمع گلخانه ای این شهرستان بایستی حفر شود که فرآیند مطالعات و مکان یابی آن ضروری است.وی در ارتباط با معدن طلای خمین گفت: آب معدن طلای خمین از یک حلقه چاه با آبدهی حدود چهار لیتر تامین می شود و بر اساس برآورد کارشناسان نیاز آبی این معدن؛ پنج و هفت دهم لیتر در ثانیه است.تخصیص آب از سد کوچری، پساب فاضلاب و انتقال آب از سد فرنق برای رفع مشکل آب معدن و مجتمع گل و گیاه از جمله مواردی بود که مورد بحث و بررسی قرار گرفت.شهرستان خمین دارای هزار و 935 منابع آبی شامل چاه عمیق و نیمه عمیق، چشمه و قنات است.7277/3075            "}