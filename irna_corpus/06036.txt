{"onTitr":"","titr":" شیوع شپش سر کودکان در فصول سرد، شایع تر است","describe":" ایرنا- شیراز- متخصص پوست و مو با توجه به رسیدن فصول سرد سال گفت: شپش سر در پاییز و زمستان شیوع بیشتری دارد و اغلب در بین کودکان و دانش ‌آموزان دیده می‌شود.", "text":"دکتر فاطمه گل‌ نوری یکشنبه در مصاحبه با ایرنا افزود: شپش سر از فردی به فرد دیگر منتقل می شود و اغلب بین کودکان در مهدهای کودک‌ و مدارس رواج دارد و هنگام بازی با ارتباط نزدیک، سرایت می‌کند.در گذشته هنگامی که شپش سر به سراغ دانش‌ آموزان می‌آمد، تنها راه رهایی از آن، تراشیدن موی سر بود اما اکنون راه‌های بسیاری در این زمینه وجود دارد که ندانستن و نبود آموزش باعث بیشتر شدن و تسری آن به دیگران می‌شود.در سال 1396 در بین دانش‌آموزان فارس 5 هزار مورد ابتلا به شپش گزارش شد که به گفتهٔ مسئولان تمام این دانش‌آموزان تحت درمان رایگان قرار گرفتند و مشکلات آنان برطرف شد. ** شپش سر شپش‌ ها، حشرات انگلی کوچک و معمولاً خاکستری ‌رنگ هستند که درون موها زندگی می‌کنند. طول بدن شپشی که در روی سر زندگی می‌کند، حدود یک تا 3 میلیمتر است و بال برای پرواز ندارد.ابتلا به شپش در بین دختران بیش از پسران شایع است.متخصص پوست و مو گفت: شپش سر یک انگل اجباری است که به ریشهٔ موها می‌چسبد، پس از لقاح شپش نر با ماده، شپش ماده، تخم‌های زیادی از خودش آزاد می‌کند که این تخم‌ها به وسیلهٔ ماده‌ای صمغی به ساقهٔ موها می‌چسبد و به شکل دانه‌های سفید است که به این تخم‌ها، رشک(Reshk) یا تخم نارس شپش می‌گویند.گل نوری افزود: تخم ‌ها بیش از یک هفته تا 10 روز زنده نمی‌مانند، البته توجه به این نکته ضروری است که همهٔ رشک‌ها یا تخم‌هایی که به سر می‌چسبند حاوی موجود زنده نیستند.این عضو هیات علمی دانشگاه علوم پزشکی جهرم گفت:اماکنی چون هتل‌ها، مسافرخانه‌ها، خانه‌های پرجمعیت و خوابگاه‌ها و سایر مکان‌های پرجمعیت محل انتقال این بیماری است. به گفتهٔ وی، مکان‌های تاریک و گرم، محل مناسبی برای رشد شپش‌ها است.** راه‌های تشحیص وجود شپشاین متخصص پوست با بیان این مطلب که معمول‌ترین علامت وجود شپش در سر خارش است، گفت: حرکت و تغذیه شپش‌ها در سر باعث ایجاد آلرژی و خارش می‌شود، اما خارش سر همیشه نشانهٔ وجود شپش سر نیست، بلکه گاهی ممکن است در اثر شورهٔ سر، اگزما یا حساسیت به شامپوی خاصی ایجاد شده باشد بنابراین باید دانست که چطور شپش را در سر جست و جو کرد.وی با اشاره به تشخیص شپش در سر بیان کرد: قطعی‌ترین راه تشخیص مشاهده تخم یا خود شپش در قسمت‌های مودار بدن است. اگر فرد آلوده به شپش در هنگام شانه ‌زدن موها با شانهٔ مخصوص تشخیص شپش، سر را روی یک حوله سفید خم کند تشخیص شپش‌ها بسیار آسان ‌تر خواهد بود.گل نوری افزود: سر فرد مبتلا به شپش بهتر است روی سینک دستشویی، وان حمام، حوله و یا چیزهای مشابه خم شود تا پس از مشاهده، با آب شسته شود.** پیشگیری از شپش زدگی وی با اشاره به پیشگیری از این بیماری گفت: افراد و به خصوص دانش‌آموزان باید در روز به دفعات زیاد موهای سر خود را شانه زنند و از لوازم شخصی و لباس‌های افراد آلوده به هیچ عنوان نباید استفاده کرد.گل نوری با بیان اینکه پس از هر تعطیلات باید دانش‌آموزان پس از بازگشت به محیط آموزشی معاینه شوند، اظهار کرد: دانش‌آموزان در زنگ‌های ورزش باید لباس‌های خود را به ‌صورت جداگانه و در کیف‌های دستی جداگانه نگهداری کنند.به گفتهٔ وی معاینه افراد خانواده در صورتی که یکی از اعضای آنها مبتلا شده باشد ضروری است.** روش درمان شپش سراین متخصص پوست بیان کرد: مبتلایان به شپش سر باید بالش‌ها، روبالشی، ملحفه، مقنعه، روسری و کلاه‌هایشان را در آب جوش 100 درجهٔ سانتیگراد به مدت ٣0 دقیقه قرار دهند.وی استفاده از شامپوی پری‌ مترین را انتخاب اول در درمان شپش سر دانست و گفت: شامپوی پری‌ مترین باید 10 تا 15 دقیقه روی موها و کف سر فرد مبتلا به شپش بماند و سپس شسته شود و روز هشتم مجدداً این شست و شو تکرار شود و تا دو روز بعد از شامپو نباید شامپوی دیگر استفاده شود.گل نوری گفت:بعد از استفاده از شامپو برای جداکردن تخم ‌های چسبیده به موها، روزانه با شانه مخصوص آغشته به مخلوط نصف لیوان آب و نصف لیوان سرکه موها شانه شود.وی بیان کرد: شانهٔ مخصوص شپش به نام شانه نیت Nit است که این شانه‌ در داروخانه ها موجود است و گاهی اوقات در درون جعبهٔ شامپوی ضدشپش نیز وجود دارد.گل نوری اضافه کرد: بعد از استفاده ازشانه شپش نیت، آن را حداقل 5 دقیقه در آب جوش قرار دهند و مجددا سر فرد را ٨ ساعت بعد چک و شپش‌های باقی‌مانده برداشته شود.9910 /1876            "}