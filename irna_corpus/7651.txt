{"onTitr":" فرمانده انتظامی:    ","titr":" مبارزه با قاچاق کالا در اولویت کاری نیروی انتظامی سمنان است","describe":" سمنان - ایرنا - فرمانده انتظامی استان سمنان گفت: مبارزه با قاچاق کالا به منظور حمایت همه جانبه از تولید داخلی و اجرای دقیق برنامه اقتصاد مقاومتی در دستور کار نیروی انتظامی این استان است.", "text":"به گزارش ایرنا، سردار روح الامین قاسمی روز شنبه در صبح گاه مشترک نیروهای مسلح در محل یگان نیروی انتظامی استان سمنان افزود: به هیچ عنوان اجازه قاچاق کالا در این منطقه از کشور داده نمی شود و نهادهای امنیتی، انتظامی و قضایی سمنان با جدیت این رویکرد مهم را دنبال می کنند.وی خاطر نشان کرد: مبارزه با قاچاق کالا اولویت اصلی نیروی انتظامی سمنان است و در سال گذشته میزان کشف در این بخش 360 درصد افزایش یافته است.قاسمی ادامه داد: در این مدت کشف بیش از 670 میلیارد ریال کالای قاچاق در استان سمنان ثبت شده که این امر نشان دهنده جدیت نیروی انتظامی در برخورد با قاچاقچیان است.فرمانده انتظامی استان سمنان اضافه کرد: در یک سال گذشته هفت هزار و 475 کیلوگرم انواع مواد مخدر سنتی و صنعتی در استان سمنان کشف و ضبط شد که در این بخش، میزان کشف در مقایسه با مدت مشابه سال گذشته آن، 37 درصد افزایش یافت.قاسمی افزود: ماموریت اصلی نیروی انتظامی برقراری امنیت در جامعه است و پلیس در کنار مردم برای افزایش رفاه آحاد جامعه تلاش می کند.وی اظهار داشت: نیروی انتظامی امین مردم و برای آسایش اقشار جامعه در تلاش است و هرگونه تعرض به جان، مال و ناموس مردم با برخورد تند و کوبنده این نهاد ارزشی مواجه می شود.فرمانده انتظامی استان سمنان گفت: ارتباط و همکاری مردم این استان برای برقراری نظم و امنیت در جامعه بی نظیر است و با اقتدار برای سربلندی هرچه بیشتر این نظام مقدس گام برخواهیم داشت.در تقویم جمهوری اسلامی 13 تا 19 مهر هفته گرامیداشت نیروی انتظامی نامگذاری شده است.شعار امسال این هفته « پلیس مقتدر، امین مردم» است.7339/7408            "}