{"onTitr":" به دلیل توقیف 2میلیارد دلار از دارایی های ایران؛    ","titr":" جلسه دادگاه شکایت مالی ایران از آمریکا در لاهه آغاز شد","describe":" تهران – ایرنا - نخستین روز جلسات استماع شفاهی بررسی شکایت ایران علیه مصادره غیرقانونی حدود 2میلیارد دلار از اموال بانک مرکزی در آمریکا و نقض متعاقب عهدنامه دوجانبه مودت، صبح امروز (دوشنبه) در کاخ صلح دیوان دادگستری بین المللی واقع در لاهه هلند آغاز شد.", "text":"به گزارش ایرنا، پس از بررسی و صدور رای در مورد پرونده درخواست قرار موقت ایران در ارتباط با از سرگیری تحریم های آمریکا و نقض پیمان مودت سال 1955، دیوان بین المللی دادگستری (دیوان لاهه) از امروز به مدت چهار روز جلسات استماع علنی در پرونده تصرف 2 میلیارد دلار اموال ایران در آمریکا و نقض متعاقب پیمان مودت را در کاخ صلح لاهه هلند برگزار خواهد کرد. براساس برنامه زمان بندی که در تارنمای مرکز امور حقوقی بین المللی ریاست جمهوری منتشر شده، دیوان بین‌المللی دادگستری، رکن قضایی ملل متحد، طی اعلامیه مطبوعاتی شماره 28/2018 مورخ 22 ژوئن 2018 ( اول تیر ماه 1397) اعلام نمود جلسه استماع علنی در پرونده برخی از اموال ایران (جمهوری اسلامی ایران علیه ایالات متحده امریکا) از  تاریخ دوشنبه، هشتم تا جمعه دوازدهم اکتبر 2018 (16 الی 20 مهرماه 1397) برگزار خواهد شد.جلسات امروز به دفاعیات هیأت آمریکایی اختصاص دارد و در دو نوبت صبح (11:30 الی 14:30) و بعد از ظهر (16:30 الی 18:30) تشکیل خواهد شد.دادگاه لاهه نهاد قضایی وابسته به سازمان ملل است که برای حل و فصل اختلاف های بین المللی تشکیل شده و گرچه آراء آن الزام آور و غیرقابل فرجام خواهی است، ولی دیوان قدرت اجرای آنها را نداشته و در موارد نادری برخی کشورها از جمله آمریکا این آراء را نادیده گرفته اند.جمهوری اسلامی ایران 26 خرداد 1395 در باره اختلاف مربوط به تخلفات دولت آمریکا نسبت به پیمان مودت روابط اقتصادی و حقوق کنسولی میان ایران وآمریکا دادخواستی را در دفتر دیوان بین‌المللی دادگستری ثبت کرد که در بخشی از آن آمده است: ایالات متحده با این موضع که ایران حامی تروریسم است (موضعی که ایران آن را قویاً رد می‌کند) شماری اقدامات اجرایی و قانون‌گذاری اتخاد کرده است که اثر عملی آن‌ها تاثیر بر منافع و دارایی‌های ایران و موسسات ایرانی از جمله بانک مرکزی ایران و برخلاف پیمان مودت و از طریق اجرای رسیدگی‌ هایی قضایی علیه ایران است.بر اساس بند2ماده 21&#39;عهدنامه مودت و روابط اقتصادی وحقوق کنسولی بین دول متحده آمریکا وایران&#39;، &#39;هر اختلافی بین طرفین معظمین متعاهدین در مورد تفسیر یا اجرای عهدنامه فعلی که از طریق دیپلماسی به نحو رضایت بخش فیصله نیابد به دیوان دادگستری بین المللی ارجاع خواهد شد مگر اینکه طرفین معظمین متعاهدین موافقت کنند که اختلاف به وسائل صلح جویانه دیگری حل شود.&#39;بند 2 ماده 23 تصریح می کند: این عهدنامه مدت ده سال معتبر خواهد بود و پس از آن نیز تا موقعی که به ترتیب مقرر در این عهدنامه خاتمه پذیرد به قوت خود باقی خواهد بود.در بند 3 ماده 23 نیز آمده است: هر یک از طرفین معظمین متعاهدین میتوانند با دادن اخطار کتبی به مدت یکسال بطرف معظم متعاهد دیگر در انقضاء مدت ده سال اولیه یا هر موقع پس از آن این عهدنامه را خاتمه دهد (فسخ کند).دیوان لاهه 11 مهر نیز پس از چند هفته بررسی شکایت ایران از تحریم های 15 مرداد آمریکا، با تائید برخی از درخواست های ایران تا صدور رای نهایی، رای به تعلیق تحریم های ضد ایرانی واشنگتن در حوزه های دارویی، وسایل پزشکی، غذایی و هوانوردی داد و وزارت امور خارجه آمریکا پس از صدور رای دیوان اعلام کرد که پیمان مودت را فسخ می کند.اروپام**3092**1590            "}