{"onTitr":"","titr":" یک قلاده روباه در جیرفت شکار شد","describe":" جیرفت - ایرنا - رئیس اداره محیط زیست جیرفت با بیان اینکه خرید و فروش دم روباه برای برخی افراد، سودآور است گفت: یک قلاده روباه در بخش ساردوئیه این شهرستان توسط شکارچیان، شکار شد.", "text":"کریمی روز چهارشنبه در گفت و گو با خبرنگار ایرنا افزود: ماموران یگان حفاظت محیط زیست واحد ساردوئیه حین گشت زنی در حومه شهر درب بهشت به لاشه یک روباه برخورد کردند. وی ادامه داد: پس از بررسی ماموران این یگان مشخص شد که شکارچیان به دلیل دم زیبای روباه، این حیوان را شکار کرده اند.کریمی اظهار داشت: متاسفانه خرید و فروش دم روباه سبب شکار این حیوان توسط شکارچیان شده است که این مساله یک خطر برای این گونه جانوری است.وی گفت: مردم هر گونه شکار غیرمجاز را به ماموران یگان محیط زیست گزارش دهند تا از کشتار حیوانات وحشی جلوگیری شود.7450/7429/5054            "}