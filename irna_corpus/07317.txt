{"onTitr":"","titr":" چین و روسیه و رویارویی دو متحد با آمریکا","describe":" پکن - ایرنا - با افزایش تحریم ها و فشارهای همزمان آمریکا علیه چین و روسیه و با نظرداشت بحث برجام و نقض توافق هسته ای از سوی واشنگتن که مورد مخالفت پکن و مسکو قرار گرفت، دو کشور حالا به دو متحد بزرگ در برابر زورگویی های آمریکا تبدیل شده اند.", "text":"به گزارش ایرنا رویارویی این دو کشور با آمریکا در نشست های شورای امنیت و سخنرانی های آنها در مجمع عمومی سازمان ملل در ماه سپتامبر به اوج رسید و طرفین در مواضعی مشترک هم از آمریکا به دلیل تخطی از برجام انتقاد کردند و هم گفتند که آمریکا نباید با فشار تحریم به دنبال تسلیم کردن کره شمالی باشد.از سوی دیگر دو کشور که در مورد سوریه مواضع مشترک دارند و بر راه حل سیاسی برای پایان بحران تاکید می ورزند خواستار آن شدند که آمریکا در این بخش از جهان مانع تراشی نکند.دو کشور اتهامات آمریکا را در مداخله در انتخابات میاندوره ای آن کشور رد کردند و جنگ تجاری را که آمریکا علیه چین و روسیه و برخی کشورهای دیگر به راه انداخته است به باد انتقاد گرفتند.هر دو کشور بر این اصرار می ورزیدند که کره شمالی گام های بلندی برای پیشبرد برنامه خلع سلاح اتمی برداشته اما بجز تحریم های بیشتر آمریکا دستاوردی نداشته و اقداماتش بی پاسخ مانده است.حالا اینطور مشهود است که دو کشور پی برده اند برای مقابله با باج خواهی آمریکا دیگر چاره ای جز یگانگی مواضع و همکاری های نزدیکتر در عرصه های اقتصادی، سیاسی و نظامی ندارند.کما اینکه دو طرف توانستند برای نخستین بار در یک رزمایش بزرگ در ولادی وستک 2018 برابر آمریکا قدرت نمایی کند و چین هم خریدهای تسلیحاتی از روسیه را بی اعتنا به مخالفت های آمریکا ادامه می دهد.'گائو فی' از استادان دانشگاه مطالعات خارجی چین در پکن بر این باور است که آمریکا با اقدامات نادرست خود زمینه ساز نزدیکی کشورهای دیگر از جمله چین و روسیه شده است.وی می افزاید این دو کشور اگرچه دوستان همه فصول هستند اما از زمانی که آمریکا به دشمن چند جانبه گرایی تبدیل شده، مناسبات چین و روسیه قوی تر شده است زیرا برای رفع تحریم ها و مقابله با دشمنی های آمریکا، چاره ای بجز همکاری نزدیکتر نیست.'وانگ شیا' از کارشناسان موسسه تحقیقات و توسعه اوراسیا وابسته به دولت چین می گوید که امروز عصر تازه ای از همکاری های دو کشور برای مقابله با باج خواهی آمریکا شروع شده است.وی همکاری های راهبردی دو کشور را مورد توجه قرار داده و افزوده است که این دو کشور دارای اسناد و معاهداتی هستند که ایجاب می کند در این مواقع برای رویارویی با اقدامات یکجانبه گرانه از آنها استفاده کنند.تحلیلگران چینی خاطر نشان کردند اقداماتی که دونالد ترامپ رییس جمهوری آمریکا انجام می دهد بسیار پرتناقض است برای مثال در بحث کره شمالی می گوید که روابط خوبی با رهبر این کشور برقرار کرده است و مناسبات به خوبی پیش می رود اما همزمان تاکید می کند که تحریم ها متوقف نخواهد شد و افزایش نیز خواهد یافت.'گائو فی' می افزاید ما با روابط قوی تر به آمریکا دشمنی نشان نمی دهیم اما به این کشور هشدار می دهیم که نباید تلاش کند تا چین و روسیه را به چالش بکشد.چین و روسیه دو کشور دارای روابط راهبردی مشارکتی و پیمان مناسبات مسالمت آمیز هستند و توانسته اند ارزش تبادلات تجاری خود را نیز به حدود 100 میلیارد دلار برسانند و از این منظر طبیعی خواهد بود که هر چقدر آمریکا به آنها فشار وارد کند، آنها اتحادی قوی تر برای مقابله با واشنگتن خواهند داشت.آساق**231**1904**            "}