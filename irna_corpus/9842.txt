{"onTitr":"","titr":" تعدادی از کارکنان دانشگاه ازمیر ترکیه دستگیر شدند","describe":" آنکاراـ ایرناـ رسانه های ترکیه در خبری اعلام کردند که 10 نفر از کارکنان دانشگاه 'دوکوز ایلول' شهر ازمیر به اتهام همکاری با گروه گولن توسط پلیس امنیت دستگیر شدند.", "text":"به گزارش روز چهارشنبه ایرنا و به نقل از روزنامه کارار، دادستان کل ازمیر با صدور حکمی، قرار بازداشت و تعقیب 10 نفر از کارکنان اخراجی و یا مشغول به کار اداری و آکادمیک دانشگاه دوکوز ایلول این شهر را به اتهام همکاری با گروه گولن و استفاده از نرم افزار ارتباط مخفی بایلوک صادر کرد که در پی آن، ماموران پلیس امنیت پایتخت ترکیه با انجام عملیاتی، همگی افراد تحت تعقیب را دستگیر کردند.ماه آگوست سال جاری نیز 10 نفر از کارکنان و عوامل آکادمیک دانشگاه غازی آنکارا با حکم دادستان پایتخت ترکیه با اتهامی مشابه توسط ماموران امنیت دستگیر شدند.سال گذشته میلادی نیز در راستای مبارزه با عوامل گروه گولن، رییس این دانشگاه دولتی نیز توسط ماموران مبارزه با ترور آنکارا و به دستور دادستان این شهر دستگیر شد.مقامات دولت ترکیه، تعداد افراد مرتبط با گروه فتح الله گولن را نزدیک 228 هزار نفر اعلام و بیان کرده اند که این افراد به صورت مستقیم و غیرمستقیم در کودتای 15 جولای سال گذشته ترکیه نقش داشتند.ترکیه مدعی است که فتح الله گولن با تشکیل گروهی موسوم به گولن(فتو) و با رخنه در تشکیلات قضایی، نظامی، آموزشی و ارکان دولتی، کودتای 15 جولای(25 تیرماه سال 1395) را سازماندهی کرده است.در کودتای 15 جولای سال 2016 (25 تیرماه 1395) ترکیه 249 نفر کشته و 2 هزار و 193 نفر نیز زخمی شدند.محاکمه عوامل کودتای نافرجام 15 جولای ترکیه در مراجع قضایی ترکیه جریان دارد و در آن فتح الله گولن به عنوان متهم ردیف اول معرفی شده است.خاورم/1905**1144            "}