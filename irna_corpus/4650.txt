{"onTitr":"","titr":" قرارگاه مقداد مرزبانی برای اربعین 97 آغاز بکار کرد","describe":" ایلام - ایرنا -  فرمانده مرزبانی کشور گفت: قرارگاه مقداد اربعین مرزبانی کار خود را بطور رسمی از امروز آغاز و مرزبانان در سه گذرگاه مرزی مهران، شلمچه و چذابه آماده خدمات رسانی به زائران هستند.", "text":"به گزارش ایرنا، سردار قاسم رضایی روز دوشنبه در جلسه قرارگاه مقداد اربعین استان ایلام، اظهار داشت: قرارگاه مقداد اربعین مرزبانی کار خود را رسما از امروز آغاز کرد و مرزبانان در سه گذرگاه مرزی مهران، شلمچه و چذابه آماده خدمات رسانی به زائران داخلی و کشورهای همسایه و مسلمان هستند.وی گفت: تأمین امنیت تردد زائران در اولویت اول است و مرزبانان با آمادگی 100 درصدی و اشراف اطلاعاتی، تمامی تحرکات مرزی را رصد و امنیت مطلوب را برای زائران فراهم می کنند تا بدون هیچ دغدغه‌ای به زیارت سرور سالار شهیدان مشرف شوند.فرمانده مرزبانی ناجا افزود: با توجه به افزایش ترددها، نیروهای عملیاتی و آماده به استان‌های خوزستان و ایلام اختصاص داده شدند تا خدمات رسانی و کنترل ورود و خروج زائران با دقت بیشتری انجام شود.سردار رضایی با اشاره به بازگشایی مرز خسروی، یادآور شد: مشکلی برای تردد زائران از مرز خسروی نداریم و امیدواریم با بازگشایی و فراهم کردن تسهیلات و زیرساخت‌ها توسط کشور عراق، شاهد تردد زائران از این مرز هم باشیم.وی اضافه کرد: مرز مهران، شلمچه و چذابه همانند سال‌های گذشته پذیرای عاشقان ابا عبدالله الحسین (ع) خواهد بود که مرزبانان، باید آمادگی 100 درصدی برای خدمات رسانی به زائران در این ایام را داشته باشند.وی افزود: پیش بینی می‌شود در مرز مهران افزایش تردد‌ زائران را نسبت به سنوات گذشته داشته باشیم که تأمین امنیت آنان باید در دستور کار مرزبانان قرار گیرد.7177/6119            "}