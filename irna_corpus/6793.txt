{"onTitr":" سخنگوی مجمع نمایندگان کرمان:    ","titr":" دوام حکومت ها به امنیت آن بستگی دارد","describe":" کرمان - ایرنا - سخنگوی مجمع نمایندگان استان کرمان گفت: دوام، ثبات و پایداری هر حکومت و نهضتی به امنیت آن حکومت و نظام بستگی دارد و در نظام اسلامی، ما نیز به این اصل معتقد هستیم که جامعه بدون امنیت نمی تواند بالندگی و پایداری لازم را داشته باشد.", "text":"به گزارش ایرنا، یحیی کمالی پور روز شنبه در نشست فوق العاده شورای اداری استان کرمان و آئین تکریم و معارفه مدیرکل سابق و جدید اداره کل اطلاعات این استان با حضور وزیر اطلاعات افزود: به عنوان یک قاضی که سال ها در این کسوت فعالیت داشته، امروز به نجابت، شرف و غیرت سربازان گمنام امام زمان (عج) درود می فرستم زیرا امروز در استان هیچ باند ناامن کننده سازمان یافته ای وجود ندارد.وی با تاکید بر اینکه امنیت حرف اول در عرصه های مختلف از جمله اقتصاد، سیاست، فرهنگ، اجتماعی و غیره را می زند اظهار داشت: در حال حاضر استان کرمان دارای امنیتی در خور تحسین است.نماینده جیرفت و عنبرآباد در مجلس شورای اسلامی با اشاره به اینکه امروز افرادی که بخواهند امنیت کرمان را به خطر بیندازند وجود ندارند اظهار داشت: شاهد امنیت نسبتا پایدار در این استان هستیم و این امنیت را مدیون انسان های مخلص، از جان گذشته و بی ادعایی هستیم که همه خدمات آنها در گمنامی است.نماینده مردم جیرفت و عنبرآباد در مجلس شورای اسلامی با اشاره به برخی تجمعات در ماه های اخیر در کشور اظهار داشت: استان کرمان بهترین کارنامه را در ساماندهی این تجمعات داشته است.کمالی پور با تاکید بر اینکه تعامل خوبی بین سپاه، نیروی انتظامی، شورای تامین، دستگاه قضایی و غیره در استان کرمان وجود دارد عنوان کرد: این تعامل سازنده و کارساز موجب شد به این توفیق دست پیدا کنیم.وی از اقدامات پنج ساله مدیرکل سابق اطلاعات استان کرمان نیز تقدیر کرد.در این آئین از زحمات مدیرکل سابق اطلاعات استان کرمان تقدیر و مدیرکل جدید این اداره نیز منصوب شد.3029/7440            "}