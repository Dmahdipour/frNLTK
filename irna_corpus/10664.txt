{"onTitr":"","titr":" پاسخ زنگنه به ترامپ:برای کاهش قیمت نفت تحریم ایران رافراموش کنید","describe":" تهران - ایرنا - وزیر نفت گفت: ترامپ در سازمان ملل عنوان کرد که اوپک مسئول افزایش قیمت نفت است و قیمت ها را بالا برده و باید تولید را افزایش دهد، در حالی که اوپک مسئول افزایش قیمت نفت نیست و خود او مسئول این وضعیت است و برای کاهش قیمت ها باید تحریم ایران رافراموش کند.", "text":"به گزارش ایرنا، بیژن نامدار زنگنه که برای پاسخ به سوال 3 نماینده در کمیسیون انرژی مجلس حضور یافته بود در پایان جلسه این کمیسیون، گفت: رییس جمهوری آمریکا می خواهد حدود چهار هزار بشکه نفت، فرآورده و محصولات پتروشیمی ایران را از بازار خارج کند، در حالی که دنیا نمی تواند این موضوع را تحمل کند و قیمت ها افزایش می یابد.وی با بیان اینکه در شرایط کنونی تولید نفت ایران کاهش نیافته است، ادامه داد: تنها بحث آثار روانی مطرح است. در حالی که ترامپ می خواهد قیمت نفت افزایش نیابد و توقع داشته اوپک تولید خود را افزایش دهد در حالی که این سازمان دیگر توانی برای تولید ندارد.زنگنه با تاکید بر اینکه اکنون اوپک با حداکثر ظرفیت خود نفت تولید می کند، اظهار داشت: اوپک ظرفیت مازادی ندارد و اگر گاهی اوقات تولیدی به بازار عرضه می شود از ذخایر نفتی است، بنابراین بازار در نفت در میان مدت دچار کمبود می شود به دلیل اینکه ذخایر نفتی برای ترمیم بازار نیست بلکه برای استفاده در شرایط اضطراری است.وزیر نفت ی با بیان این که بهترین کار برای این که قیمت نفت بالا نرفته و بازار از حالت تنش خارج شود این است که تحریم ها توسط آمریکا تعلیق و ایالت متحده تحریم ایران را دنبال نکند، افزود: در شرایط فعلی بازار کمبودی ندارد، اما احساس روانی و تنش های سیاسی که آمریکایی ها به بازار القاء می کنند قیمت نفت را افزایش می دهد و ضرر و زیان آن را چین، ژاپن و اروپایی ها می بینند چرا که تولید آن ها کاهش می یابد در حالی که نیازمند واردات عمده نفت هستند.وزیر نفت با تاکید بر این که اوپک و ایران هیچ مسئولیتی در خصوص افزایش قیمت نفت ندارند، ادامه داد: ایران می خواهد با قدرت به تولید خود ادامه دهد اما آمریکا تلاش می کند که اجازه ندهد ایران نفت خود را تولید و در بازار توزیع کند.وی با اشاره به برخی شایعات مبنی بر اینکه وزارت نفت مخالف ایجاد بورس نفت بوده و سران سه قوه موضوع دیگری را تصویب کرده اند، بیان کرد: نظر وزارت نفت این بود که نفت به صورت ریالی در بورس عرضه شود اما سران قوا در جلسه شورای عالی هماهنگی اقتصادی به این جمع بندی رسیدند که 20 درصد پول نفت به صورت ریالی و 80 درصد به صورت ارزی پرداخت شود.زنگنه با بیان اینکه فروش کالا و معامله در بورس باید تسویه حساب شود، افزود: ممکن است معامله از طریق بورس انجام نشود و تنها خریداران از طریق آن شناسایی شوند لذا هفته آینده اعلام می شود که چگونه تسویه حساب ارزی فروش نفت انجام شود.وی ادامه داد: 20 درصد ریالی فروش نفت در بورس مشکلی نداشته و عنوان شده که بر مبنای ارز سامانه سنا 20 درصد ریالی دریافت شود اما درباره مبلغ ارزی باید تصمیم گیری شود که چگونه این مبلغ دریافت و فعالیت با مشتریان پیش رود.وزیر نفت با بیان این که نرخ بازار سوم به رسمیت شناخته نمی شود، تاکید کرد: اگر زیر نرخ ریالی فروخته می شد رانت بزرگی ایجاد می شد البته ساز و کار بورس این گونه است که پیش از تحویل اجناس پول را دریافت کرده و بابک زنجانی ایجاد نمی شود.وی افزود: مشکل بابک زنجانی این بود که نفت را دریافت کرده و هیچ پولی پرداخت نکرده و قصد پرداخت نیز نداشت، اما صندوق بورس پول را دریافت و به حساب وزارت نفت واریز می کند.زنگنه با بیان این که در شرایط کنونی مشکل فروش نفت در بورس دریافت مبلغ 80 درصد ارزی با توجه به مشکل در ایجاد LC است، ادامه داد: پیش از تحویل محموله باید تکلیف پرداخت تضمین شده روشن شود لذا باید تفاهمی صورت گیرد که فروش نفت در بورس و غیر بورس چگونه انجام شود تا پول ارزی به کشور بازگردد.وزیر نفت تصریح کرد: زمانی که نفت خریداری می شود 40 روز به خریدار فرصت داده می شود که کشتی را برای حمل آن مهیا کرده و نفت را برداشت کند و در این فاصله باید خریدار پول نفت را تسویه حساب کند.سیام**1751**1535            "}