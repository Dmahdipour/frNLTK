{"onTitr":" موسسه «هنلی پاسپورت ایندکس» :    ","titr":" ژاپن دارای با ارزش ترین گذرنامه جهان","describe":" تهران - ایرنا -موسسه «هنلی پاسپورت ایندکس» (The Henley Passport Index) با انتشار تازه‌ترین رده‌ بندی گذرنامه ‌ها، قدرتمندترین و ضعیف‌ ترین پاسپورت ‌های جهان را معرفی کرد که گذرنامه ژاپنی با امکان سفر آزاد به 190 کشور، معتبرترین پاسپورت جهان شناخته شده است.", "text":"به گزارش ایرنا،  مهمترین شاخص در تعیین این رتبه‌ها، تعداد کشورهایی است که می‌توان بدون ویزا یا با ویزای فرودگاهی به آنها سفر کرد.براساس رده بندی جدید که این موسسه منتشر کرده است، سنگاپور بدون تغییر در رتبه بندی ماه ژوئن (خرداد97) در جایگاه دوم این فهرست قرار گرفته که اتباع آن امکان سفر بدون ویزا یا با ویزای فرودگاهی به 188 کشور را دارند. گذرنامه آلمان که پنج‌سال در مقام نخست این فهرست قرار داشت در رتبه‌بندی جدید و بدون تغییر نسبت به رده بندی ماه می (خردادماه) و امکان سفر آزاد به 188 کشور مشترکا با فرانسه و کره جنوبی در جایگاه سوم این رده‌بندی قرار گرفت.رتبه چهارم معتبرترین گذرنامه نیز مشترکا با امکان سفر آزاد به 187 کشور به دانمارک، فنلاند، ایتالیا، سوئد و اسپانیا رسید.آمریکا در یک‌سال گذشته تغییرات قابل توجهی را در این جدول تجربه کرده است. گذرنامه این کشور سال گذشته جزو سه رتبه نخست این جدول بود که در نخستین رده‌بندی پاسپورت‌های قدرتمند ‌سال 2018 دو پله سقوط کرد و به جایگاه پنجم رسید.گذرنامه آمریکا هم اکنون نیز بدون تغییر نسبت به آخرین رده بندی این جدول، در کنار گذرنامه کشورهای  انگلیس، نروژ، اتریش، لوکزامبورگ، هلند و پرتغال و امکان سفر اتباع این کشورها به صورت آزاد به 186 کشور در جایگاه پنجم معتبرترین گذرنامه قرار گرفت.ایران در این رتبه‌بندی  در جایگاه 98 قرار گرفت و شهروندان آن قادرند بدون اخذ ویزا به 43 کشور مسافرت کنند.در عین حال، امارات عربی متحده که اتباع آن در سال 2006 میلادی در جایگاه 62 قرار داشت، با جهش خوبی در این رده بندی به جایگاه بیست و یکم صعود کرد و توانست با امکان سفر آزاد به 161 کشور، بهترین گذرنامه عربی و منطقه خاورمیانه را به دست آورد.اما ضعیف‌ترین یا به عبارتی بی‌اعتبارترین گذرنامه با امکان سفر بدون ویزا یا با ویزای فرودگاهی به 30 کشور، مشترکا به کشورهای عراق و افغانستان تعلق گرفته است که رتبه 106 این جدول را به دست آورده‌اند.گذرنامه‌ های کشورها هر ‌سال از سوی موسسه «هنلی و شرکا» براساس شاخص «آزادی سفر» رده‌بندی می‌شود. تعیین این رتبه‌ها با همکاری انجمن بین‌المللی حمل‌ونقل هوایی و براساس اطلاعات رسمی پایگاه‌ داده جهانی و با تجزیه و تحلیل قوانین ویزا در قلمروهای جهانی و کشورها انجام می‌شود که آخرین رده‌بندی منتشرشده در 22 می 2018 (خرداد 97) منتشر شده بود.شبس**9363**1859            "}