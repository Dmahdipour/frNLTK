به گزارش جمعه شب ایرنا به نقل از وزارت خارجه روسیه، «سرگئی لاوروف» امروز در گفت وگو با نشریه فرانسوی فیگارو در باره توافقنامه ادلب میان مسکو و آنکارا گفت: توافقنامه ادلب یک توافق موقت است؛ پایان ماجرا در سوریه زمانی خواهد بود که در این کشور حکومت مورد حمایت مردم احیا و تمام کسانی که در خاک این کشور قرار دارند بویژه آنهایی که دعوت نشده اند، این کشور را ترک کنند.وی توضیح داد: با این دیدگاه که ادلب آخرین منطقه مساله دار در سوریه است، موافق نیستم چرا که در شرق رودخانه فرات مناطق وسیعی وجود دارد که اقدام های غیرقابل قبول در آن جریان دارد. لاوروف ادامه داد: آمریکا تلاش می کند از طریق متحدان خود در وهله نخست کردها، در این مناطق شبه حکومت ایجاد کند و در همین جهت  تمام اقدام های لازم برای اینکه افراد مطیع خود در این مناطق زندگی خوبی داشته باشند را بکار می گیرد.وی با بیان اینکه در این مناطق نهادهای حکومتی به موازات سازمان های دولتی سوریه در حال شکل گیری هستند، یادآورشد:آمریکا و متحدانش نمی خواهند در مناطق تحت کنترل دولت سوریه شرایط برای بازگشت پناهندگان فراهم شود و می گویند تا زمانی که روند حل و فصل سیاسی قابل اعتماد آغاز نشود هیچ اقدامی در این زمینه انجام نمی دهند.لاوروف گفت: پرسش این است که چرا در شرق فرات که آمریکا و متحدان محلی آن حضور دارند نباید شاهد طی شدن روند حل و فصل سیاسی بحران سوریه باشیم؟.وی گفت: این احتمال بعید نیست که آمریکا سعی دارد وضعیت متشنجی در سوریه برقرار باشد تا هیچ کس آسوده نباشد؛ آنها در چنین آب گل آلودی بهتر می توانند ماهی مورد نظر خود را بگیرند؛ این اقدام آنها عاقبت خوشی نخواهد داشت.**آمریکا در پشت پرده طرح استقلال کلیسای ارتدوکس اوکراین قرار داردوزیر خارجه روسیه همچنین یادآورشد که آمریکا در پشت پرده طرح استقلال کلیسای ارتدوکس اوکراین قرار دارد.وی اقدامات پاتریارک وارفولومی رهبر کلیسای استانبول موسوم به کلیسای ارتدوکس قسطنطنیه را تحریک آمیز خواند و گفت: ادعای رهبری کلیساهای ارتدوکس در جهان و استقلال کلیسای ارتدوکس اوکراین از کلیسای ارتدوکس روس، نشانه ای از اقدام های تحریک آمیز این فرد است.لاوروف همچنین به ممنوعیت دخالت دولت های روسیه و اوکراین در امور کلیسای ارتدوکس اشاره کرد و از عملکرد دولت کی یف  در حمایت از استقلال کلیسای ارتدوکس این کشور از کلیسای ارتدوکس روس انتقاد کرد.وزیر خارجه روسیه یادآورشد که دخالت دولت در امور کلیسا از طریق قانون در اوکراین و روسیه منع شده است.شبد**اروپام*391* 1346 **1010
      
      