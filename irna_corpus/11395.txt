{"onTitr":"","titr":" 576 کلاس درس در خوزستان افتتاح شد","describe":" اهواز-ایرنا- 576 کلاس درس در قالب 161 مدرسه در استان خوزستان امروز سه شنبه از طریق ویدیو کنفرانس توسط ' اسحاق جهانگیری ' معاون اول رییس جمهوری ، افتتاح شد.", "text":"به گزارش ایرنا معاون اول رییس جمهوری  سه شنبه در این مراسم افتتاح در سرسرای استانداری خوزستان ، بیان کرد: خوزستان قلب توسعه کشور است و کارهای بزرگی در خوزستان در حوزه های مختلف اقتصادی و مرزی و فرهنگی در حال انجام است .اسحاق جهانگیری گفت: خوزستان یک استان استراتژیک و راهبردی است و از استان های مهم و حساس کشور است.وی افزود: همچنین خوزستان در بخش تعلیم و تربیت از استان های مهم کشور است و امید است که دانش آموزان این استان در حوزه علم و آموزش همچنان به خوبی بدرخشند.** اغلب مدارس تاسیسی در روستاها هستندمعاون سیاسی و اجتماعی استانداری خوزستان در ادامه این نشست بیان کرد: از 161 مدرسه ای که امروز در استان افتتاح شده  98 مدرسه در مناطق روستایی و 63 مدرسه در مناطق شهری بوده است و این نشان دهنده توجه خاص توسعه مدرسه و آموزش در روستاها است.علی حسین حسین زاده در ادامه افزود: از وزیر آموزش و پرورش تقاضا داریم که در راستای توسعه کمیت آموزشی به بحث کیفی سازی اموزش نیز بپردازد.وی اظهار داشت: شاخص های فرهنگی و اجتماعی استان نشان می دهد که در کیفیت آموزشی استان چندان موفق نبوده ایم و تنها تغییر کتب درسی نمی تواند این مشکل را حل کند.امروز سه شنبه به صورت ویدئو کنفرانس هشت هزار کلاس درس در قالب یک هزار و 700 مدرسه در کشور به صورت ویدئو کنفرانس با حضور  معاون اول رییس جمهوری افتتاح شد که 576 کلاس درس در قالب 161 مدرسه از این تعداد پروژه در خوزستان است.7158/6002            "}