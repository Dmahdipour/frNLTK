{"onTitr":"","titr":" متخلف زیست محیطی در کبودراهنگ جریمه شد","describe":" همدان-ایرنا- رئیس اداره حفاظت محیط زیست کبودراهنگ گفت: متخلف زیست محیطی در این شهرستان به پرداخت 20 میلیون ریال جریمه نقدی محکوم شد.", "text":"پیمان زرین روز یکشنبه در گفت و گو با ایرنا افزود: یک متخلف محیط زیست در این شهرستان اقدام به انتقال حدود پنج تن پسماند صنعتی به شهرک صنعتی ویان و آتش زدن آن در فضای باز کرده بود.وی اظهار داشت: فرد متخلف در حین آتش زدن این پسماندها دستگیر و به دادگاه معرفی شد و براساس قانون هوای پاک به جریمه نقدی محکوم شد.زرین با بیان اینکه فرد متخلف به پرداخت جزای نقدی درجه 6 متهم شده است افزود: متخلف حسب مورد به پرداخت جزای نقدی درجه 6 قانون مجازات اسلامی برحسب موضوع محکوم می‌شود. رئیس اداره حفاظت محیط زیست کبودراهنگ افزود: انباشتن پسماند‌های بیمارستانی و صنعتی در معابر عمومی و فضای باز یا سوزاندن آنها و انباشتن پسماند‌های خانگی و ساختمانی در معابرعمومی و فضای باز خارج از مکان‌های تعیین شده توسط شهرداری‌ها یا سوزاندن آنها و همچنین سوزاندن بقایای گیاهی اراضی زراعی پس از برداشت محصول ممنوع است.استان همدان دارای شش منطقه حفاظت شده و 12 منطقه شکار ممنوع است. 7523/2087            "}