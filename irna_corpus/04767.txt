{"onTitr":" گزارش زهراشجاعی ازدیدار فعالان اصلاح طلب با رییس جمهوری؛    ","titr":" روایتی از تلاش دلواپسان برای به شکست کشاندن دولت","describe":" تهران - ایرنا - دبیرکل مجمع زنان اصلاح طلب گفت: در دیدار رئیس جمهوری و فعالان اصلاح طلب، روحانی به دلواپسی های جریان خاص برای دستیابی به قدرت اشاره کرد و گفت براساس اطلاعات رسیده اتفاقات دی ماه سال گذشته برای شکست دولت برنامه ریزی شده بود.", "text":"«زهرا شجاعی» روز دوشنبه در گفت و گو با خبرنگار سیاسی ایرنا، گفت: این جلسه به دعوت رئیس جمهوری و با حضور جمعی از دبیران کل احزاب، شخصیت ها و صاحب نظران سیاسی برگزار شد. روحانی در این جلسه با بیان مشکلات اقتصادی و تشریح شرایط حساس فعلی، به وجهه ایران در سطح بین الملل و انزوای آمریکا در سفر اخیرشان به سازمان ملل متحد اشاره و انتظارات خود از اصلاح طلبان را بیان کرد و سپس از نظرات، پیشنهادها و انتقادات فعالان سیاسی اصلاح طلب آگاهی یافت.فعال اصلاح طلب حوزه زنان افزود: یکی از انتظاراتی که رئیس جمهوری مطرح کرد حمایت منطقی فراکسیون امید مجلس و اصلاح طلبان از دولت بود، به نظرم این عامل به فقدان حکمرانی حزبی بر می گردد، اصلاح طلبان از طیف های وسیعی تشکیل شده اند و درون خودشان گروه های افراطی، فرصت طلب و قدرت طلب وجود دارد که به عنوان اصلاح طلب مسائلی را مطرح می کنند. در ادامه فعالان سیاسی به بیان دیدگاه ها و نظرات خود پرداختند. شجاعی خاطرنشان کرد: یکی از انتقادات مطرح شده فعالان سیاسی ضعف سیستم رسانه ای دولت و ارتباط منظم راس دولت با بدنه اجتماعی بود، در این زمینه به رئیس جمهوری گفتم بیشتر، و با زبانی ساده با مردم صحبت کنند، مردم اگر مشکلات و مصائبی را که با آن دست و پنجه نرم می کنید را ببینند، قطعا همراهی و همکاری آنها بیشتر می شود.وی ادامه داد: در این نشست فعالان سیاسی اصلاح طلب درباره ترمیم کابینه، سرعت عمل، اقدام به موقع و مدیریت زمان مسایلی را مطرح کرده و خواستار برگزاری منظم و سازمان یافته چنین جلساتی در آینده شدند و قرار شد در زمینه دیدار رئیس جمهوری با صاحب نظران، کارگروهی تشکیل شود.این فعال اصلاح طلب اظهار داشت: در ادامه رئیس جمهوری به وضوح خواستند فعالان سیاسی پیشنهاد، لایحه، نظر و برنامه ارائه دهند تا مورد بررسی قرار گیرد، همچنین پیشنهاد کردند به نامه هایی که اخیرا صاحب نظران و دانشگاهیان ارائه کردند، توجه بیشتری شود.شجاعی تاکید کرد: وقتی اطلاعات کافی و جامعی از یک پدیده اجتماعی داشته باشیم می توانیم براساس آن جامعه را تحلیل کنیم. به نظر می رسد یکی از برکات برگزاری این نوع جلسات این است که طرفین اطلاعات کافی از حوادث و برخی مسائل پشت پرده دارند و اینجاست که می شود با تحلیل واقع بینانه، عدالت و  انصاف را در بیان نظرات خود لحاظ کنند و از سمت و سوگیری افراطی، هیجانی و احساسی پرهیز کنند. **صدا وسیما باید جشن اعلام می کردشجاعی گفت: صدا و سیما به دلیل اتفاق خوبی که چند روز پیش در لاهه افتاد باید جشن و پیروزی اعلام می کرد، اما به سادگی از کنار آن گذشت. مشاور امور زنان دولت اصلاحات ادامه داد: اگر نزدیک هفت دهه برای ملی شدن صنعت نفت جشن می گیریم، آیندگان هم خواهند گفت رای دادگاه لاهه در اثبات حقانیت ایران، گام بسیار بزرگی بوده است. جا دارد از زحمات خانم دکتر «جنیدی» یادی کنم که نقش وی به  شکل کمرنگ مطرح شد.وی افزود: با تصویب لایحه پیوستن ایران به کنوانسیون مقابله با تامین مالی تروریسم باید منتظر نتایج و اثرات آن باشیم. ما نیازمند افزایش امید و تقویت روحیه دولت مردان و دولت زنان هستیم، باید تلاش های دولت ذکر شود، به نظرم دولت بسیار مظلوم واقع شده است.شجاعی اظهار داشت: به عنوان عضو کوچکی که 8 سال در کابینه دولت اصلاحات حضور داشتم، معتقدم از نظر شرایط داخلی و بین المللی وضعیت فعلی دولت روحانی به مراتب سخت تر از دولت هاشمی رفسنجانی و خاتمی است. در هیچ دوره ای تمام ارکان قدرت آمریکا به این شکل با  ایران دشمنی نمی کردند. دبیرکل مجمع زنان اصلاح طلب با بیان اینکه قدرت رسانه ای دولت ضعیف است، افزود: به صراحت بگویم رسانه ملی اگرچه اخیرا رفتارش را تعدیل کرده، اما همچنان دولت را همراهی نمی کند. وی خاطرنشان کردد: بیش از 60 درصد ثروت کشور دست مخالفان دولت است، این در حالی است که فقط 15 درصد قدرت در اختیار دولت است. برخی انتظارات اصلاح طلبان از لحاظ قانون اساسی و سایر قوانین موضوعه در اختیار دولت نیست، این خواسته ها باید معقولانه باشد.مشاور امور زنان دولت اصلاحات تاکید کرد: امید یکی از سرمایه های  بزرگ اجتماعی است و بیان انتظارات معقول در جامعه امید می آفریند، کارهای مثبت انجام شده را باید بیان کرد اینکه ما وارد کننده گازوئیل بودیم الان صادر کننده هستیم یا 11 فاز عسلویه در همین دولت افتتاح شد و یا توسعه راه ها در این دولت انجام می شود و... باید گفته شود.شجاعی تصریح کرد: به قدری فضاسازی و جومنفی علیه دولت زیاد است که بیان موفقیت ها و دستاوردها مقبول واقع نمی شود. بزرگنمایی مشکلات یا سیاه نمایی به یک پرستیژ تبدیل شده است که این برای کشور خیلی بد است.وی ادامه داد: امروزه در جنگی هستیم که ابزار آن سلاح و هدفش کشتن جسم نیست، بلکه کشتن روح و از بین بردن امید انسان است. متاسفانه این کار را سربازان دشمن انجام نمی دهند، بلکه برخی نیروهای خودی نقش پیاده نظام را بازی می کنند. فضای مجازی مانند تیغ دولبه عمل می کند از یک سو برای جامعه لازم و ضروری است، و از طرفی هم برخی از همین فضا سوء استفاده می کنند در این میان شماری نیروهای دلسوز نظام بدون توجه به اشتباه منتشر کننده برخی مطالب هستند.شجاعی افزود: جنگ روانی به همراه جنگ اقتصادی شرایط را پیچیده و سخت کرده است و تدبیر آن هم نه با روش های قهری بلکه نیازمند به کارگیری روش هایی از جنس خودش است.وی اظهار داشت: به عنوان اصلاح طلب ممکن است انتقادها و پیشنهادهایی برای بهبود وضعیت داشته باشم، اما دولت بسیار مظلوم است و از سوی دوستان، حامیان و منتقدان خودش مورد بی مهری قرار می گیرد. شجاعی تاکید کرد: در این زمینه مقداری هم یاران دولت «صدیق» نیستند. نیروهای به کار گرفته شده در کابینه، استان ها و مدیران میانی با دولت همدل و همراه نیستند و هنوز «پاشنه را ور نکشیده» و اهتمام جدی برای اجرای سیاست های دولت ندارند، اینها باعث نارضایتی شده است.**احزاب توقعی از دولت نداشته باشندشجاعی با تاکید بر اینکه یکی از وظایف ذاتی احزاب، مشارکت در حکومت است، گفت: اگر نقش احزاب را سلب کنیم این تبدیل به آنومی اجتماعی می شود که درمان آن هزینه زیادی دارد. در این جلسه اشاره کردم که احزاب کشور قوی، با برنامه و دارای اقتدار نیستند. تعدد احزاب ذیل 2 جریان اصولگرا و اصلاح طلب نشان دهنده این است به اصول، قوانین و آداب  تشکیلاتی پایبند نیستیم.وی با بیان اینکه معتقد به نظام دوحزبی نیست و دلیلی ندارد بیش از 20 حزب اصلاح طلب داشته باشیم، اظهار داشت:  این تنوع و تعدد تشکل های سیاسی نشان می دهد ما در ابتدای راه فعالیت سیاسی و گام برداشتن در مسیر مردم سالاری هستیم.فعال اصلاح طلب حوزه زنان ادامه داد: برخی احزاب «گعده» های سیاسی هستند و هیاتی عمل می کنند، مهمتر اینکه «حکمرانی حزبی» در کشور نداریم، یعنی احزابی که برنامه ارائه کنند و مسئولیت یک نامزد را بپذیرند، نداریم.وی خاطرنشان کرد: ما در قانون احزاب به تشکل ها تکلیف داده ایم ولی حقی نداده ایم. فقدان حکمران حزبی به استبداد رای، فعالیت های محفلی و پنهانی یا موجی شدن حکومت می انجامد.شجاعی تاکید کرد: دولت فعلی وقتی بر سرکار آمد برای استفاده از همه ظرفیت های جناح های سیاسی برای اداره کشور مشی اعتدالی را شعار خودش قرار داد. به همین جهت این دولت مورد حمایت اصولگرایان سنتی و اصلاح طلبان بود و آنها بر سر اینکه دولت فعلی می تواند کشور را از آن وضعیت نابسامان خارج کند، توافق داشتند. وی تصریح کرد: با استقرار دولت هیچ حزبی با آن وارد مذاکره و گفت وگو نشد و شرط و شروط نگذاشت، قاعدتا هم نباید انتظار و توقع داشته باشند به خواسته ها و برنامه های احزاب عمل نشده است. به نظر می رسد بعضی از گلایه ها و توقعات خیلی منطقی و اصولی نیست. شجاعی ادامه داد: حزب باید بتواند منافع و سیاست ها را باهم تجمیع و مسائل را اصلی و فرعی کند و به انسجام اجتماعی و  وحدت ملی کمک می کند. احزاب وقتی مبانی و نظراتشان روشن باشد می توانند باهم ائتلاف یا مواضع مشترکی را اتخاذ کنند.**در بحث جوانگرایی دچار شعارزدگی نشویمشجاعی در ادامه در خصوص بحث جوانگرایی در کابینه، گفت: حضرت امام (ره) توصیه کردند در اداره کشور از جوانان استفاده شود و مقام معظم رهبری هم از جوانان به عنوان فرصت یاد کردند، چون جوانان روحیه ریسک پذیری دارند و دارای ابتکار و خلاقیت هستند، باید از آنها در سطوح مدیریت عالی، میانی و برنامه ریزی های عملیاتی استفاده کرد.وی با تاکید بر بهره مندی از نیروی جوانی به عنوان سرمایه اجتماعی از خلط مبحث جوانگرایی انتقاد کرد و گفت: توجه به جوانان باید در جایگاه خودش مطرح شود و نسبت به شعاری رفتار کردن مساله جوانان و عمیق نپرداختن به جایگاه آنها باید دقت شود. مشاور امور زنان دولت اصلاحات تاکید کرد: امیرالمومنین (ع) در نهج البلاغه می فرمایند، من رای و نظر پیر را بر تلاش و کوشش جوانان ترجیح می دهم. حضرت علی از رای و نظر سخن می گویند از رای و نظر افرادی که تجربه دارند پس مدیریت در سطوح سیاستگزاری کلان کشور نیازمند تجربه، پختگی و کارآزمودگی است. سیام**3202**1535            "}