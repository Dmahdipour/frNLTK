{"onTitr":"","titr":" برداشت سیب از باغات مشگین شهر آغاز شد","describe":" اردبیل - ایرنا - مدیر جهاد کشاورزی مشگین شهر از برداشت سیب پاییزی از باغات این شهرستان خبر داد.", "text":"اسماعیل شیخ الاسلامی روز دوشنبه به خبرنگار ایرنا گفت: امسال پیش بینی می شود بیش از 40 هزار تن سیب از باغات این شهرستان استحصال شود.او افزود: از 14 هزار هکتار باغات منطقه حدود 60 درصد به باغات سیب اختصاص دارد.وی گفت: متاسفانه در سال جاری بخش وسیعی از باغات شهرستان مشگین شهر در اثر سرمازدگی اوایل بهار دچار خسارت شد اما محصول باغاتی که از گزند سوز و سرما در امان مانده بودند، بسیار پر بار بوده و کیفیت بالایی دارند.مشگین شهر در شمال غربی اردبیل قرار دارد ، سیب تولید شده در این شهرستان به لحاظ عطر ، رنگ و طعم مشتریان فراوانی دارد و بازار پسندی این محصول بیشتر از سال های قبل می باشد.7117/6018            "}