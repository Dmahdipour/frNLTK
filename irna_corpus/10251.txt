{"onTitr":" سازمان ملل:    ","titr":" 200 هزار نفردر اندونزی نیازمند دریافت کمک های فوری هستند","describe":" کوالالامپور- ایرنا- سازمان ملل اعلام کرد 200 هزار نفر در اندونزی پس از زلزله 7.5 ریشتری و سونامی شهر پالو جمعه گذشته که تاکنون یک هزار و 400 کشته برجای گذاشته نیازمند کمک فوری و اولیه هستند.", "text":"به گزارش روز چهارشنبه ایرنا، نمایندگان دفتر هماهنگی سازمان ملل در امور بشردوستانه و امدادرسانی که در مناطق زلزله و سونامی زده اندونزی حضور یافتند با انتشار نخستین گزارش اضافه کردند این افراد در شهر پالو جزیره سولاوسی واقع در شمال اندونزی نیازمند کمک های بین المللی فوری هستند.طبق گزارش سازمان ملل برآوردها حاکی از تخریب کامل 66 هزار واحد مسکونی در شهر پالو در اثر زلزله 7.5 ریشتری و امواج سونامی پس از آن است .در ادامه این گزارش اضافه شده است،بازماندگان این فجایع طبیعی در حال حاضر در اندونزی با گرسنگی وتشنگی روبرو و نیازمند کمک های فوری امدادی ،مواد غذایی،آب سالم ،دارو و درمان صدها مجروح هستند.براین اساس ،مناطق بسیار گسترده تری در این منطقه تخریب شده اما به دلیل وسعت تخریب و عدم امکان حضور در این مراکز نمی توان از آنها گزارشی در شرایط کنونی تهیه کرد.سازمان فجایع ملی اندونزی در گزارشی اعلام کرد تاکنون اجساد حدود یک هزار و400 نفر پیدا شده است.دفتر همکاری های کشورهای عضو اتحادیه جنوب شرق آسیا 'آسه آن' در جاکارتا با وخیم خواندن شرایط انسانی در شهر پالو اعلام کرد ناتوانی در دفن به موقع اجساد احتمال شیوع بیماری ها را افزایش داده است.نیروهای امداد و نجات در این شهر با کمبود امکانات و تجهیزات مورد نیاز ، وسایل حمل و نقل و مواد غذایی و دارویی روبرو هستند.گفته می شود در اثر این زلزله بیش از 300  نفر از زندانیان یک زندان دراین شهر فرار کرده اند.در حال حاضر بخش هایی از ارتش اندونزی برای عملیات امداد و نجات و حفظ امنیت در این شهر وارد مناطق آسیب دیده شده اند.'جوکو ویدودو' رئیس جمهوری اندونزی از کمک های فوری بین المللی برای کمک به آسیب دیدگان این حادثه استقبال کرده است.مرکز کمک های فوری سازمان ملل اعلام روز گذشته اعلام کرد که 15 میلیون دلار برای کمک به آسیب دیدگان در شهر پالو اختصاص داده است.زلزله مخرب سال 2004 در اندونزی و امواج سهمگین سونامی حاصل از آن در اقیانوس آرام 220 هزار کشته برجای گذاشت که بیش از 168 هزار نفراز آنها در سواحل اندونزی در اثر سونامی جان باخته و یا مفقود شدند.آساق **1599 **1600            "}