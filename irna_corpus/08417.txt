{"onTitr":"","titr":" آمریکا هفت شرکت لبنانی را تحریم کرد","describe":" تهران - ایرنا - وزارت خزانه داری آمریکا روز پنجشنبه در اطلاعیه ای اعلام کرد که یک بازرگانی لبنانی و هفت شرکت تحت مالکیت آن را به اتهام تامین مالی حزب الله لبنان تحریم کرده است.", "text":"به گزارش ایرنا به نقل از پایگاه اینترنتی وزارت خزانه داری آمریکا، تاکنون جزییاتی از اسامی شرکت ها و این افراد منتشر نشده است.فرد تحریم شده از سوی آمریکا، «محمد عبدالله الأمین» مالک هفت شرکت در لبنان است که در فهرست تروریسم وزارت خزانه داری آمریکا قرار گرفته است.براساس اطلاعیه وزارت خزانه داری آمریکا، الأمین به واسطه فردی به نام «ادهم حسین طباجه» به حمایت مالی از حزب الله لبنان پرداخته است.براساس گزارش این وزارتخانه، هفت شرکت تحت مالکیت و با مدیریت الأمین در فهرست تحریم های واشنگتن قرار گرفتند.آمریکا مدعی است که طباجه مبالغ  زیادی را به اسم الامین در یک بانک لبنانی نگهداری می کرده و وی نقطه اتصال میان این تاجر لبنانی و کارمندان بانک بوده است و در دور زدن تحریم های آمریکا علیه حزب الله لبنان کمک کرده است.سیگال مَندلکِر، ‌معاون امور تروریسم و اطلاعات مالی وزارت خزانه‌داری آمریکا مدعی شد: این تحریم، یک هشدار است و نشان می دهد که واشنگتن هر فردی را که بخواهد رابطه تجاری با الامین یا شبکه های حامی مالی حزب الله داشته باشد، تحریم می کند.مندلکر ادعا کرد: خزانه داری آمریکا امسال بیش از گذشته، به اقداماتی علیه حزب الله دست خواهد زد و ما امیدواریم که بتوانیم تمامی شبکه های تروریستی را قطع کنیم.‌معاون امور تروریسم و اطلاعات مالی وزارت خزانه‌داری آمریکا ادعا کرد: به فشارهای بی سابقه علیه تامین کنندگان مالی حزب الله امثال طباجه در لبنان و دیگر کشورها ادامه می دهیم.افراد تحریم شده، امکان ورود به آمریکا را نخواهند داشت و تمامی دارایی های احتمالی آنان در این کشور مسدود می شود و هیچ تبعه و شرکت آمریکایی اجازه معامله با آنها را ندارد.دفتر کنترل دارایی های خارجی وزارت خزانه داری آمریکا که از زمان روی کار آمدن ترامپ به اتاق جنگ علیه  محور مقاومت تبدیل شده است، مدعی شده است، این اقدام نشان دهنده تعهد جدی آمریکا در مبارزه با تروریسم است. شبس**9363**1917            "}