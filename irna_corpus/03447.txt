{"onTitr":" در گفت و گوی تلفنی؛    ","titr":" ذوالفقاری کشته شدن نظامیان ترکیه را تسلیت گفت","describe":" تهران - ایرنا - معاون امنیتی و انتظامی وزیر کشور با محکوم کردن اقدام تروریستی اخیر گروه پ.ک.ک در ترکیه، کشته شدن 8 نظامی در این عملیات تروریستی را به ملت و دولت این کشور تسلیت گفت.", "text":"به گزارش روز سه شنبه ایرنا از پایگاه اطلاع رسانی وزارت کشور، حسین ذوالفقاری در تماس تلفنی با «محترم اینچه» قائم مقام وزارت کشور ترکیه اقدام تروریستی اخیر گروه پ.ک.ک را محکوم کرد و کشته شدن 8 نظامی کشور ترکیه در این عملیات تروریستی را به ملت و دولت ترکیه تسلیت گفت.معاون امنیتی و انتظامی وزیر کشور با اشاره به  کشف و ضبط بیش از یک تن محموله هروئین در مرز بازرگان پیش از ورود به ترکیه ، آمادگی کامل جمهوری اسلامی ایران در زمینه مبارزه با تروریسم، افراطی گری و قاچاق مواد مخدر در تعامل و همکاری با دولت ترکیه، اعلام کرد.** قدردانی از ایران در برخورد با برهم زنندگان امنیت منطقهقائم مقام وزارت کشور ترکیه نیز با ابراز تشکر و قدردانی از پیام همدردی جمهوری اسلامی ایران در خصوص اقدام تروریستی اخیر، از اقدامات عملیاتی مناسب ایران در برخورد با برهم زنندگان نظم و امنیت منطقه قدردانی کرد.دو طرف همچنین در این گفت و گو آمادگی خود را برای برگزاری سومین کارگروه مشترک امنیتی در ماه های آتی اعلام و ابراز امیدواری کردند با تشکیل جلسات مشترک امنیتی به بازگرداندن ثبات و امنیت به منطقه کمک کنند.سیام**3070**1535            "}