{"onTitr":" رئیس پلیس فتا:    ","titr":" متهم سکه ثامن قصد فرار به کانادا را داشت","describe":" تهران- ایرنا- رئیس پلیس فتا نیروی انتظامی (ناجا) با کذب خواندن ادعای قصد بازگشت متهم سکه ثامن گفت: این متهم با برنامه ریزی قبلی بیست و سوم شهریور به دبی و از آنجا به کشور دیگر رفت و با دو شرکتی که در کانادا ثبت کرده بود، قصد رفتن به این کشور را داشت.", "text":"به گزارش خبرنگار اجتماعی ایرنا، سردار کمال هادیانفر روز چهارشنبه در نشست خبری افزود: هفته نیروی انتظامی هفته ای برای گزارش بیشتر اقدامات و فعالیت های انجام شده است و با توجه به بحث روز، موضوع سایت سکه ثامن را مطرح می کنم.وی ادامه داد: این شرکت به مدت 2 سال با مجوز اتحادیه طلا و جواهر شهرستان بناب فعالیت می کرد؛ ابتدا فعالیت این شرکت در زمینه طلای خرد بود و خواست به صورت مجازی تبادل سکه انجام دهد درحالی که سکه و طلایی تبادل نمی شد.* 35 هزار نفر عضو سایت سکه ثامن بودندرئیس پلیس فتا گفت: 35 هزار نفر عضو سایت و کانال سکه ثامن شدند که 6 هزار نفر دارای تراکنش مالی بودند و متهم با ایجاد ظرفیت تراکنش سیگنال ها، افراد سرمایه گذار را موفق و الگو محسوب می کرد.وی افزود: فردی بود که ١٠٠ میلیون تومان سرمایه گذاری کرد و کمتر از سه ماه هفت میلیارد تومان سود دریافت کرد.سردار هادیان فر با کذب خواندن ادعای اعداد نجومی، بیان آن را توسط افراد ضد انقلاب خواند و گفت: ١٧٠٠ میلیارد تومان نهایت تراکنش سکه ثامن بود.به گفته وی، کل افرادی که تاکنون به عنوان شاکی به مراجع قضایی و پلیس مراجعه کرده اند، ١٧٠٠ نفر با مبلغ ١٠ میلیون تا ١٠ میلیارد تومان است که عمده موضوعات در تهران، مشهد، اصفهان و تبریز اتفاق افتاد.* اتهامات رئیس سکه ثامن مصداق پولشویی و کلاهبرداری استهادیانفر گفت: حساب های این متهم که بیش از ٨٠ میلیارد تومان در ٣١ بانک داخلی بود، به محض خروج او از کشور توقیف شد که بخشی از این مبالغ به حساب همسرش واریز شده بود. به دنبال آن 6 نفر از همدستانش بازداشت شده اند البته آنان نسبت به متواری شدن متهم بی اطلاع بودند.رئیس پلیس فتا، خرید و فروش اینچنینی طلا و سکه را در فضای مجازی یک نوع قماربازی دانست و اظهار داشت: هیچ طلا و سکه ای عملا مبادله نشده و فقط بحث صورت و زیان مطرح بوده است. وی اتهامات زاهدی فر را مصداق کلاهبرداری و پولشویی عنوان و تصریح کرد: بر اساس قانون سال ٩٦ کمیته ای متشکل از چند نهاد باید در امر مبارزه با پولشویی نظارت کنند اما این نظارت انجام نشد؛ بنابراین از دادستان خواستیم مسببان این امر احضار شوند.هادیانفر درباره چرایی ذکر نشدن نام کشور ثالثی که زاهدی فر در آن دستگیر شد، گفت: پلیس فتا با ١٧٠ کشور ارتباط دارد و برخی کشورها به دلیل اعمال فشار آمریکا همکاری محدودتری با ایران دارند. این متهم توسط یک افسر مستقر در کشور ثالث دستگیر شد.این مقام ناجا با بیان مجهول المکان بودن متهم سکه ثامن اظهار داشت: او نخست برای کار مجوز داشت اما وزارت صنعت بعد نظارت نکرد. مجهول المکان بود و شرکتی نداشت تا افراد حضوری به آنجا مراجعه کنند. مرکز تشخیص پیشگیری بر سایت های اینچنینی نظارت می کند که هشت سایت به این صورت فعالیت می کنند و با هماهنگی قوه قضاییه تک تک این سایت ها هفته بعد احضار می شوند و فعالیت و بحث های مالی شان نظارت و بررسی می شود.وی ادامه داد: طراح سایت سکه ثامن هفت میلیارد تومان از متهم پول دریافت کرد؛ درحال حاضر تمام اطلاعات سرور سایت در حال ریکاوری شدن است و پول هایی که از طریق صرافی ها به چند کشور مبادله شده، درحال بررسی است.رئیس پلیس فتا با قدردانی از مقامات قضایی، پلیس مواد مخدر، افسر مستقر در کشور ثالث، وزارت خارجه و سفیر ایران در کشور مقصد، درباره چرایی دستگیر نشدن همه متواریان در خارج از کشور گفت: هر مجرمی را که فرار کند دستگیر می کنیم اگر استرداد برخی افراد خوب انجام نمی شود، به این دلیل است که هماهنگی ها در داخل و خارج از کشور خوب انجام نمی شود.وی ادامه داد: این متهم گفته بود زمان فرار را وقتی انتخاب کردم که پس از فرار من چهار روز تعطیلی رسمی بود و این یعنی دقیقا با برنامه ریزی این کار را کرده بود و این فرصت خوبی است که فرد صدها کیلومتر از کشور دور و در خانه ای که از قبل برای پوشش در اختیار گرفته بود، مخفی شود.این مقام ناجا اضافه کرد: با این همه، در همین ایام تعطیلات پلیس به طور شبانه روزی این فرد را دنبال می کند؛ پیامی که فرد در 26 شهریور ماه (هفتم محرم) گذاشت این بود که در داخل کشور است و با استفاده از همین پیام او را ردیابی کردند.* افزایش ٩٠٠ درصدی جرایم سایبری در پنج سالسردار هادیانفر با اشاره به اینکه پلیس فتا از سال ٩٢ در ناجا شکل گرفته است، گفت: در حوزه فضای مجازی پنج میلیون کاربر در سال ٩٢ به بیش از 56 میلیون نفر در سال ٩٧ افزایش یافته است و در این چند سال رشد ٩٠٠ درصدی جرایم و رشد ٣٢٠٠ درصدی استارتاپ ها را شاهد بوده ایم.وی ادامه داد: امروز پلیس فتا با گوگل، تلگرام و اینستاگرام دست و پنجه نرم می کند؛ رمز گوگل و سایت ها در اختیار آمریکاست و دسترسی برای پلیس کشور ما مهیا نیست. میزان گزارشاتی که پلیس آمریکا و فرانسه از اینستاگرام دریافت کرده وجود دارد اما ما به دلیل برخی شرایط این دسترسی را نداریم.* بیشترین جرایم فضای مجازی در تلگرام و اینستاگرام روی می دهدرئیس پلیس فتا با بیان رشد 354 درصدی ای تی ام ها و صدور ٨٢ میلیون کارت بانکی در کشور گفت: هر فرد در کشور می تواند صد کارت بانکی و چندصد سیم کارت بخرد و محدودیتی برای او وجود نداشته باشد. اما با وجود همه مشکلات کشور در حوزه فضای مجازی دستاوردهای خوبی داشته ایم و در ١٤٨ شهر کشور پلیس فتا فعالیت می کند.وی افزود: پیشتر زمان رسیدگی به پرونده ٣٢ روز بود که به ٢٢ روز کاهش یافت. پیچیدگی های پرونده ها هر روز بیشتر می شود و امیدواریم زمان رسیدگی را کاهش دهیم. سامانه هایی بین پلیس فتا با قوه قضاییه، ناجا و بانک ها ایجاد شده است.هادیانفر درباره اقدامات پلیس فتا در بحث پیشگیری از جرایم، گفت: در طرح کوات (کودک و اینترنت) ٢٧ هزار دانش آموز کشور را پارسال آموزش دادیم؛ در بحث سند پیشگیری نظام مقابله، این سند در شورای عالی فضای مجازی تصویب و حوزه مردم و کسب و کارها به پلیس فتا واگذار شد. همیاران بحثی است که امروز ٤٢ هزار همیار به پلیس فتا کمک می کنند. * تشکیل ١٣٣ هزار و ٣٣٣ فقره پرونده در فتا رئیس پلیس فتا از تشکیل 133 هزار و ٣٣٣ فقره پرونده و کشف ١١١ هزار و ٧٦٥ جرم و دستگیری ٧٤ هزار نفر در این چند سال فعالیت فتا خبر داد و گفت: در 6 ماهه نخست امسال ٢٦ هزار و ٩٦٢ فقره پرونده تشکیل شد و ٥٥ درصد رشد جرایم نسبت به مدت مشابه در سال ٩٦ داشتیم.وی ادامه داد: ٧٠ درصد پرونده ها را قادر به کشف بودیم و ٩ هزار نفر دستگیر شده اند.* جرایم مالی در صدر جرایم فضای مجازی رئیس پلیس فتا، جرایم مالی با هدف کسب مال نامشروع، انتقام و تسویه حساب شخصی و جرایم ضد اخلاقی را سه عنوان اتهامی نخست در فضای مجازی برشمرد و گفت: جرایم ضد اخلاقی نسبت به نیمه نخست سال ٩٦ حدود ٢٣ درصد رشد داشته است و در این زمینه ١٣ هزار و ٦٠٠ پرونده را خود پلیس تشکیل داد که عمده این جرایم در تلگرام و اینستاگرام واقع شد و رشد ٥٥ درصدی نسبت به مدت مشابه سال قبل داشت.وی درباره تحصیلات دستگیرشدگان اظهار داشت: عمده دستگیرشدگان ٥٢ درصد دیپلم ، ٧٠ درصد زیردیپلم و کمتر از ٥ درصد با تحصیلات کارشناسی ارشد بوده اند و رابطه اشتغال و جرم در اینجا کاملا محرز است. ٦٤ درصد این افراد در تلگرام و ٣٤ درصد در اینستاگرام فعالیت می کنند. * ٩٦ درصد مردم کشور با احراز هویت در فضای مجازی مشکلی ندارندبه گفته هادیانفر، در بحث بیشترین جرایم فضای مجازی نخست برداشت های اینترنتی غیرمجاز و کلاهبرداری اینترنتی و سپس مزاحمت های اینترنتی قرار دارند؛ زیرا احراز هویت در این فضا اتفاق نمی افتد.این مقام نیروی انتظامی گفت: ٩٦ درصد مردم ما با احراز هویت در فضای مجازی مشکلی ندارند چون فعالیت غیرقانونی انجام نمی دهند و تنها ٤ درصد نسبت به احراز هویت تمایلی ندارند. در سایر کشورها افراد احراز هویت می شوند.وی افزود: تهران بزرگ، خراسان رضوی، اصفهان، فارس و مازندران بیشترین نرخ جرایم و گلستان، سیستان و بلوچستان، کهگیلویه و بویر احمد و لرستان کمترین نرخ جرم را در فضای مجازی تشکیل می دهند.هادیانفر با بیان اینکه عملیات های مختلفی در حوزه پلیس فتا صورت گرفته است، اظهار داشت: در حوزه طبابت و دارو درمانی (پانجی‌آ) غیرمجاز حدود 12 هزار سایت را مورد هدف قرار دادیم؛ 550 نفر بازداشت شدند و 2 میلیارد و 700 میلیون تومان تاکنون اموال غیرقانونی کشف شد؛ در بحث های رمزهای یک‌بار مصرف جلساتی داشتیم، بانک ها مکلف به انجام opt (رمز یکبار مصرف) هستند، در بسیاری از پرونده‌ها کارت سرقت می‌شود و تا اینکه فرد بخواهد کاری انجام دهد، سرقت انجام می شود و انجام این کار بسیار گره‌ گشا خواهد بود.وی ادامه داد: در بحث رخنه‌ها به سایت های حساس 30 کشف حفره و شناسایی هکر داشتیم، در بحث حمله سایبری به شرکت های فرودگاهی دو حمله مشاهده شد؛ 1381 سایت، کانال و گروه در حوزه سکه شناسایی شدند و تعدادی (200 نفر) توقیف شدند.* شناسایی 704 سایت اصلی قمار در 6 ماهرئیس پلیس فتای کشور اظهار داشت: حتی با کانال ارتباط گمرگ در رابطه با قمیت‌گذاری سکه برخورد کردیم؛ در بحث قمار در 6 ماهه ابتدای امسال 704 سایت اصلی شناسایی، 400 پرونده قضایی تشکیل شد و 146 نفر بازداشت شدند، 445 میلیارد ریال از این افراد توقیف و بیش از 218 درگاه بانکی آنان مسدود شد که این عملیات ادامه دارد.وی افزود: فقط در بخشی از پرونده‌ها در مازندران 30 هزار و 598 نفر در این حوزه نقش داشتند و 60 میلیارد تومان گردش مالی آنها بود؛ در بحث فیشینگ در یک پرونده پنج هزار حساب بانکی سرقت شده است که به آنها اطلاع‌رسانی می شود. در پرونده دیگر چهار هزار فقره اطلاعات قربانیان در اختیار متهم بود که آن متهم بازداشت شد.* سایت های صیغه و همسریابی بدون متولیسردار هادیانفر با بیان اینکه در بحث صیغه‌یابی و همسریابی، هنوز متولی برای نظارت بر این سایت ها وجود ندارد، گفت: بیشتر این سایت ها توسط پلیس فتا شناسایی و مسدود می‌شود.به گفته وی، این سایت‌ها فعالیت خود را در سال گذشته در تلگرام گسترش دادند که اغلب آنها، کلاهبرداری و فیک است.رئیس پلیس فتا به بانوان توصیه کرد عکس های خود را در شبکه های مجازی قرار ندهند.* وزارت اطلاعات مسئول پیگیری پیامک ها به نمایندگان مجلسهادیانفر درباره پیامک تهدیدآمیز به برخی نمایندگان مجلس شورای اسلامی در زمینه بررسی لایحه سی اف تی (CFT)، گفت: چنین موضوعی به پلیس فتا گزارش نشده است.وی اضافه کرد: قرار است این موضوع از سوی وزارت اطلاعات بررسی شود.اجتمام**٧٣٢٩*1834            "}