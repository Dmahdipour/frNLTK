به گزارش ایرنا، قاضی پرونده اعلام کرد که برخلاف ادعای مطرح‌شده، هیچ مدرکی مبنی بر اینکه عملیات فراکینگ بیش‌ از حد متوسط خطرناک است، وجود ندارد و بدین ترتیب شرکت 'کوادریلا' به‌عنوان مجری این طرح قادر خواهد بود تا عملیات حفاری به روش افقی را از فردا (شنبه) آغاز کند.«باب دنت» فعال محیط‌ زیست و از مخالفان اصلی این طرح ادعا کرده بود که در طرح شرکت کوادریلا ملاحظات اورژانسی و تدابیر اضطراری رعایت نشده است. با این‌حال قاضی دادگاه عالی انگلیس اظهار داشت که دادخواست مطرح‌شده موردی که منجر به منع فعالیت این شرکت شود، نیست. وکیل شرکت کوادریلا گفته بود هرروز که عملیات این شرکت متوقف باشد، نزدیک به 94 هزار پوند خسارت وارد می‌شود. وزیر امور جوامع و دولت‌های محلی انگلیس دو سال پیش موافقت خود را با طرح اکتشاف گاز شیل به روش فراکینگ درمیدان گازی متعلق به شرکت کوادریلا در پرستون واقع در منطقه لانکاشر در غرب این کشور اعلام کرده بود. جاوید وزیر وقت جوامع انگلیس در حکمی دستور داد تا شرکت کوادریلا بتواند چهار چاه افقی را در میدان گازی &#39;پرستون نیورود&#39; در نزدیکی «بلک پول» حفاری کند. وی گفته بود که توسعه گاز شیل سبب افزایش رشد اقتصادی انگلیس، حمایت از 64هزار شغل، ایجاد منبع انرژی داخلی و کاهش وابستگی به انرژی‌های وارداتی را دارد.این برای نخستین بار طی هفت سال گذشته است که در انگلیس اکتشاف به روش فراکینگ و گاز شیل به روش حفاری افقی استخراج می‌شود.استخراج گاز شیل به روش فراکینگ در سال 2011 پس از وقوع زلزله در منطقه بلک پول ممنوع شد اما این منع در سال 2012 لغو گردید. در این روش به‌مراتب بهره وری بیشتری نسبت به روش حفاری سنتی به‌صورت عمودی دارد که در آن سطح دسترسی به منافع نفتی کمتر است.گاز و نفت شیل مدت‌هاست که به‌عنوان یک منبع جدید انرژی در کشورهای مختلف جهان از جمله انگلیس مورد توجه قرارگرفته است اما استخراج آن‌ها به شیوه شکست هیدرولیکی یا فراکینگ تاکنون بحث‌های زیست‌محیطی زیادی را برانگیخته است.اما به گفته متخصصان انگلیسی با توجه به موفقیت‌های آمریکا در زمینهٔ نفت و گاز شیل، انگلیس به دنبال ورود به این حوزه به‌رغم مخاطرات زیست‌ محیطی آن است.بر اساس گزارش‌های منتشرشده میزان کنونی تولید نفت شیل در جهان حدود 5 میلیون بشکه است که کمتر از 6 درصد از عرضه جهانی نفت خام را به خود اختصاص داده است.برآوردهای صورت گرفته نشان می‌دهد حجم قابل‌توجهی از ذخایر گاز شیل در انگلیس وجود دارد و دولت این کشور نیز تمایل خود را به استخراج این منابع به‌عنوان یک &#39;اولویت ملی &#39; نشان داده است تا بتواند به‌گونه‌ای کاهش ذخایر نفت و گاز که در مناطق شمالی این کشور وجود دارد را جبران کند اما مخالفت قدرت‌های محلی و گروه‌های مدنی زیستی محیطی تاکنون مانع از شروع عملیات استخراج این ذخایر به شیوه فراکینگ شده است. سازمان نفت و گاز انگلیس (او جی ای) اعلام کرده که به‌رغم وجود برخی نگرانی‌های زیست‌محیطی، برای تسریع در بهره‌برداری از ذخایر گاز شیل و نفت شیل این کشور، ده‌ها مجوز جدید اکتشافی را صادر کرده است.شرکت‌های&#39; اینئوس سوئیس&#39; ، &#39;کوادریلا&#39; و &#39; ایگاز&#39; انگلیس و شرکت &#39;گاز دو فرانس&#39; فرانسه از جمله شرکت‌هایی هستند که این مجوزها را دریافت کرده‌اند.البته تمام مجوزهای جدید صادرشده برای گاز شیل در محدود انگلیس واقع‌شده‌اند چراکه پارلمان‌های محلی ولز و اسکاتلند هرگونه بهره‌برداری به شیوه فراکینگ به دلیل نگرانی‌های زیست‌محیطی متوقف کرده‌اند.در انگلیس و برخی کشورهای دیگر محدودیت‌هایی برای استخراج این گاز به شیوه فراکینگ وجود دارد و در کشور فرانسه و آلمان این عملیات به حال تعلیق درآمده است.طبق برآوردهای صورت گرفته در ناحیه‌ای به وسعت 500 مایل مربع در انگلیس، 110 تریلیون فوت مکعب گاز شیل نهفته است که اکتشاف فقط 10درصد از این ذخایر تقریباً معادل 4 سال مصرف گاز این کشور خواهد بود.برای استخراج گاز شیل باید آب، سنگ و مواد شیمیایی را با فشار بالا به داخل زمین تزریق کرد تا با شکسته شدن صخره‌ها گاز به دام افتاده در میان آن‌ها آزاد شود. بااین‌حال مخالفان فراکینگ معتقدند که این شیوه سبب آلودگی گسترده منابع آبی زیرزمینی خواهد شد.شبد ** هـ ن **9122
      
      