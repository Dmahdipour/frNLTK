{"onTitr":"","titr":" پنج هزار حلقه لاستیک خودروی سنگین در استان مرکزی توزیع شد","describe":" اراک - ایرنا - معاون حمل و نقل اداره کل راهداری و حمل و نقل جاده ای استان مرکزی گفت: پنج هزار حلقه لاستیک خودروهای سنگین با نرخ مصوب دولتی در این استان توزیع شد.", "text":"«محمد محسنی» روز سه شنبه در گفت و گو با ایرنا افزود: توزیع لاستیک مورد نیاز رانندگان وسایل نقلیه سنگین در شهرستان های اراک، ساوه، خمین و دلیجان در حال انجام است و نیاز رانندگان بر اساس پیمایش وسایل نقلیه و با معرفی توسط نمایندگان و عاملان توزیع لاستیک به این اداره کل تامین می شود.وی ادامه داد: تامین لاستیک سایز 1224 مورد نیاز رانندگان در استان مرکزی مشکلی ندارد و رایزنی برای تامین لاستیک سایز 315 و 385 نیز در دستور کار مسئولان استان قرار دارد.معاون حمل و نقل اداره کل راهداری و حمل و نقل جاده ای استان مرکزی خاطرنشان کرد:  بارگیری در تمامی پایانه های بار شهرستان های مختلف استان مرکزی از جمله اراک، ساوه، زرندیه، دلیجان و محلات به صورت معمول در حال انجام است. 6 هزار و 400 کیلومتر انواع آزاد راه، راه اصلی و راه روستایی در استان مرکزی وجود دارد که چهار هزار کیلومتر آن را راه های روستایی تشکیل داده است. روزانه حدود 490 هزار وسیله نقلیه از مسیرهای جاده ای استان مرکزی تردد می کنند.1955/6013/            "}