{"onTitr":"","titr":" اصفهان و جای خالی شهرک طلا","describe":" روزنامه سیمای شهر روز پنجشنبه در ستون سرمقاله امروز خود مطلبی با عنوان ' اصفهان و جای خالی شهرک طلا ' به قلم رضا صالحی پژوه منتشر کرد.", "text":"در این مطلب آمده است : اصفهان را شهری با پتانسیل های متفاوت می شناسند ، شهری که از یک سو در دراز نای تاریخ نفوذ کرده و از سوی دیگر صنعتی ترین اقلیم جغرافیایی ایران بعد ازکرج شناخته می شود. برق طلای این شهر هم چشم نواز است . طلای جلفا از دیرباز معروف بوده و هنوز هم پیرزنان اصفهانی بعضا دستبند های ساخت جلفای اصفهان را در صندوقچه ها مخفی کرده اند . اما به نظر می رسد این قطب طلایی کشور، آنطور که شایسته نام اصفهان است، رشد نکرده است. قطبی که می تواند به نوعی در آمد غیرنفتی کشور را تحت الشعاع خود قرار دهد و حتی زمینه ای برای گردشگری اقتصادی در ایران فراهم سازد، در حالی مغفول مانده که نیازسنجی های علمی آن صورت گرفته و بسیاری از کارشناسان بر این باور هستند که تاسیس شهرک طلا در اصفهان به عنوان مرکز کشور عزیز اسلامی امان، می تواند رشد و توسعه یافتگی این صنعت پر سود را فراهم نماید . چرا که سالیانه حدود 2 و نیم میلیون تن طلا در ایران استخراج می شود. این طلا در 13 معدن از 15معدن که 2 عدد آن غیرفعال بوده به دست می آید و این میزان طلا حدود یک صدم میزان طلای قطعی استخراج نشده در معادن ایران است. به این معنی که چنانچه با همین میزان طلای قطعی و بـا همین میزان استخراج ، فعالیت معدنی صورت پذیرد، حداقل تا یکصد سال دیگر طلا برای استخراج وجود دارد و البته این در حالی است که به تازگی مخازنی از طلا با عیار بسیار بالا در شرق کشور کشف شده که چنانچه تخمین ها با آزمایش های خاک شناسی درست از آب در بیایند، میزان طلای قطعی استخراج نشده می تواند به ده برابر نیز ارتقا یابد. با این وضعیت آنچه لازم و ضروری به نظر می رسد، تاسیس شهرکی با عنوان شهرک طلا و جواهر در حوالی شرق(نزدیک فرودگاه) اصفهان است تا با رفت و شد فعالان این صنعت، اشتغال، توسعه ، درآمدزایی و ... در مرکز کشور افزایش یابد. /6026/7141            "}