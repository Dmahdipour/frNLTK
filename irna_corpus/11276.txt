{"onTitr":"","titr":" رزمایش اقتدار عاشورایی بسیج در اصفهان برگزار می شود","describe":" اصفهان - ایرنا - جانشین فرمانده سپاه صاحب الزمان (عج) استان اصفهان از برگزاری مرحله سوم رزمایش و نمایش &#39; اقتدار عاشورایی بسیج، سپاهیان حضرت محمد(ص) &#39;  جمعه 13 مهر امسال خبر داد.", "text":"به گزارش ایرنا، سرتیپ دوم پاسدار سردار مجتبی فدا روز سه شنبه در جمع خبرنگاران افزود: این رزمایش در سه مرحله طراحی شده است که مرحله اول و دوم آن در ماه های گذشته با اجرای تمرینات تاکتیکی و تخصصی گردان های بیت المقدس انجام شد.وی ادامه داد: مرحله سوم این رزمایش با تجمع دهها هزار نفری بسیجیان در یکی از نقاط  شهر انجام می شود.جانشین فرمانده سپاه صاحب الزمان (عج) استان اصفهان گفت:این مرحله رزمایش با بررسی های انجام شده شامل فراخوانی، سازماندهی، اعزام و استقرار در محل تعیین شده است.وی اظهار داشت: این ظرفیت و فراخوانی در حفظ انسجام، آمادگی و نشان دادن اقتدار و آمادگی نیروهای بسیج و توانمندی آنها در حمایت و دفاع از نظام جمهوری اسلامی خواهد بود.سردار فدا افزود: یکی از مجموعه هایی که در شرایط حساس و در همه برهه های حساس، با تمام توان و ظرفیت از نظام اسلامی دفاع کرده، سازمان بسیج  است.وی گفت: امروز هم در صحنه حمایت، همبستگی و وحدت و انسجام ملی بیشتر از ابتدای شهریور سه مرحله رزمایش توسط نیروهای بسیج در سراسر کشور با سازماندهی و اعزام تیم ها و گروههای جهادی به نقاط مختلف استانهای کشور شروع شده که بخش عمده آن در حاشیه شهرها و مناطق محروم انجام شده است.جانشین فرمانده سپاه صاحب الزمان (عج) استان اصفهان افزود: در مرحله اول رزمایش اقتدار عاشورایی بسیجیان استان، بیش از 356 گروه با حدود  چهار هزار نفر از بسیجیان و سپاهیان حضرت محمد رسول الله (ص) به نقاط محروم و نیازمند اعزام شدند.وی اضافه کرد: بیشترین فعالیت این گروههای جهادی در زمینه های عمرانی، بهداشتی، درمانی، خدماتی، فرهنگی، اقتصاد مقاومتی، اشتغالزایی و آبرسانی بوده است.سردار فدا گفت: مرحله دوم این رزمایش هم به تناسب و زمانبندی که توسط سازمان بسیج در سراسر کشور مشخص شده بود در استانهای مختلف کشور شامل فراخوانی و حفظ انسجام و آمادگی گردانهای بیت المقدس بود که روز 21 شهریور با رژه باشکوه بسیجیان در اصفهان و سایر شهرستانهای استان برگزار شد.وی همچنین از افتتاح و بهره برداری پلی کلینیک تخصصی شهید کاظمی سپاهانشهر همزمان با برگزاری مرحله سوم رزمایش  &#39; اقتدار عاشورایی بسیج، سپاهیان حضرت محمد(ص)&#39; در روز جمعه 13 مهرماه در اصفهان خبر داد.سردار فدا گفت: این مجموعه درمانی در راستای خدمت رسانی و کمک به مردم در زمینی به مساحت هفت هزار متر مربع و زیربنای 12 هزار متر مربع افتتاح خواهد شد.وی ادامه داد: این پلی کلینیک شامل بخش های عمومی، تخصصی و فوق تخصصی است و از تجهیزات و امکانات پیشرفته و به روز برخوردار است.7150 / 6022            "}