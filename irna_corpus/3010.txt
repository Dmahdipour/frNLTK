{"onTitr":"","titr":" مدیرکل دبیرخانه شورای فرهنگ عمومی منصوب شد","describe":" تهران - ایرنا - وزیر فرهنگ و ارشاد اسلامی در حکمی، فاضل عبادی را به عنوان مدیرکل دبیرخانه شورای فرهنگ عمومی منصوب کرد.", "text":"به گزارش روز سه شنبه خبرنگار فرهنگی ایرنا از وزارت فرهنگ و ارشاد اسلامی، در حکم سیدعباس صالحی خطاب به فاضل عبادی آمده است:«نظر به تعهد و شایستگی جنابعالی به موجب این حکم به عنوان مدیرکل دبیرخانه شورای فرهنگ عمومی منصوب  می شوید.امید است با اتکال به خداوند و تلاش و پشتکار و بهره مندی از نیروهای خدوم و همدلی با معاونت ها و مدیریت های دبیرخانه در پیشبرد اهداف برنامه ها و وظایف محوله موفق و موید باشید.توفیق شما و علاقه مندان به اعتلای فرهنگ و هنر میهن اسلامی را از خداوند سبحان خواهانم.»فاضل عبادی مدیر کلی فرهنگ و ارشاد اسلامی استان همدان و مدیرکلی  کتابخانه های عمومی این استان را در کارنامه  فرهنگی خود دارد. پیش از این عبدالرضا سهرابی مدیرکل دبیرخانه شورای فرهنگ عمومی بود.فراهنگ ** 1355 **            "}