{"onTitr":" رئیس مجمع عمومی جامعه مدرسین:    ","titr":" تفرقه سیاست صهیونیسم و استکبار برای نابودی اسلام است","describe":" قم - ایرنا -  رئیس مجمع عمومی جامعه مدرسین حوزه علمیه قم گفت: امروز مثلث شوم صهیونیسم، استکبار و ارتجاع به خیال خود نقشه های اساسی را برای انهدام اسلام و عظمت الهی مسلمانان و ایجاد تفرقه بین آنها طراحی می کند.", "text":"به گزارش ایرنا، حجت الاسلام و المسلمین احمد فرخ فال چهارشنبه شب درنهمین مجمع عمومی جامعه مدرسین حوزه علمیه قم با موضوع اربعین نماد وحدت و عزت اسلامی در سالن اجتماعات جامعه مدرسین اظهار داشت: برخورد با این توطئه دشمنان اسلام بدون برنامه ممکن نیست.وی افزود: امروز این مثلت به دنبال این است که حلقه های وصل و محبت و دوستی بین امت های اسلامی را در هم بشکند و آنچه که را به عنوان دهکده جهانی می نامند به عنوان برترین فکر و برنامه در جامعه انسانی اجرا کنند.استاد حوزه علمیه قم گفت: دشمنان، معارف اسلام و اهل بیت(ع) را تنها مانع بر سر راه خود می دانند، از این رو آنها دست به دست هم دادند و در همه جریان هایی که علیه اسلام و مسلمان رقم می خورد به صورت آشکار و پنهان نقش دارند.فرخ فال، تشکیل داعش و گروه های الحادی و ریختن خون مسلمانان و به اسارت گرفتن زن و بچه را از جمله اقدام های دشمنان دانست و افزود: امروز به دنبال این هستند که اسلام آمریکایی را به جای اسلام حقیقی و ناب بنشانند و آنچه که می تواند همه این نقشه ها را افشا کند، وحدت جامعه و امت های اسلامی است.وی صلابت،هوشیاری،تیزهوشی و زکاوت مراجع تقلید این سکان داران معارف اسلام و اهل بیت(ع) بویژه رهبر معظم انقلاب را مانع اصلی در اجرای توطئه دشمنان اسلام  دانست و گفت: وحدت ملت ایران و نظام اسلامی با ملت و نظام کشورهای دوست عراق و سوریه توطئه دشمنان را درهم شکست و داعش را به زباله دان فرستاد.رئیس مجمع عمومی جامعه مدرسین همچنین با اشاره به اهمیت پیاده روی اربعین گفت: جریان اربعین یکی از نمادهای وحدت اسلامی است، و جوامع تشیع و تسنن و همه دلباختگان به اسلام باید زیر لوای مراجع عظام تقلید   بویژه رهبر معظم انقلاب در مسیری که بتوانند تمام خدعه ها و شیطنت های این مثلث را برای جامعه بشری اثبات کند، حرکت نموده و از این طریق دین خود را به نهضت خونین امام حسین (ع) ادا نمایند.7403/ 6133/            "}