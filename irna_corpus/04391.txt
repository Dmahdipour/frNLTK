{"onTitr":"","titr":" رزمایش هوایی ناتو در اوکراین آغاز شد","describe":" مسکو - ایرنا - رزمایش هوایی بین المللی پیمان آتلانتیک شمالی (ناتو) در اوکراین آغاز شد.", "text":"به گزارش ایرنا به نقل از ریانووستی، دفتر مطبوعاتی وزارت دفاع اوکراین روز دوشنبه اعلام کرد: رزمایش هوایی ناتو با عنوان «آسمان پاک-2018» آغاز شد و در آن علاوه بر اوکراین، واحدهای هوایی بلژیک، انگلیس، دانمارک، استونی، هلند، لهستان، رومانی و آمریکا شرکت دارند.این رزمایش تا روز 19 ماه اکتبر (27 مهر) در پایگاه های هوایی اوکراین در استانهای خملنیتسکی و وینیتسکوی جریان خواهد داشت.سفارت آمریکا در کی یف روز شنبه اعلام کرده بود که چند فروند جنگنده اف-15 و نیز تعدادی هواپیمای ترابری نظامی C-130 نیروی هوایی آمریکا برای شرکت در رزمایش هوایی ناتو به اوکراین منتقل شده است.دولت اوکراین با ناتو همکاری نزدیکی دارد و هر ساله با این پیمان رزمایش مشترک برگزار می کند.مقامهای اوکراینی همکاری و عضویت در ناتو را از اولویت سیاست خارجی این کشور اعلام کرده اند و پترو پوروشنکو رئیس جمهوری اوکراین پیوستن کشورش را به ناتو موثرترین راه تقویت امنیت آن در برابر روسیه خوانده است. اروپام*391**1485            "}