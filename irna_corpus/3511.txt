{"onTitr":" مدیرکل پست استان سمنان:    ","titr":" 87 هزار کدپستی سمنان و شاهرود به روزرسانی شد","describe":" سمنان- ایرنا- مدیرکل پست استان سمنان گفت: 87 هزار نشانی و کدپستی در قالب سامانه استانداردسازی نشانی ها در شهرستان های سمنان و شاهرود به روزرسانی شد.", "text":"به گزارش ایرنا، نصرت الله مشیری روز سه شنبه در نشست خبری به مناسبت روز جهانی پست در سالن اجتماعات اداره کل پست استان سمنان، با اشاره به قابلیت اجرایی طرح استانداردسازی نشانی ها «جی نف» برای این تعداد نشانی، افزود: قابل اعتماد بودن کدپستی 10 رقمی به عنوان تنها کد شناسایی استاندارد اماکن و افراد، مهمترین ضرورت اجرای این طرح است.وی با اشاره به خدمات جدید پست برای مشتریان، بیان کرد: خدمت های پست متقابل و پاکت پستی از پیش آماده در تهران و برخی از کلان شهرها عملیاتی شد و این خدمت ها، در آینده در دیگر استان های کشور نیز اجرا می شود.مشیری با بیان این که طبق قانون تمامی مرسولات دارای یک فرستنده و یک گیرنده باید توسط پست ارسال شود، گفت: پایانه های حمل و نقل، راه آهن و خودپستچی گری ها از چالش های پست در سال های اخیر بود که با پایانه های حمل و نقل و راه آهن به منظور تعامل و همکاری متقابل در این زمینه رایزنی صورت گرفت.مشیری افزود: در پایانه های مسافربری و حمل و نقل به خاطر این که رانندگان از حمل مرسولات سود می برند، رایزنی ها با پیشرفت کندی همراه است.وی با اشاره به زیان دهی پست استان سمنان، یادآور شد: ضریب تبدیل پیش بینی شده 75 درصد هزینه های این اداره است. وی گفت: 268 واحد پستی شهری و روستایی در استان سمنان مشغول به فعالیت است که شامل دفاتر پیشخوان شهری و دفاتر فناوری ارتباطات و اطلاعات روستایی می شود.وی بیان کرد: 23 خط خدمات پستی فعال در استان سمنان، با هدف برون سپاری فعالیت های اداره پست، به بخش خصوصی واگذار شد.مدیرکل پست استان سمنان تصریح کرد: ماهانه حدود 300 هزار مرسوله به این استان وارد و 700 هزار مرسوله از این استان ارسال می شود.به گزارش ایرنا، نهم اکتبر مصادف با 17 مهرماه، روز جهانی پست است.9891/6103            "}