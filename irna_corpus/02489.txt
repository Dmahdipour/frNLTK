{"onTitr":"","titr":" انتخابات هیات اسکواش قم در مهلت قانونی برگزار می شود","describe":" قم - ایرنا - سرپرست هیات اسکواش قم با اشاره به پایان مهلت قانونی فعالیت چهارساله هیات رئیسه سابق اسکواش این استان، گفت: هیچ مشکلی برای برگزاری مجمع عمومی این هیات وجود ندارد و انتخابات در مهلت قانونی انجام می شود.", "text":"نیره سادات حسینی روز چهارشنبه در گفت و گو با خبرنگار ایرنا، افزود: هم اکنون این هیات به صورت سرپرستی اداره می شود و طبق قانون سرپرست می تواند تا سه ماه عهده دار مسئولیت باشد که مجمع عمومی را می توان در پایان سه ماه و یا پیش از آن برگزار کرد.وی با بیان این که « وحید مولوی »، «امیر مولوی» و « نیره سادات حسینی » برای ریاست این هیات ثبت نام کرده اند گفت: مقدمات برگزاری انتخابات هیات اسکواش قم انجام و با هماهنگی اداره کل ورزش و جوانان و فدراسیون مشکلی برای برگزاری مجمع عمومی این هیات و برگزاری انتخابات وجود ندارد.سرپرست هیات اسکواش قم اظهار  داشت: برنامه های هیات بدون مشکل و اخلال در حال برگزاری است و اداره این هیات با سرپرست تاثیر بر برنامه های این هیات نداشته است.حسینی با اشاره به لغو نخستین مجمع عمومی این هیات برای برگزاری انتخابات هیات رئیسه گفت: رئیس فدراسیون اسکواش که برای برگزاری انتخابات به قم سفر کرده بود به دلیل تاخیر اعضای مجمع عمومی برای شرکت در این جلسه، مجمع را ترک و انتخابات را لغو کرد.هم اکنون حدود 60 ورزشکار در هیات اسکواش قم فعالیت می کنند که اکثریت این ورزشکاران را بانوان تشکیل می دهند.7404/ 1175            "}