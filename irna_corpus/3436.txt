{"onTitr":"","titr":" خرم و آباد - اسد عبداللهی**","describe":" خرم آباد - ایرنا - از دیرباز ساماندهی و ایجاد نظم و امنیت شهر بعنوان پدیده ای پویا و مرکز اصلی اسکان شهروندان، برای حکمرانان اهمیت و حساسیت خاصی داشت.", "text":"مسولین برای ایجاد رفاه و متمدن نمودن جامعه و آسایش و آرامش جسمی و روانی در مهمترین کانون جمعیتی یعنی شهر، ساز و کارهای گوناگون اجتماعی ،فرهنگی، اقتصادی و عمرانی را در دستور کار قرار داده و سپس اجرایی و عملیاتی می کردند.    از جمله اقدامات در این راستا ایجاد اماکن اداری، بوستان ها و فضای سبز و شهر بازی، فضای کسب و کار ، مکان های فرهنگی و ورزشی، حمل و نقل، مراکز خدماتی و درمانی، مراکز رفاهی و مراکز انتظامی و قضائی، میادین ،معابر و خیابان ها بخصوص ورودی مناسب و جذاب برای شهر بود. مرکز استان لرستان با نامی برازنده این دیار بایستی واقعا خرم و آباد باشد که لازمه آن عبور از تنگناها و حل مشکلات فراوان است. در این نوشتار به مشکلات ورودی جنوبی شهر با فرودگاه و روستاهای پر جمعیت تابلوی معرفی شهر می پردازیم. ابتدا مشکلات این محور شامل فاضلاب و آب های سطحی در کنار جاده اصلی و نبود جدول و کانال برای هدایت آنها، عدم ایمنی تردد خودرو ها و عابران پیاده، وجود زباله و نخاله های ساختمانی در حاشیه جاده، - وجود تانکر سازی های مختلف و مشاغل و صنوف آلاینده، عدم فضای سبز و معابر استاندارد، خاکی بودن باند کندرو و تیر برق های نصب شده در آن، نبود گارد ریل و نیوجرسی در نقاط حادثه خیز، چاله های فراوان، مسقف شدن بخشی از باندکندرو برای استفاده های شخصی، نبود روشنایی در شب، دور برگردان های غیر استاندارد و حادثه خیز، بی نظمی و هرج و مرج ایجاد شده توسط میوه فروشان که با وانت باری مبادرت به فروش می نمایند و عدم ورودی مناسب فرودگاه از جاده اصلی می باشد. این مشکلات عدیده موجب شده بود که افراد محلی برای ورود به شهر خرم آباد مسیر جاده کوهدشت و چگنی را انتخاب نموده تا شاهد مناظر زشت و نامطلوب و دچار حادثه نگردند. با این شرایط و وضعیت نامطلوب و علیرغم عدم اعتبار مالی به محض ورود مدیر ارشد جدید استان جناب دکتر خادمی و بازدید از مسیر و در جلسه ای در اتاق بازرگانی استان و ذکر خاطره ای از هیات نمایندگی کشور بلغارستان به خرم آباد و گزارش فرماندار خرم آباد از وضعیت عمرانی جنوب شهر و نارضایتی از چشم انداز مسیر از فرودگاه تا شهر بر اساس دستور استاندار و با پیگیری خاص ایشان و فرمانداری خرم آباد و با مسولیت مدیرکل راهداری و حمل ونقل جاده ای و همکاری بخشداری، دهیاری ها، بنیاد مسکن انقلاب اسلامی، شهرداری، آب و فاضلاب روستایی، سازمان مدیریت و برنامه ریزی استان، منابع طبیعی و آبخیزداری، فرودگاه خرم آباد، دادستانی، ارتش، شرکت توزیع نیروی برق، شرکت پخش فراورده های نفتی و خطوط لوله در ابتدا بدون تامین اعتبار مالی خاص، ساماندهی این مسیر پر تردد شروع شد و مراحل پایانی آن یعنی روشنایی و اصلاح و ترمیم و زیباسازی دیوار فرودگاه در حال انجام است. برای این پروژه با اهمیت ابتدا بسیج عمومی برای جمع آوری زباله و نخاله ها با حضور مدیر ارشد استان آغاز و سپس طرحی فوری تهیه و اجرای آن شروع و آنگاه چندین جلسه کاربردی برگزار و بیش از ١٥بازدید توسط استاندار و معاونین ایشان و فرمانداری خرم آباد بعمل آمد.پیگیری هفتگی و مستمر و نظارت کارشناسان فرمانداری انجام و به جرات می توان گفت علیرغم بارندگی های فراوان بهار و طولانی شدن زمان اجرای کار، تمام معایب و اشکالات بیان شده با تلاش و همت فراوان و صرف هزینه ای بیش ازچهار میلیارد تومان بر طرف شد. امیدوارم حداکثر تا چند هفته دیگر با اتمام کار روشنایی، شاهد بلوار ،معبر و ورودی مناسبی در شان مردم خوب خرم آباد، لرستان و مهمانان عزیز خارج از استان باشیم و اتمام این پروژه با اهمیت می تواند نمادی از همکاری و تعامل بین دستگاهها و الگوی برای استمرار کارهای جمعی باشد. در نهایت امیدوارم با اتمام پروژه زیر گذر بهارستان گلدشت که آن هم با پیگیری و وساطت نماینده عالی دولت و مساعدت قرارگاه خاتم الانبیا (ص) و با وجود عدم توان مالی شهرداری درنیمه دوم سال جاری، تمام و همشهریان و شهروندان صبور با آرامش خاطر و چشم اندازی زیبا از این مسیر پردد وارد شهر خرم آباد یا از آن به جنوب و مرکز کشور تردد و مسافرت نمایند. اسد عبدالهی فرماندار خرم آباد 7269/6060            "}