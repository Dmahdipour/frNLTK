{"onTitr":"","titr":" کوتاه از دانشگاه تهران","describe":" تهران- ایرنا- همکاری دانشگاه تهران با دانشگاه های آلمان، نقش فولیک اسید در کاهش ابتلاء به آلزایمر و فراخوان هشتمین کنفرانس الگوی اسلامی ایرانی پیشرفت از جمله خبرهای کوتاه این دانشگاه است.", "text":"به گزارش ایرنا از دانشگاه تهران، نشست مشترک استادان دانشگاه کلن و بن آلمان و صاحب‌ نظران و متخصصان زلزله‌ شناسی، مهندسی زلزله و مدیریت بحران سازمان پیشگیری و مدیریت بحران شهرداری تهران و شهرداری کرج و پژوهشگاه بین‌المللی زلزله‌شناسی و مهندسی زلزله با هدف تبادل نظر و هماهنگی برای انجام یک پروژه پژوهشی مشترک در دانشکده شهرسازی پردیس هنرهای زیبا برگزار شد.در این جلسه که در نگارخانه پردیس هنرهای زیبا برگزار شد، ابتدا سه سخنرانی توسط محمدمهدی عزیزی استاد و رئیس دانشکده شهرسازی با موضوع «سیاست‌های زمین شهری در ایران»؛ اسفندیار زبردست، استاد دانشکده شهرسازی با موضوع «برنامه‌ ریزی توسعه در ایران» و دکتر الکساندر فِکِتِ، استاد دانشگاه کلن با موضوع «تاب‌آوری شهری در ایران و معرفی پروژه مشترک» انجام شد.همچنین، دکتر تئو کوتر، رئیس بخش برنامه‌ریزی شهری دانشگاه بن نیز هدف و انتظارات خود از پروژه مشترک را شرح داد.در جلسه بعد از ظهر این نشست، نیز تبادل نظر طرفین و تعریف مسئله برای پروژه «زیرساخت‌های پایه و خدمات برای تاب‌آوری همه‌شمول جوامع در مقابل سوانح در ایران» صورت گرفت.**نقش فولیک اسید در کاهش ابتلاء به آلزایمربه گزارش ایرنا، بررسی محققان مرکز تحقیقات بیوشیمی و بیوفیزیک دانشگاه تهران نشان می‌دهد که اسید فولیک (ویتامینB۹) احتمالاً موجب کاهش ابتلاء به آلزایمر یا کاهش فرایند پیشرفت این بیماری می‌شود.براساس این گزارش، تاو پروتئین یکی از مهمترین پروتئین‌های سلول‌های عصبی است که در انتقالات پیام عصبی نقش مهمی ایفا می ‌کند. تجمعات این پروتئین در تمامی بیماری‌های تحلیل برنده عصبی از جمله آلزایمر دیده می‌ شود.کمبود ویتامین B9 در بیماری‌های تحلیل ‌برنده سیستم عصبی دیده می‌ شود که می ‌تواند بر نقش قابل ‌توجه این ویتامین در جلوگیری از ایجاد تجمعات تاو پروتئینی دلالت داشته باشد. ویتامین B9 یا فولیک اسید با دادن یک واحد کربن به آنزیمی که بر روی این پروتئین تاثیر دارد (PP2A)، می‌تواند از تجمعات تاو جلوگیری کند.در این پژوهش، برهم ‌کنش فولیک اسید و تاو پروتئین با استفاده از تکنیک‌های فلوریمتری، دورنگ‌ نمایی دورانی، تست THT و میکروسکوپ الکترونی مورد بررسی قرار گرفت. این بررسی‌ها نشان داد که ویتامین B9 باعث کاهش ایجاد تجمعات پروتئینی تاو می‌ شود و می‌تواند پیشنهاد ‌کننده این فرضیه باشد که ویتامین B9 احتمالاً باعث کاهش ابتلا به آلزایمر یا کاهش فرایند پیشرفت این بیماری می شود.ویتامین‌های خانواده B یکی از بزرگ ‌ترین دسته‌های ویتامینی بوده که در فرایندهای مختلفی نقش ایفا می ‌کنند. ویتامین B9 یا فولیک اسید به عنوان یکی از ویتامین‌های خانواده B، در انتقال گروه‌های تک‌ کربنه در بدن نقش دارد. این ویتامین محلول در آب است که در درمان کم‌ خونی ناشی از کمبود فولیک اسید، بیماری‌های قلبی - عروقی و سکته استفاده می‌ شود. همچنین فولیک اسید به ‌عنوان مکمل غذایی برای جلوگیری از نقص لوله عصبی در جنین در طول بارداری، برای زنان باردار تجویز می شود.ویتامین B9 برای ساخته‌شدن DNA و RNA و متابولیسم آمینواسیدها که برای تقسیم سلول مورد نیاز هستند، ضروری است. از آنجایی ‌که انسان‌ ها قادر به ساخت فولیک اسید نیستند، این ویتامین باید از منابع غذایی تأمین شود. منابع غنی فولات شامل گیاهانی با برگ تیره، عصاره مخمر، مرکبات، جگر و عدس است.کمبود فولیک اسید و ویتامین B12 باعث ایجاد کم‌ خونی مگالوبلاستیک می‌ شود. میزان پایین ‌تر از استاندارد فولیک اسید با بالا رفتن احتمال ایجاد نقص لوله‌های عصبی، هایپر هموسیستئینمی (که باعث افزایش ریسک بیماری‌های قلبی - عروقی می ‌شود) و کم شدن متیلاسیون DNA (افزایش خطر سرطان) در ارتباط است.گفتنی است، این مطالعه، از سوی ثمین قاسم‌ زاده، با راهنمایی استاد غلامحسین ریاضی ، در قالب پایان نامه کارشناسی ارشد با عنوان «بررسی اثر فولیک اسید بر ایجاد تجمعات پروتئینی تاو در شرایط in vitro» صورت گرفته است.**فراخوان هشتمین کنفرانس الگوی اسلامی ایرانی پیشرفتهشتمین کنفرانس الگوی اسلامی ایرانی پیشرفت، ۲۲و ۲۳ خرداد ۱۳۹۸ با عنوان «الگوی پیشرفت: پیشران‌ها، چالش‌ها و الزامات تحقق» و با حضور شخصیت‌‌های علمی حوزوی و دانشگاهی برگزار می‌شود.بهره‌‌گیری از ظرفیت علمی کشور برای پاسخگویی به برخی پرسش‌های بنیادین در حوزه پیشرفت اسلامی ایرانی و کمک به تکمیل بخشی از مدل مفهومی الگوی پیشرفت، رصد فعالیت‌‌های علمی در موضوع کنفرانس و دستیابی به آخرین یافته‌‌های پژوهشی، موج‌آفرینی و جریان‌‌سازی فکری در حوزه مباحث پیشرفت و ایجاد بستری مناسب برای پژوهشگران این عرصه جهت ارائه نظرات در محیطی عالمانه و نقد و پالایش آن‌ها، فرصت‌‌سازی برای پژوهشگران جوان به‌منظور آشنایی با مسائل و موضوعات اساسی حوزه پیشرفت، ارائه گزارش از فعالیت‌های جاری مرکز به جامعه علمی کشور و همفکری برای گام‌های بعد را می‌توان از اهدف کلی برگزاری این کنفرانس برشمرد.علاقه‌مندان می‌توانند مقالات خود را حول یکی از محور‌های کنفرانس تا ۳۰ دی ۱۳۹۷، به سامانه http://conference.olgou.ir ارسال کنند. هم‌چنین شرایط ثبت‌نام و مشارکت در کنفرانس در سامانه مربوط درج شده است.**9103**9129            "}