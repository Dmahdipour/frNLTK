{"onTitr":"","titr":" نرخ کرایه زائران اربعین از زنجان 14 درصد افزایش یافت","describe":" زنجان – ایرنا – معاون حمل و نقل اداره کل راهداری و حمل و نقل جاده ای استان زنجان گفت: نرخ کرایه زائران اربعین حسینی از شهرهای زنجان، ابهر و خدابنده به مرزهای چهارگانه کشور عراق امسال 14 درصد نسبت به سال گذشته افزایش یافت.", "text":"علی مدقالچی روز پنجشنبه در گفت و گو با خبرنگار ایرنا افزود: نرخ کرایه با اتوبوس های 44 نفره امسال 80 هزار تومان است که این رقم در سال گذشته 70 هزار تومان بود.به گفته وی، نرخ با اتوبوس های وی آی پی 32 نفره 110 هزار تومان است که سال گذشته 100 هزار تومان بود.معاون حمل و نقل اداره کل راهداری و حمل و نقل جاده ای استان زنجان، کرایه با اتوبوس های 25 نفره وی آی پی را برای امسال از این استان به مرزهای عراق 140 هزار تومان اعلام کرد و گفت: این نرخ پارسال 120 تومان اعمال شده بود.به گفته مدقالچی، نرخ کرایه هر زائران از استان زنجان به نجف اشرف که سال گذشته 280 هزار تومان بود به 400 هزار تومان افزایش یافته است.وی، این افزایش را ناشی از بالارفتن نرخ دلار بیان کرد.معاون حمل و نقل اداره کل راهداری و حمل و نقل جاده ای استان زنجان گفت: سفرهای زائران اربعین حسینی از نخستین روز آبان تا 13 همین ماه ادامه خواهد داشت.به گزارش ایرنا، سال گذشته 110 اتوبوس در قالب 502 سفر، زائران اربعین را از استان زنجان به مرزهای عراق و شهر نجف اشرف در این کشور جابجا کردند.اربعین سال 95، 11 هزار و 685 زائر و عزادار اباعبدالله الحسین(ع) از استان زنجان با 331 دستگاه به مرزهای مهران، شلمچه و چذابه منتقل شده بودند.علاوه بر این زائران، یکهزار و 371 زائر دیگر نیز با 46 دستگاه وسیله نقلیه از این استان به طور مستقیم به نجف اشرف اعزام شده بودند.9505/6085            "}