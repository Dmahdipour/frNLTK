{"onTitr":"","titr":" تصادف های درون شهری کنگان 60 درصد کاهش یافت","describe":" بوشهر- ایرنا- فرمانده انتظامی شهرستان کنگان گفت: میزان تصادف های درون شهری این شهرستان در نیمه نخست امسال 60درصد نسبت به مدت مشابه سال گذشته کاهش نشان می دهد.", "text":"به گزارش ایرنا، سرهنگ رهام رضایی در جمع نمازگزاران کنگان افزود: همچنین در این مدت میزان کشفیات جرائم سرقت نسبت به مدت مشابه سال گذشته 53 درصد رشد نشان می دهد.وی مواد مخدر را از عوامل تهدید زندگی فردی و اجتماعی مردم معرفی کرد و بیان کرد: در نیمه نخست امسال میزان کشفیات مواد مخدر نسبت به مدت مشابه سال گذشته 207 درصد افزایش داشته است.رضایی با اشاره به نقش مردم در تامین امنیت بیان کرد: امنیت بعنوان یکی از شاخصه های مهم در جامعه به شمار می رود که نیروی انتظامی با تمام قدرت در مقابل هر گونه ناامنی قاطعانه برخورد می کند.وی مردم را بزرگترین سرمایه اجتماعی معرفی کرد و گفت: خدمت به مردم از افتخارات بزرگ نیروی انتظامی است.7208/6047/6045            "}