{"onTitr":" معاون سازمان امداد و نجات:    ","titr":" 11هزار نفر در سیل شمال امدادرسانی شدند","describe":" تهران- ایرنا- معاون عملیات سازمان امداد و نجات جمعیت هلال احمر از امدادرسانی به 11 هزار نفر در سیل اخیر خبر داد و گفت: در این مدت 350 نفر اسکان اضطراری شدند.", "text":"شاهین فتحی روز چهارشنبه در گفت و گو با خبرنگار اجتماعی ایرنا، درباره آخرین وضعیت امدادرسانی به سیل‌زدگان در سیل اخیر در شمال کشور، افزود: در سیل و آبگرفتگی اخیر 6 استان کشور شامل اصفهان، خراسان شمالی، گلستان، گیلان، مازندران و یزد و در مجموع 40 شهرستان متأثر شدند و در این مدت به 11 هزار نفر خدمات امدادی ارائه شد.وی به اسکان اضطراری 350 نفر از سیل‌زدگان در مساجد و پایگاه‌های امداد و نجات اشاره کرد و گفت: از 13 تا 18 مهر 143 نفر به مناطق امن انتقال یافتند و 253 تیم عملیاتی شامل هزار و 172 نفر مشغول خدمت‌رسانی به آسیب‌دیدگان شدند.وی افزود: تخلیه آب از 723 واحد مسکونی، رهاسازی 123 خودرو از مسیر سیلاب، توزیع 21 دستگاه چادر، سه هزار و 620 بطری آب معدنی، سه هزار و 690 تخته پتو، 6 هزار و 250 قوطی کنسرو، هزار و 530 تخته موکت، 700 کیلو خرما، و توزیع سایر اقلام غذایی مانند قند و شکر و روغن و برنج را از جمله خدمات هلال و احمر و آسیب دیدگان سیل اخیر عنوان کرد.فتحی تعداد کشته شدگان سیل اخیر را 8 نفر عنوان کرد و افزود: متأسفانه بر اثر سیل اخیر سه نفر به خاطر برخورد با صاعقه و 5 نفر غرق‌شدن در سیل جان خود را از دست دادند.وی از دپوی اقلام امدادی در استان های متاثر از سیل خبر داد و گفت: دو فروند بالگرد نیز د  شهرستان های رشت و ساری مشغول امدادرسانی در مناطق صعب العبور هستند.فتحی اضافه کرد: مسئولان امدادی استانها به منظور پایش اطلاعات و تسریع کمک رسانی با مراکز هدایت عملیات وزارت بهداشت، سازمان راهداری و سازمان هواشناسی ارتباط دارند.اجتمام *3377 * 3063            "}