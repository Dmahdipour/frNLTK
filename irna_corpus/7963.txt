{"onTitr":"","titr":" خطبه های نماز جمعه شهرهای خراسان رضوی","describe":" مشهد- ایرنا- گرامیداشت هفته نیروی انتظامی و تاکید بر داشتن بصیرت و بی اعتمادی به دشمن از محورهای خطبه های نماز جمعه در شهر های مختلف استان خراسان رضوی بود.", "text":"امام جمعه گناباد گفت: اعتماد به دشمنان در زمینه های مختلف نشانه بی بصیرتی افراد است و نباید به نقشه های شوم دشمنان  اعتماد کرد.حجت الاسلام  حسن صادقی نسب در خطبه های نماز جمعه گناباد افزود: برخی به دلیل بی بصیرتی به جای اینکه مطیع رهبر معظم انقلاب باشند، گوش به فرمان رادیو ها و شبکه های ماهواره ای دشمنان داده و به دستور آنها دلار خریدند و کالا ذخیره کردند و  حتی برخی برای این منظور منازل خود را فروختند چون به آنها وعده افزایش قیمت دلار تا 300 هزار ریال داده شده بود.وی اظهار داشت: اینک که قیمت دلار کاهش یافت و دلارهای خریداری شده روی دستشان مانده و متضرر شده اند، همان دشمنان جو سازی می کنند که قحطی می شود هر چه می توانید مواد غذایی ذخیره کنید و برخی تا 70 کیسه برنج ذخیره کرده اند و اینک برای جلوگیری از خراب شدن آنها دنبال قرص برنج می گردند.امام جمعه گناباد ادامه داد: با وجود تهاجم فرهنگی و جنگ نرم دشمنان که با هدف جدا کردن نسل جوان از نظام اسلامی انجا می شود، رزمایش باشکوه جوانان بسیجی برگزار شد که این حضور گسترده جوانان در صحنه نشانه شکست نقشه های دشمنان است.* امام جمعه تربت حیدریه نیز با گرامیداشت هفته نیروی انتظامی به عوامل اقتدار نظام جمهوری اسلامی اشاره کرد و گفت: اتکا به خداوند، اتصال به مردم و برخورداری از حمایت مردمی و سخت کوشی، مجاهدت و آمادگی برای جانفشانی از جمله این عوامل است.حجت الاسلام محمدرضا عصمتی در خطبه های نماز جمعه تربت حیدریه افزود: اعتماد به نفس و باور داشتن به توانمندی های خود، سازماندهی و مدیریت، داشتن نظم و انظباط و نیز اتحاد و همکاری و همدلی بین تمام ارکان نظام اسلامی از جمله نیروی انتظامی با دیگر ارکان، از دیگر عوامل اقتدار نیروی انتظامی در ایران است.* امام جمعه موقت سبزوار نیز گفت: حمله موشکی سپاه به مواضع تروریست ها در سوریه در پاسخ به حادثه تروریستی اهواز بیانگر اقتدار نظامی و دفاعی جمهوری اسلامی است.حجت الاسلام محمد سلیمانی در خطبه های نماز جمعه سبزوار افزود: پاسخ موشکی سپاه به گروههای تروریستی به آنها و استکبار جهانی ثابت کرد ناامن کردن جمهوری اسلامی خیال باطل و واهی است.وی با اشاره به جنگ اقتصادی و عملیات روانی دشمن اظهار داشت: دشمن در پی القای ناکارآمدی نظام، ایجاد شکاف بین مردم و مسئولان و ناامیدی ملت است که با ایمان و بصیرت مردم این توطئه نیز نقش برآب شده است.وی با اشاره به سخنان رهبر معظم انقلاب گفت: با تکیه بر اقتصاد مقاومتی تحریم های دشمن شکست می خورد و مردم بار دیگر سیلی محکمی به آمریکا می زند.حجت الاسلام سلیمانی با گرامیداشت هفته نیروی انتظامی افزود: امنیت مبنای توسعه جامعه است و آرامش و امنیت حاکم بر کشور مرهون تلاش شبانه روزی نیروی انتظامی است.6121/ 2095/8145/7495 / 6053            "}