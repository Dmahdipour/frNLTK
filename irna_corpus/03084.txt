{"onTitr":" آیت الله نوری همدانی:    ","titr":" مسئولان بهترین الگوی مدیریتی را به جهانیان نشان دهند","describe":" قم - ایرنا - آیت الله حسین نوری همدانی از مراجع تقلید گفت: مسئولان باید بهترین الگوی مدیریتی را در حوزه های سیاست، فرهنگ و اقتصاد به جهانیان ارائه کنند.", "text":"به کزارش ایرنا، وی روز سه شنبه دردیدار رئیس سازمان دامپزشکی کشور افزود: امروز مدیریت کشور بر اساس موازین اسلامی است و دراین رابطه باید الگوی مناسب مدیریتی را به نمایش بگذاریم. وی در بخش دیگری از سخنان خود به مساله دامپزشکی اشاره کرد و گفت: فعالیت در دامپزشکی به دلیل نقشی که این حوزه در تامین غذای حلال، سالم و پاکیزه دارد، امری بسیار بزرگ، دامنه دار و عبادت است.وی افزود:  در اسلام و کتاب های فقهی در خصوص توجه به حیوان تاکید فراوان شده که به آنها خوب برسید و به بهترین شکل نگهداری کنید، چون رزق و روزیشان با خداست.آیت الله نوری همدانی با اشاره به توصیه اسلام مبنی بر این که به حیوان ها بیش از حد بار تحمیل نکنید و آب و غذای آنها را به موقع بدهید، گفت: در قدیم استفاده از اسب و قاطر رایج بود و اسلام نیز به نگهداری و تربیت حیوان هایی مانند اسب توصیه زیادی کرده است.این مرجع تقلید با بیان این که غذای انسان از دو راه تامین می شود که یکی نباتات و دیگری حیوان هاست، افزود: قرآن کریم می فرماید ما برای تامین غذای انسان ابزار لازم را فراهم کردیم، ولی وظیفه دارند در غذای خود بنگرند، که حلال و پاکیزه باشد.آیت الله نوری همدانی همچنین با بیان این که در زمانی که به عنوان نماینده حضرت امام (ره) در اروپا بودم مردم مسلمان ترکیه گوشت حلال مورد نیاز خود را از طریق ایران تهیه می کردند، گفت: تنها حلال و پاکیزه بودن غذا برای سلامت انسان کافی نیست، چراکه علما در گذشته فارغ از موضوع حلیت و حرمت غذا به مصرف کردن آن بر اساس اصول بهداشتی و نظم و ترتیب خاص که برای بدن مفید باشد، توجه زیادی داشتند‌.7403/ 6133/            "}