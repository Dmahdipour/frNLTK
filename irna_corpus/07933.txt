{"onTitr":"","titr":" سرمربی تیم فوتسال بانوان فجر: داور مانع پیروزی تیم ما شد","describe":" شیراز – ایرنا – سرمربی تیم صنعت فجر شیراز با انتقاد از قضاوت داوران بازی تیمش با نامی نو اصفهان گفت: داور ضعیف این بازی؛ گل سالم بازیکنان ما را نپذیرفت و در خانه سر ما را بُریدند و مانع پیروزی تیم فجر شدند.", "text":"ستاره زارع، جمعه پس از تساوی یک بر یک تیمش در گفت وگو با خبرنگار ایرنا افزود: ای کاش بازی خوب هر 2 تیم با قضاوت ضعیف و دور از انتظار داوران این بازی زیر سئوال نمی رفت.وی اضافه کرد: بازیکنان ما در برابر تیم متمول، نامی نو اصفهان که از چند بازیکن مطرح و ملی پوش سود می بُرد، جانانه بازی کردند اما حیف که به حقشان نرسیدند.سرمربی تیم فجر ادامه داد: در نیمه دوم تیم حریف را تحت فشار قرار دادیم و توانستیم گل مساوی را به ثمر برسانیم و درادامه هم از روی یک ضربه کاشته به گل پیروزی رسیدیم اما در میان ناباوری در حالی که داور اول بازی گل را پذیرفته بود، با جنجال تیم میهمان گل سالم ما را مردود اعلام کردند که جای تعجب داشت.وی گفت: جنجال بازیکنان و دست اندرکاران تیم حریف و متوقف شدن بازی برای چندین دقیقه و تماس تلفنی مشکوک برخی از همراهان تیم اصفهان، در تغییر رای داور اثرگذار بود و جای تعجب دارد که چرا داور مرا اخراج کرد اما برای بازیکنان و همراهان تیم حریف که جنجال به پاکرده بودند اتفاقی نیفتاد؟زارع گفت: از بازیکنانم راضی هستم و مبارزه بسیار سختی را در یک میدان نابرابر انجام دادند و به آنها تبریک می گویم.سرمربی تیم فوتیال فجر گفت: اگر قرار است که تیم های خاصی در بالای جدول قرار گیرند به ما بگویند تا این همه هزینه نکنیم و عطای بازی کردن در لیگ برتر را به لقایش ببخشیم.دیدار تیم های صنعت فجر شیراز و نامی نو اصفهان در هفته نهم رقابت های فوتسال برتر بانوان کشور ، جمعه در سالن نصیری شیراز با تساوی یک بر یک پایان یافت.با پایان یافت هفته نهم تیم ملی حفاری اهواز با 24 امتیاز در صدر جدول جای گرفت تیم نامی نو اصفهان  با 22 امتیاز دوم شد و تیم کویر کرمان هم با 15 امتیاز در جای سوم قرار گرفت.تیم صنعت فجر شیراز هم با 12 امتیاز همچنان در رده چهارم جدول باقی ماند.در رقابت‌های فوتسال لیگ برتر بانوان کشور 11 تیم شرکت دارند و به صورت دوره‌ای با هم رقابت می‌کنند و در پایان این مرحله، تیم های اول تا چهارم جدول به مرحله حذفی (پلی آف) صعود خواهند کرد.7368 / 1876            "}