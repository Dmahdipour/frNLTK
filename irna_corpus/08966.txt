{"onTitr":"","titr":" بیش از 9 هزار مورد از اصناف مهاباد بازرسی شد","describe":" مهاباد- ایرنا- رییس اداره صنعت، معدن و تجارت مهاباد گفت: 9 هزار و  916 مورد از واحدهای صنفی و غیرصنفی این شهرستان در سال جاری بازرسی شد.", "text":"صادق قادری روز پنجشنبه در گفت و گو با خبرنگار ایرنا با اشاره به افزایش 17 درصدی نظارت بر قیمت کالاها و خدمات در این شهرستان طی سال جاری، افزود: در این بازرسی ها، 582 پرونده به ارزش 124 میلیارد ریال تشکیل شد.وی ادامه داد: ارزش ریالی پرونده تخلف های کشف شده در حوزه اصناف در این شهرستان طی 6 ماهه نخست سال جاری 15 برابر مدت مشابه سال گذشته است.قادری بیان کرد: بیشترین تخلف ثبت شده مربوط به صنف مواد غذایی، لوازم خانگی و لوازم آرایشی و بهداشتی است و درج نکردن قیمت، صادر نکردن فاکتور، گران فروشی و رعایت نکردن دستورالعمل های بهداشتی به ترتیب بیشترین موارد تخلف را به خود اختصاص داده است.رییس اداره صنعت، معدن و تجارت مهاباد اضافه کرد: شهروندان می توانند در صورت برخورد با هرگونه تخلف و گرانفروشی با شماره 124 تماس بگیرند و تخلف ها را گزارش دهند.قادری یادآور شد: چهار گروه 2 نفری مشترک اتاق اصناف در قالب بازرسی و نظارت در سطح شهرستان به منظور کنترل بازار و جلوگیری از افزایش قیمت ها در 2 نوبت صبح و عصر برای نظارت بر عملکرد واحدهای صنفی و غیر صنفی در حال فعالیت هستند.به گزارش ایرنا، اجرای طرح تشدید نظارت بر بازار و واحدهای صنفی مهاباد در قالب گشت های مشترک با هدف نظارت بر عملکرد واحدهای صنفی ارائه دهنده کالا و خدمات از اول مرداد ماه آغاز شده و تاکنون ادامه دارد.6 هزار و 800 واحد صنفی در مهاباد فعالیت می کنند؛ این شهرستان با 237 هزار نفر جمعیت در جنوب آذربایجان غربی واقع است.9903/6185/3072            "}