{"onTitr":"","titr":" 43 درصد فوتی های تصادفات رانندگی سرنشین خودروها هستند","describe":" سنندج - ایرنا - رئیس پلیس راه فرماندهی انتظامی کردستان با تاکید بر استفاده از کمربند ایمنی در معابر برون شهری گفت: 43 درصد کشته شدگان تصادفات رانندگی در این استان سرنشینان وسایل نقلیه هستند.", "text":"به گزارش روز جمعه پایگاه بری پلیس، سرهنگ عیسی گوهری اظهار داشت: رانندگان و سرنشینان وسایل نقلیه آسیب پذیرترین قشر ترافیکی در معابر برون شهری این استان بشمار می روند.وی افزود: در این میان متاسفانه سرنشینان وسایل نقلیه با 43 درصد بیشترین فراوانی کشته های تصادفات جاده ای را به خود اختصاص می دهند.رئیس پلیس راه فرماندهی انتظامی کردستان تاکید کرد: بررسی های آماری نشان می دهد بیشترین علت کشته شدن سرنشینان خودروها در تصادفات عدم استفاده از کمربند ایمنی بوده است.وی موتورسیکلت سواران و عابران پیاده را دیگر قربانیان تصادفات جاده ای در کردستان اعلام کرد و یادآور شد: بیش از 26 درصد کشته شدگان تصادفات رانندگی راکبان موتورسیکلت و عابران پیاده هستند که در نوع خود آمار تکان دهنده ای است.سرهنگ گوهری گفت: برنامه های متنوع آموزشی در راستای ارتقای فرهنگ ترافیکی موتورسیکلت سواران و عابران پیاده با همکاری رسانه ها از جمله صدا و سیما و دیگر دستگاه های فرهنگی و دخیل در حوزه ترافیک طرح ریزی و اجرایی می شود.وی اضافه کرد: ارتقای فرهنگ ترافیکی نقش بسزایی در کاهش سوانح و حوادث ترافیکی دارد.این مقام انتظامی با تاکید بر اینکه 50 درصد تصادفات جاده ای در نیمه نخست امسال واژگونی خودروها ناشی از عدم توانایی راننده در کنترل وسیله نفلیه به علت سرعت غیر مجاز بوده است، افزود: بیشترین تصادفات در روزهای پایانی هفته و در بین ساعت 16 تا 20 اتفاق افتاده است.سرهنگ گوهری تصادف را محصول تخلف دانست و اظهار داشت: پلیس راه کردستان با تخلفات رانندگی بخصوص تخلفات حادثه ساز بشدت برخورد کرده و اجازه به خطر انداختن جان افراد بیگناه توسط افراد بی توجه به قوانین و مقررات رانندگی را نخواهد داد.وی با تاکید بر اینکه جاده هیچگاه محلی برای تمرین رانندگی نیست از رانندگانی که تازه موفق به اخذ گواهینامه رانندگی شدند خواست که از تردد در سطح جاده ها جدا خودداری کرده تا با کوچکترین اشتباه جان خود و دیگر سرنشینان را به خطر نیندازند.9102            "}