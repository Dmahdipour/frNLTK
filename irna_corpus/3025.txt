{"onTitr":"","titr":" AFC داور همدانی را برای قضاوت بازی های آسیا برگزید","describe":" همدان- ایرنا- دبیر هیات فوتبال همدان گفت: کنفدراسیون فوتبال آسیا (AFC ) از داور زن همدانی بری قضاوت در مسابقات زیر 19 ساله های این قاره دعوت کرد.", "text":"مهدی بوجاریان روز سه شنبه در گفت و گو باخبرنگار ایرنا اظهار داشت: بهاره سیفی نهاوندی از داوران پرافتخار همدان از سوی کنفدراسیون فوتبال آسیا برای قضاوت در این رقابت‌ ها انتخاب شده است.وی اضافه کرد: رقابت‌های مقدماتی فوتبال قهرمانی زیر 19 سال دختران آسیا در گروه «ای» از 29 مهر ماه تا 6 آبان ماه امسال به میزبانی ویتنام برگزار می‌شود. بوجاریان خاطرنشان کرد: این داور همدانی در فهرست داوران بین المللی فوتبال کشور در سال 2019 میلادی برگزیده شده است.وی یادآور شد: سیفی نهاوندی سابقه قضاوت در رقابت های مختلف بین المللی از جمله بازی های آسیایی 2018 جاکارتا اندونزی را در کارنامه خود دارد.بهاره سیفی نهاوندی پرافتخارترین بانوی داوری غرب کشور به شمار می رود.وی دارای مدرک بین المللی داوری است.2087/7520            "}