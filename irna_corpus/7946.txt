{"onTitr":" امام جمعه دوگنبدان:    ","titr":" رزمایش اقتدار عاشورایی بسیجیان شکوه عظمت ایران را نشان داد","describe":" گچساران- ایرنا- امام جمعه دوگنبدان گفت: رزمایش اقتدار عاشورایی بسیجیان که روز گذشته پنجشنبه در تمامی استان های کشور برگزار شد شکوه عظمت ایران اسلامی را نشان داد.", "text":"به گزارش ایرنا، حجت الاسلام سید امین الله حجازی در خطبه های نماز جمعه این هفته دوگنبدان با اشاره به اجتماع 100 هزار نفری در رزمایش اقتدار عاشورایی بسیجیان در ورزشگاه آزادی تهران، اظهار داشت: قشرهای مختلف بسیجیان در این رزمایش ضمن تجدید بیعت با آرمان های والای نظام و انقلاب سبب ناامیدی دشمنان شدند.وی افزود: این رزمایش منجر به افزایش امید و شور بین دوستداران نظام و انقلاب و خنثی شدن نقشه های تفرقه برانگیز دشمنان شد.امام جمعه دوگنبدان اجتماع 20 هزار نفری در رزمایش اقتدار عاشورایی بسیجیان در کهگیلویه و بویراحمد را نشان دهنده زنده و پویا بودن مسیر انقلاب و تجدید میثاق با رهبر معظم انقلاب اعلام کرد. حجت الاسلام حجازی با اشاره به بیانات رهبر معظم انقلاب در جمع بسیجیان در ورزشگاه آزادی تهران مبنی بر اینکه تلاش دشمنان برای براندازی نظام سابقه 40 ساله دارد، بیان کرد: امروزه نیز دشمنان با راه اندازی جنگ اقتصادی قصد تضعیف ایران اسلامی را دارند که به لطف الهی و هوشیاری ملت بازهم ناکام خواهند ماند.وی با اشاره به هفته نیروی انتظامی (13 تا 19 مهر)، عنوان کرد: امنیت به عنوان اساسی ترین نیاز جامعه مدیون تلاش ها و خدمات مأموران نیروی انتظامی است.حجت الاسلام حجازی ابراز داشت: نیروی انتظامی تضمین کننده نظم، امنیت و آرامش جامعه است و باید بیش از پیش تقویت شود.8143/6110            "}