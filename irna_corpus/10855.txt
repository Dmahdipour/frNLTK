{"onTitr":" معاون رییس جمهوری:    ","titr":" سهم30 درصدی زنان در سمت های مدیریتی با حد مطلوب فاصله دارد","describe":" خرم اباد – ایرنا – معاون رئیس جمهوری در امور خانواده و بانوان گفت:  بر اساس مصوبه شورای عالی اداری انتصاب 30 درصد بانوان در سمت های مدیریتی تصویب شده که تحقق این مهم تا حد مطلوب فاصله دارد.", "text":"به گزارش ایرنا، معصومه ابتکار روز سه شنبه در نشست شورای اداری لرستان در محل سالن امفی تئاتر استانداری افزود: کارنامه استانها رصد شده و در حالیکه 40 درصد بدنه دستگاه های دولتی زنان هستند باید این انتصاب 30 درصدی محقق شود.وی اظهار داشت: بانوان توانمندی هایی در مدیریت و تصمیم گیری دارند که می توانند با عملکرد مثبت چهره دولت را بهبود بخشیده و هم سطح کیفی خدمات را ارتقا دهند.معاون رئیس جمهوری در امور خانواده و بانوان بیان کرد: سخنرانی تاثیرگذار دکتر روحانی  در مجمع عمومی سازمان ملل حاکی از مواضع منطقی، حقوقی و دقیق جمهوری اسلامی بود.ابتکار ادامه داد: با شرایطی که خروج آمریکا از برجام وضعیت غیرعادلانه و ظالمانه ای در ابعاد متفاوت ایجاد کرده بود و به یاس و ناامیدی در جامعه دامن می زد، انسجام دولت برای تحقق اهداف و اثرگذاری در زندگی مطلوب مردم نتیجه بخش شد.وی تصریح کرد: دولت با توان، امید، اقتدار، برنامه، نگاه علمی و مشارکت جویانه و با بازکردن فضای سیاسی و اجتماعی در مقابله با این شرایط  تلاش می کند و فضا را از هر جهت به سمت سلامت و نشاط هدایت می کند.معاون رئیس جمهوری در امور خانواده و بانوان گفت: یکی از موضوعات مهمی که دولت تدبیر و امید دنبال می کند عدالت اجتماعی، زنان و خانواده است که از موئلفه ای مهم هر جامعه بشمار می شود.ک4ابتکار افزود: ملاک های کارآمدی و حکمرانی مطلوب، شاخص های عدالت اجتماعی، جنسیتی، توجه به جایگاه زنان و مردان در سطح مدیریت و تصمیم گیری و ارائه خدمات عدالت محور است که این شاخص ها از مبانی انقلاب شکوهمند اسلامی بشمار می رود.وی ادامه داد: در ماده 101 قانون برنامه ششم توسعه، تاکیدات مقام معظم رهبری و ابلاغ های اختصاصی دکتر روحانی در موضوع زنان و مرتبط با عدالت اجتماعی در دستور کار است و فعالان در هر قسمت از کابینه دولت در ارتباط با تحقق عدالت جنسیتی ماموریت هایی دارند.وی با اشاره به ضعف هایی در ورزش آموزش ابتدایی بیان کرد: از ابتدای تابستان امسال اموزش 76 هزار معلم ابتدایی برای ساعات مورد نیاز دختران در کلاس های اول تا سوم انجام شد و از سال تحصیلی جدید برنامه تربیت بدنی برای سه سطح اول ابتدایی دختران اجرایی می شود.ابتکار با بیان اینکه سند ارتقا وضعیت زنان لرستان در حال تدوین است، ادامه داد: باید این سند با همکاری دستگاه ها تدوین نهایی شود و سازمان برنامه ریزی و بودجه استان اعتبار مورد نیاز ان را اختصاص دهد.7274/7269/7273            "}