{"onTitr":" مدیرکل هواشناسی:    ","titr":" بارش باران تا فردا در سمنان ادامه دارد","describe":" سمنان - ایرنا - مدیرکل هواشناسی استان سمنان گفت: سامانه بارشی که امروز در این استان فعال شده است فردا با شدت بیشتر ادامه پیدا می کند.", "text":"غلامرضا حسنی غربا روز یکشنبه در گفت و گو با ایرنا افزود: براساس نقشه های پیش یابی و تصاویر ماهواره ای، در 24 ساعت آیند  ابرناکی و در غالب نقاط استان بارش باران، رگبار و رعد و برق و وزش باد بسیار شدید پیش بینی می شود.وی بیان کرد: در برخی نقاط  مستعد استان بارش تگرگ و در نواحی سردسیر و ارتفاعات بارش برف پیش بینی می شود.مدیرکل هواشناسی استان سمنان، با هشدار درباره مه آلودگی در محورهای شمالی استان طی 24 ساعت آینده، افزود: کاهش دید ناشی از مه در جاده های کوهستانی و گردنه های استان قابل توجه خواهد بود.وی با اشاره به روند تدریجی کاهش دما در نقاط مختلف این استان، تصریح کرد: دمای هوای استان سمنان در 24 ساعت آینده بین 6 تا 10 درجه سانتیگراد کاهش می یابد. وی با اشاره به گزارش وضعیت هوای استان سمنان در 24 ساعت گذشته، اظهار داشت: بیشترین وزش باد استان در دامغان با سرعت 80 کیلومتر بر ساعت بود. مدیرکل هواشناسی سمنان بیان کرد: بیشترین میزان بارش در 24 ساعت گذشته مربوط به تاش با 33 میلی متر بوده است. حسنی غربا بیان کرد: مجن با 9 درجه سانتیگراد خنک ‌ترین و آرادان با 34 درجه سانتیگراد گرم ترین نقاط استان سمنان در 24 ساعت گذشته بودند. مدیرکل هواشناسی سمنان گفت: در 24 ساعت گذشته کمینه دمای هوای شهر سمنان 20 درجه و بیشینه دما 32 درجه سانتیگراد بود. به گزارش ایرنا، سامانه هواگوی 134 آماده ارایه اطلاعات هواشناسی و پیش بینی های جوی استان سمنان در تمام اوقات شبانه روز است، اداره کل هواشناسی استان سمنان دارای 9 ایستگاه سینوپتیک، 15 ایستگاه اقلیم شناسی و 50 ایستگاه باران سنجی در نقاط مختلف است.9891/7408            "}