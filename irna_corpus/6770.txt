{"onTitr":" واکنش یک نماینده مجلس به سخنان خطیب جمعه تهران:    ","titr":" خط و نشان کشیدن برای مجلس شأن نمازجمعه را زیر سؤال می‌برد","describe":" تهران- ایرناپلاس- یک نماینده مجلس با تأکید بر اینکه اجازه نخواهیم داد اقتدار مجلس بشکند، می‎گوید خط و نشان کشیدن برای مجلس، شأنیت تریبون نماز جمعه و بی‎طرفی شورای نگهبان و ائمه جمعه را زیر سؤال می‎برد، بنابراین ستاد ائمه جمعه باید به این مسئله ورود کند.", "text":"اخیرا آیت‌الله محمدعلی موحدی کرمانی امام جمعه تهران اعلام کرده که پیوستن به «‌FATF» تبعات خطرناکی به دنبال دارد. مجلس باید هوشیار باشد و دقت کند و این را تصویب نکند. اگر هم تصویب کند من مطمئنم شورای نگهبان آن را رد خواهد کرد.حالا در این باره غلامعلی جعفرزاده ایمن آبادی، نماینده مجلس شورای اسلامی به خبرنگار ایرناپلاس می‌گوید: امام فرمودند مجلس در رأس امور است. مقام معظم رهبری فرمودند هرچه مجلس تصمیم بگیرد، من قبول دارم و البته گفتند که مجلس و دولت، خودشان درباره این مسئله اعلام نظر بکنند. **هیچ کس نباید اقتدار مجلس را بشکند جعفرزاده ایمن آبادی همچنین تأکید می‎کند: تهدید کردن مجلس و خط و نشان کشیدن برای مجلس از سوی امام جمعه، شأن تریبون نماز جمعه را زیر سؤال می‎برد.این نماینده مجلس ادامه می‎دهد: اگر توصیه و اعلام نظر باشد، حرفشان قابل‌احترام است، زیرا هرکسی نظری دارد و باید حرف همه را شنید، اما وقتی خط و نشان می‎کشند، بی‎طرفی شورای نگهبان و علمای مجتهد را هم زیر سؤال می‎برند.او همچنین تأکید می‎کند که یک نماینده مجلس نباید تهدید شود. آن‌ها از اول می‎گویند که اگر شما این موضوع را تصویب کنید، ما آن‎ را رد می‌کنیم. این چه حرفی است؟ اصلاً صحیح نیست. زمانی کشور درست می‎شود که مجلس در رأس امور باشد و همچنین هیچ‎کس نباید اقتدار مجلس را بشکند. **رئیس مجلس تعیین تکلیف کند این نماینده مجلس با تأکید بر اینکه «اصلاً اجازه نخواهیم داد اقتدار مجلس بکشند.» می‌افزاید: از رئیس مجلس هم خواهیم خواست که تعیین تکلیف بکند. یعنی چه که در تریبون‌های نماز جمعه به نمایندگان مجلس توهین می‎کنند؟ ستاد نماز جمعه هم باید به این موضوع ورود کند! الان شما یک بار ندیده‌اید که در تریبون‎های مجلس از سوی نمایندگان به ائمه جمعه توهین شده باشد.جعفرزاده ایمن آبادی با بیان اینکه « ما، نماینده مردم هستیم و هرکاری که در راستای منافع ملت و مردم باشد، انجام خواهیم داد.» اضافه می‎کند که این حرف‎‎ها، خط و نشان کشیدن‎ها و البته پیامک‎های تهدیدآمیز ما را مرعوب نمی‎کند. کور خوانده هرکسی که فکر می‎کند با این‎ پیامک‎های تبلیغاتی و کیلویی می‎تواند مسیر ما را عوض کند. البته این پیامک‎ها کم‌کم دارد به سمت خشونت کشیده می‎شوند.او همچنین می‎گوید که ما این راه را برای رضای خدا، خون شهدا و این کشور ادامه می‌دهیم. مگر اینکه حکم حکومتی از طرف مقام معظم رهبری برسد و البته حکم حکومتی رهبری هرچه باشد ما تبعیت می‌کنیم.**بررسی کارشناسی لوایحFATF  در مجلساین نماینده مجلس با اشاره به اینکه «در مجلس کار کارشناسی روی لوایح FATF انجام می‎شود»، تصریح می‎کند: ما تا به امروز، روزها روی این مسئله کار کارشناسی انجام داده‌ایم. فردا ساعت 6 صبح نیز جلسه‌ای برای بررسی نقاط ضعف و قوت این مسئله در مجلس برگزار می‎شود. **توهین و افترا به نمایندگان مجلساو همچنین درباره پیامک‎های تهدیدآمیز و خشونت‌آمیز به نمایندگان می‎گوید آن‌ها در این پیامک‎ها توهین و تهدید می‌کنند. افترا می‎زنند و می‌گویند: نماینده انگلیس، اسرائیل و...! این کارها معنی ندارد!جعفرزاده همچنین در پاسخ به این سؤال که مجلس چه برنامه‌ای‎ برای بررسی بیشتر این لوایح دارد، می‌افزاید ما جلسات متعددی داریم و در این جلسات مخالفین و موافقین حضور دارند و با یکدیگر بحث می‎کنند. همچنین در باره این بحث می‎کنیم که این کار چه نقاط ضعف و قوتی دارد. من تأکید می‎کنم این مسئله کار سختی است. مقام رهبری  کار عاقلانه‎ای کردند و گفتند که دولت و مجلس باهم این کار کارشناسی را پی بگیرند. من نیز از سایر تریبون‌ها خواهش می‌کنم که کمک کنند، نه اینکه ارعاب کنند. هیچ‌وقت یک نماینده واقعی مجلس با این حرف‌ها مرعوب نخواهد شد.گفت‌و‌گو از فرحناز غالبی**اداره کل اخبار چندرسانه‌ای**ایرناپلاس**            "}