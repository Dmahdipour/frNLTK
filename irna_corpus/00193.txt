{"onTitr":" روزنامه ایزوستیا:    ","titr":" شرکت های روسی حساب های غیردلاری باز می کنند","describe":" مسکو - ایرنا- سازمان های مالی و اعتباری روسیه از افزایش تقاضای کارفرمایان روسی برای باز کردن حساب های غیردلاری برای استفاده در مبادلات خبر دادند.", "text":"به گزارش جمعه شب ایرنا، روزنامه ایزوستیا چاپ مسکو امروز در مقاله ای نوشت: بانک های روسیه درخواست های شرکت های این کشور برای گشودن حساب های بانکی برای پرداخت ها به روبل، یورو، یوآن و روپیه را ثبت می کنند.     «آلکساندر شوخین» رئیس اتحادیه صنایع و کارفرمایان روسیه در گفت وگو با روزنامه ایزوستیا یادآورشد که در بازار مالی کاهش شدید معامله های دلاری مشاهده می شود.  وی ادامه داد: چنین ضرورتی از مدت ها پیش بوجود آمده اما امروز دلیلی مشخص برای تسریع این روند (تحریم های مالی آمریکا به وسیله دلار پول رایج در معاملات جهانی) پدید آمده است. «آنتون سیلوانف» معاون نخست وزیر و وزیر دارایی روسیه نیز به تازگی اعلام کرد که دلار آمریکا ریسک معاملات مالی در عرصه بین المللی را بالا برده است.وی همچنین به امکان خودداری روسیه از فروش نفت خود به دلار و استفاده از ارزهای دیگر ازجمله روبل اشاره کرد.ماکسیم اورشکین وزیر توسعه اقتصادی روسیه همچنین گفت که وزارتخانه های  توسعه اقتصادی و دارایی و بانک مرکزی این کشور پیشنهادی را برای طرح غیردلاری کردن اقتصاد روسیه برای بررسی ارائه کرده اند.ایزوستیا به نقل از آلکسی مویسییف معاون وزیر دارایی روسیه نوشت: غیردلاری کردن پرداخت های بانک ها و تسهیل در کنترل ارزی روند انتقال روسیه به پرداخت ها با ارزهای ملی را سرعت می بخشد.مقام روس افزود: روسیه امکان تبدیل پرداخت ها به ارزهای ملی را در پاسخ به احتمال ممنوعیت معامله با دلار برای بانک های دولتی از سوی آمریکا بررسی می کند.شبد**اروپام*391*1346 **1010            "}