{"onTitr":" مقام سوری درگفت و گو با ایرنا:    ","titr":" ایران نقش مهمی در بازسازی سوریه دارد","describe":" دمشق- ایرنا- 'تامر یاغی' مسئول برنامه بازسازی سوریه وابسته به نخست وزیری گفت:دمشق به نقش ایران در امر بازسازی چشم دوخته زیرا تهران هم پیمان ما در نبرد با تروریسم از ابتدای جنگ حدود 8 ساله بوده است.", "text":"یاغی روز جمعه در حاشیه چهارمین نمایشگاه بازسازی سوریه به حضور 270 شرکت خارجی از 29 کشور جهان در شهرک نمایشگاهی دمشق اشاره کرد و به ایرنا افزود:اگر چه در این رویداد شرکت های ایرانی حضور فعال دارند اما نسبت به سال گذشته کاهش را نشان می دهند که بی شک برای تحریم آمریکا است.وی ادامه داد:این میزان حضور شرکت های ایرانی نمی تواند مقیاس واقعی باشد، زیرا جمهوری اسلامی نقش مهمی در بازسازی سوریه خواهد داشت.مسئول برنامه بازسازی سوریه افزود:حضور انبوه شرکت کنندگان از شرق و غرب دنیا در نمایشگاه دمشق ناشی از برقراری امنیت به دلیل پیروزی های ارتش و نیروهای همپیمان است.یاغی تصریح کرد: شرکت های ایرانی بر اساس دعوت رسمی از طریق سفارت جمهوری اسلامی در نمایشگاه دمشق حضور دارند، تهران  می تواند نقش مهمی در بازسازی سوریه داشته باشد.نمایشگاه بازسازی سوریه از 10 تا 14 مهرماه (ششم اکتبر) محصولات 270 شرکت در زمینه های ساختمان را از کشورهای لبنان، اردن، روسیه، ایران، چین، فرانسه، ایتالیا، بلاروس، برزیل، مقدونیه، اندونزی، آفریقای جنوبی، صربستان، دانمارک، یونان، اسپانیا، ونزوئلا، پاکستان، کوبا، آلمان، عراق، سلطان نشین عمان، هند، رومانی، بلژیک و تانزانیا در کنار شرکت های سوری  ارائه کرده است .مسئول برنامه بازسازی سوریه یادآورشد که حضور شرکت های خارجی در نمایشگاه دمشق با درخواست این شرکت ها صورت گرفته و این روند پیامی به دولت هایشان است که سوریه و همپیمانانش توانستند علیه تروریسم موفق شوند و امنیت را به این کشور بازگردانند.جمهوری اسلامی ایران با 14 شرکت بزرگ در چهارمین نمایشگاه بازسازی سوریه حضور دارد. این تعداد شرکت های ایرانی در قالب 15غرفه محصولات و خدمات خود را برای مشارکت در بازسازی سوریه ارائه می کنند. دست اندرکاران مرتبط با مصالح ساختمانی، انرژی های نوین، مواد پتروشیمی و سیستم های مخابراتی از مهم ترین شرکت کنندگان ایرانی در نمایشگاه بازسازی سوریه هستند. سوریه از اسفند ماه 1389 درگیر بحران مورد حمایت از سوی برخی کشورهای غربی - عربی همسایه و رژیم صهیونیستی است. حضور بیش از 360 هزار تروریست از 120 کشور جهان وابسته به 103 گروه تروریستی در شهرهای مختلف سوریه سبب  شد طی 8 سال گذشته بسیاری از زیرساخت شهرهای مهم این کشور تخریب شود و اکنون با پایان یافتن بحران و پیروزی سوریه بر تروریست ها تلاش برای بازسازی آغاز می شود. آمریکا نیز همزمان با این تحولات در سوریه خواستار تعهد کتبی دمشق برای مشارکت در بازسازی شده  که این درخواست از سوی دولت سوریه به خاطر حمایت واشنگتن از تروریست ها در هشت سال گذشته رد شد. مقام های سوری بارها بر این نکته تاکید کرده اند که اولویت بازسازی این کشور به کشورهای دوست و طرف هایی اختصاص می یابد که در جریان بحران در کنار این کشور بودند. شبد**خاورم**8005 **1010            "}