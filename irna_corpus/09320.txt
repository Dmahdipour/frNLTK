{"onTitr":" به رغم مخالفت اوپک ؛    ","titr":" وزیر نفت عربستان از افزایش تولید نفت حمایت کرد","describe":" مسکو - ایرنا - وزیر نفت عربستان سعودی در همایش هفته انرژی روسیه با بی اعتنایی به رویکرد اوپک در ثابت نگه داشتن سهمیه تولید  اعضا از افزایش تولید نفت حمایت کرد.", "text":"به گزارش چهارشنبه شب خبرنگار ایرنا، «خالد الفالح» وزیر نفت عربستان امروز در میزگرد عمومی همایش «هفته انرژی روسیه» در مسکو گفت: با آلکساندر نوواک وزیر انرژی روسیه هر هفته تماس دارم.وی با بیان اینکه اقدام های ما (عربستان و روسیه) برای ثبات بازار جهانی نقش کلیدی دارد به دیدار چندی پیش ولیعهد این کشور با ولادیمیر پوتین رئیس جمهوری روسیه اشاره کرد و گفت: دو طرف برای افزایش تولید نفت توافق کردند.الفالح با بیان اینکه هدف ما متوازن کردن عرضه و تقاضا در بازار جهانی نفت است، ادامه داد: این اقدام برای افزایش سرمایه گذاری در بخش های نفتی لازم است.وی همچنین تولید نفت عربستان سعودی در ماه گذشته را 10 میلیون و 170 هزار بشکه در روز عنوان کرد و افزود:به همراه روسیه و شرکای دیگر به تعهدات خود در بازار جهانی نفت عمل می کنیم. الفالح افزایش تولید نفت توسط کشورهای خارج از اوپک را ابزار موثری برای تامین مصرف نفتی بازار جهان خواند و تصریح کرد: سطح تقاضا افزایش یافته و مساله این است که آیا سرمایه گذاران برای سرمایه گذاری در طرح های نفتی آماده هستند.به گزارش ایرنا، افزایش تولید نفت روسیه و عربستان پیشتر با مخالفت ایران روبه رو شده بود.حسین کاظم‌ پور اردبیلی نماینده ایران در هیات عامل اوپک اواخر شهریورماه با انتقاد از عملکرد روسیه و عربستان در افزایش تولید نفت به بهانه کنترل قیمت در شرایطی که آمریکا به دنبال اجرای تحریم های نفتی علیه یکی از اعضای اوپک (ایران) است، گفت: روسیه و عربستان به بهانه متوازن‌ سازی بازار جهانی نفت به دنبال تصاحب بخشی از سهم ایران، و از سوی دیگر برخی اعضای اوپک، دست در دست آمریکا برای ضربه زدن به برخی بنیانگذاران این سازمان تلاش می‌کنند.کاظم‌ پور اردبیلی افزود: رئیس جمهوری آمریکا در واقع تلاش می کند تا از حضور ایران در بازارهای جهانی نفت خام جلوگیری کند و این اقدام سبب گروگان‌گیری بازار از سوی روسیه و عربستان شده که تمایل زیادی هم به قیمت‌های پایین نفت ندارند.پیشتر رسانه های روسی خبر داده بودند که بیژن نامدار زنگنه وزیر نفت ایران برای شرکت در همایش انرژی در روسیه راهی مسکو خواهد شد اما امروز معاون وی به روسیه آمد تا در نشست یادشده شرکت کند.خبرگزاری تاس به نقل از دیمیتری پسکوف سخنگوی ریاست جمهوری روسیه خبر داده بود که پوتین در همایش انرژی روسیه با وزیر نفت ایران و عربستان دیدار خواهد داشت هر چند که این راه هم گفته بود که دیدارهای جداگانه رئیس جمهوری روسیه با شرکت کنندگان این همایش در برنامه کاری وی گنجانده نشده است. شبد**اروپام*391* 1346 **1010            "}