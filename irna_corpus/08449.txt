{"onTitr":" معاون شرکت آب و فاضلاب کشور:    ","titr":" چاره ای جز تامین آب شیرین از محل دریا نداریم","describe":" تهران- ایرنا- معاون راهبری و نظارت بهره برداری شرکت مهندسی آب و فاضلاب کشور گفت: با وضعیت کنونی خشکسالی و تغییر اقلیم موجود، چاره ای جز رفتن به سمت تامین آب شیرین از محل آب دریا نخواهیم داشت.", "text":"به گزارش خبرنگار اقتصادی ایرنا، نشست هم‌اندیشی فعالان صنعت نمک زدایی آب با حضور جمعی از فعالان بخش خصوصی در صنعت آب، روز پنجشنبه در حاشیه چهاردهمین نمایشگاه بین المللی صنعت آب و تاسیسات آب و فاضلاب ایران برگزار شد.حمیدرضا کشفی معاون راهبری و نظارت بهره برداری شرکت مهندسی آب و فاضلاب کشور در این نشست گفت: تا افق سال 1400 تامین 600 هزار مترمکعب آب در شبانه روز را در برنامه داریم.وی ادامه داد: مطالعاتی که وزارت نیرو و شرکت مهندسی آب و فاضلاب کشور در این زمینه انجام داده، به تصویب رسیده و ابلاغ شده این است که در فاز اول، آب مورد نیاز حاشیه یکصد کیلومتری جنوب کشور در استان های سیستان و بلوچستان، هرمزگان، خوزستان و بوشهر باید به طور کامل از آب دریا تامین شود و از آبهای درون سرزمینی رفع نیاز شود.معاون راهبری و نظارت بهره برداری شرکت مهندسی آب و فاضلاب کشور با اشاره به اینکه طبق برنامه ریزی انجام شده می‌بایست در آینده 2 میلیون مترمکعب در شبانه روز آب‌شیرین کن داشته باشیم، اضافه کرد: هم اکنون 400 هزار مترمکعب آب شیرین کن درحال ساخت و بهره برداری داریم و درصددیم در 2 فاز با تامین 300 هزار متر مکعب آب در شبانه روز بتوانیم به اهداف مورداشاره دست یابیم.کشفی خاطرنشان کرد: نقطه عطف ما این است که دولت بتواند اعتبارات کافی را در ردیف خرید تضمینی آب و پساب در نظر بگیرد، تا سرمایه گذارانی که به وزارت نیرو اعتماد کرده و در حال سرمایه گذاری هستند، بتوانند مطالباتشان را از محل خرید تضمین آب پساب دریافت کنند.** تامین 30 درصد از آب مورد نیاز شهرهای ساحلی همجواراحمد سیاحی، مدیرکل دفتر تحقیقات، توسعه فن آوری و ارتباط با صنعت آبفای کشور نیز در این نشست گفت: بر اساس قانون وزارت نیرو باید 30 درصد از آب مورد نیاز شهرهای ساحلی همجوار با خلیج فارس و دریای عمان را از طریق آب شیرین‌کن تامین کند.وی ادامه داد: بر اساس این قانون، باید حداقل 70 درصد تجهیزات آب شیرین‌کن‌ها و انتقال دانش و فناوری آن به شرکت‌های داخلی انجام شود که البته با وجود کارهای زیادی که در این باره انجام شده کماکان از برنامه عقب هستیم.سیاحی با بیان اینکه بیش از یک سال از اجرای برنامه ششم گذشته اما برنامه عملیاتی در این زمینه تدوین نشده است، ادامه داد: در نشست‌های گذشته نحوه تامین آب شرب و صنعت در عمق 100 کیلومتری دریای جنوب انجام شده است، در این نشست باید بتوانیم برنامه زمان‌بندی عملیاتی را داشته باشیم تا نقشه راه تدوین شود.وی تصریح کرد: عزم دولت در این زمینه جدی است و با توجه به تخصیص عمده منابع برای این طرح و حمایت جدی از تولیدکنندگان تجهیزات و کالاها بتوانیم از ظرفیت بخش خصوصی در این طرح نهایت همکاری را داشته باشیم.به گزارش ایرنا، چهاردهمین دوره نمایشگاه بین‌المللی صنعت آب و تاسیسات آب و فاضلاب دیروز (چهارشنبه) با حضور «رضا اردکانیان» وزیر نیرو و مشارکت 244 شرکت داخلی و خارجی در محل نمایشگاه‌های بین‌المللی تهران آغاز بکار کرد.در این دوره از نمایشگاه بین‌المللی صنعت آب و تاسیسات آب و فاضلاب 244 شرکت داخلی و خارجی حضور پیدا کرده‌اند که از این تعداد 216 شرکت از داخل کشور و 28 شرکت خارجی هستند.این رویداد بین‌المللی از امروز به مدت چهار روز در فضایی به وسعت 21 هزار مترمربع دایر خواهد بود که در این دوره آخرین دستاوردهای صنعت آب و تاسیسات فاضلاب شامل لوله واتصالات، سامانه‌های تصفیه، فیلتراسیون و نمک‌زدایی آب، شیرآلات، سامانه‌های اتوماسیون، ابزارهای دقیق، سیستم اندازه‌گیری و تجهیزات آزمایشگاهی و تجهیزات صنعتی در معرض دید صنعتگران و بازدیدکنندگان قرار خواهد گرفت.نمایندگان 12 کشور خارجی شامل کشورهای ایتالیا، چین، آلمان، اتریش، ترکیه، دانمارک، اسپانیا، هلند، انگلستان، یونان، آمریکا و فرانسه در این دوره از نمایشگاه حاضر هستند که کشورهای آلمان، چین و ترکیه به صورت ویژه (پاویون اختصاصی) در این دوره حضور دارند.هدف اصلی برگزاری این نمایشگاه، کاهش تصدی‌گری دولت و سپردن حوزه‌های تخصصی به بخش خصوصی ذکر شده است این امر در راستای توجه ویژه دولت تدبیر و امید به فعالان بخش خصوصی است.چهاردهمین نمایشگاه بین‌المللی صنعت آب و تاسیسات و فاضلاب همه روزه از 9 صبح تا 17 عصر میزبان متخصصات صنعت آب و فاضلاب است.اقتصام*9189*2025            "}