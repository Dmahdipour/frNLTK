{"onTitr":" نماینده مجلس:    ","titr":" همه باید برای رفع مشکلات در کنار دولت قرار گیریم","describe":" کرمانشاه - ایرنا - نماینده مردم کرمانشاه در مجلس شورای اسلامی گفت: با توجه به مشکلات اقتصادی کنونی همه باید در کنار دولت قرار گیریم و به مدیران کمک کنیم تا این شرایط را کنترل کنند.", "text":"به گزارش خبرنگار ایرنا، عبدالرضا مصری عصر سه شنبه در نشست مسئولان استان با صنعتگران در استانداری کرمانشاه ، نسبت به عرضه ارز چهار هزار و 200 تومانی انتقاد کرد و گفت: ما باید مدیریت ارز داشته باشیم‌‌، در این شرایط هرچقدر به سمت تک‌ نرخی کردن بازار پیش برویم می توانیم به توفیق های بسیاری دست پیدا کنیم.وی با بیان اینکه ممکن است در شرایط کنونی بسیاری از افراد زیرچرخ مشکلات له شوند، گفت: باید تمام‌ حواس خود را جمع کنیم که به افراد آسیب پذیر جامعه لطمه ای وارد نشود.مصری ادامه داد: برای رفع موانع تولید در مجلس شورای اسلامی به دنبال ایجاد کمیسیونی تحت عنوان کمیسیون رفع موانع تولید بودیم.نماینده مردم‌ کرمانشاه در مجلس شورای اسلامی‌ عنوان‌ کرد: بسته حمایت از تولید توسط دولت تامین شده و بسته های حمایت از بخش تولید نیز در حال نهایی شدن هستند.مصری با بیان اینکه روالی که امریکاییها برای ضربه زدن در پیش گرفته اند ، در دنیا بی سابقه است، گفت: امریکا نخستین تمرکز خود را بر روی رسانه ها قرار داده است و با کارهای روانی در دل مردم‌ هراس ایجاد می‌ کنند.وی با بیان اینکه تحریم دومین راهکار امریکا است و ابتدا از در جنگ روانی وارد شده است، افزود: اگر‌ مردم در مقابل جنگ‌ روانی ایستادگی کنند و بر دولت فشار وارد نکنند از این دوره نیز عبور خواهیم‌ کرد.این نماینده مجلس با تاکید بر اینکه قوه قضاییه در زمینه مقابله با مفاسد اقتصادی خوب وارد شده است، گفت: باید کیسه افرادی که برای خالی کردن جیب مردم نقشه کشیده اند دوخته شود.مصری ادامه داد: امروز بحران اقتصادی تنها مختص به یک استان نیست بلکه یک بحران کشوری و همه گیر است.وی با انتقاد از سیاست های پیمان سپاری ارزی گفت: پیمان سپاری های ارزی می تواند بسیاری از صنایع ایران‌ را نابود کند، همان طور که مشکلات ارزی سال ها قبل صنعت فرش ایران‌ را نابود کرد.این‌ نماینده مجلس افزود: نرخ اظهارنامه های مالیاتی ظلم ‌در حق تولید کنندگان است که باید اصلاح شود.مصری گفت: اولویت رسیدگی ما به مشکلات اقتصادی باید به صنایعی باشد که شرایط اورژانسی دارند.وی در رابطه با عزل و نصب مدیران هم ‌گفت: من هیچ دخالتی در عزل و نصب مدیران نداشته و نخواهم‌ داشت.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است.8066/7445            "}