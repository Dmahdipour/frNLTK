{"onTitr":"","titr":" ژاپن مخالف خروج ارتش آمریکا از کره جنوبی است","describe":" پکن- ایرنا- نخست وزیر ژاپن با ابراز نگرانی از اعلام احتمالی «پایان دوران متارکه جنگ سال 1953 میلادی کره»، تاکید کرد به هیچوجه مایل نیست ارتش آمریکا از کره جنوبی خارج شود.", "text":"به گزارش ایرنا 'شینزو آبه' روز چهارشنبه در مصاحبه با روزنامه ژاپن تایمز تصریح کرد که حتی در قبال خلع سلاح هسته ای کره شمالی هم نباید نظامیان آمریکایی از شبه جزیره کره بیرون بروند.وی افزود:البته تاکنون ندیده است که چنین ایده ای در آمریکا و میان مقام های این کشور مطرح شود و 'دونالد ترامپ' رییس جمهوری آمریکا هم در این خصوص برنامه ای ندارد.این اظهارات در شرایطی مطرح می شود که 'دونالد ترامپ' رییس جمهوری آمریکا و 'کیم جونگ اون' رهبر کره شمالی بتدریج برای دومین دیدار سران آماده می شوند.کمی کمتر از 30 هزار نیروی نظامی آمریکایی در شبه جزیره کره و نزدیک به 47 هزار نفر از آنها در ژاپن حضور دارند و خروج آنها از کره جنوبی از دیدگاه ژاپن باعث فشارها و بروز چالش های امنیتی بیشتری برای توکیو خواهد شد.آبه همچنین به مساله اصلاح قانون اساسی این کشور برای اعزام نیروهای نظامی به عملیات فرامرزی برای اولین بار پس از جنگ جهانی دوم اشاره کرده و افزوده است که ممکن است برخی ضرورت همه پرسی در این باره را مطرح کنند البته در این زمینه الگوهای دیگر کشورها مورد ارزیابی قرار خواهد گرفت.وی از بروز رویارویی تجاری ژاپن و آمریکا و تعرفه های بیشتر آمریکا بر روی کالاهای وارداتی از ژاپن ابراز نگرانی کرد اما گفت که بعید می داند وسعت تعرفه ها زیاد باشد و بخش های گسترده ای را دربر گیرد.آساق**231**1904**            "}