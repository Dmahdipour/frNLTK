{"onTitr":" امامان جمعه هرمزگان:    ","titr":" حل مشکلات اقتصادی کشور نیازمند تلاش جهادی است","describe":" بندرعباس- ایرنا- امامان جمعه هرمزگان در خطبه های این هفته نماز با تاکید بر حفظ وحدت و اتحاد میان مردم و مسوولان و هوشیاری هر چه بیشتر نسبت به توطئه های دشمنان، گفتند: حل مشکلات اقتصادی کشور نیازمند تلاش و کار جهادی است.", "text":"به گزارش ایرنا، امامان جمعه هرمزگان در خطبه های این هفته برخی از مهمترین مسایل روز کشور را مورد توجه قرار دادند که از جمله آنها می توان به تصویب سی.تی.اف ( الحاق دولت جمهوری اسلامی ایران به کنوانسیون بین‌المللی مقابله با تامین مالی تروریسم ) در مجلس شورای اسلامی، در پیش بودن اجتماع بزرگ اربعین حسینی، کنترل تورم و گرانی، رسیدگی به مسائل و مشکلات مناطق کم تر توسعه یافته اشاره کرد.**قشمامام جمعه قشم گفت: دشمنان گمان می کردند که انقلاب اسلامی 40 سالگی خود را نمی بیند اما به کوری چشم آنان جشن 40 سالگی انقلاب با اقتدار برگزار می شود و این نهضت ادامه راه خود را می پیماید.حجت الاسلام میثم تارم در خطبه های نماز جمعه این هفته قشم افزود: دشمن به توانایی‌های ایران به ویژه در حوزه موشکی معترف است و این کشور روز به روز قوی تر می شود.وی تصریح کرد: حضور آمریکا در منطقه جز کشتار مردم بی گناه و کودکان در برخی از کشورها دستاوردی نداشته است و این در حالی است که سیاست ها و اهداف این کشور در منطقه محقق نمی شود.تارم اظهار داشت: ایران حامی معنوی مسلمانان است و هر کجا منافع و مصالح مسلمانان ایجاب کند، ایران در کنار مردم مسلمان قرار می گیرد.امام جمعه قشم ادامه داد: آمریکا همواره به دنبال بهانه است و اگر در یک مساله ایران گامی به عقب بردارد، آمریکا دست آویز دیگری را پیدا می کند.وی با اشاره به تصویب سی.تی.اف (CTF) در مجلس شورای اسلامی تصریح کرد: شورای نگهبان با در نظر گرفتن مصالح کشور و قانون این مصوبه را بررسی می کند و همه باید مطیع قانون باشند.**کیشامام جمعه کیش با تاکید بر تلاش هر چه بیشتر مسوولان برای رفع مشکلات اقتصادی مردم، گفت: حل این مشکلات نیازمند تلاش و کوششی جهادی است.حجت الاسلام احمد حسن زاده در خطبه های این هفته نماز جمعه کیش بیان داشت: حل مشکلات اقتصادی کشور و تامین نیازهای مردم از دغدغه های مهم مقام معظم رهبری است و همه مسوولان باید در جهت حل این مشکلات تلاش کنند.وی افزود: بنابر توصیه رهبر معظم انقلاب مشکلات جاری کشور به طور معمول قابل حل نبوده و برای گذر از این شرایط باید به صورت جهادی عمل کرد.امام جمعه کیش با تاکید بر حمایت هر چه بیشتر دولت از بخش خصوصی و بهره مندی از توانمندی های تعاونی ها، گفت: بخش اقتصادی دولت باید در تصمیم گیری و حل مشکلات اقتصادی از نظرات فعالان بخش خصوصی و دانشگاهی استفاده کامل کند.حجت الاسلام حسن زاده تصریح کرد: بخشی از مشکلات اقتصادی کشور به دلیل تحریم ها است، اما بخشی دیگر مربوط به چالش های ساختاری اقتصاد داخلی است که باید اصلاح شود.**پارسیانامام جمعه پارسیان در خطبه های این هفته نماز جمعه این شهرستان تصویب لایحه سی اف تی در مجلس شورای اسلامی را مخالف مبانی قرآنی و آموزه های دینی دانست.حجت الاسلام هادی میرزایی اظهار داشت: امروز همه به این نتیجه رسیده اند که راه برخورد با تهدیدها مذاکره نبوده ، بلکه راهش تنها مقاومت است و مقاومت موجب امنیت اقتصادی می شود.وی با اشاره به فراخوان آخرین ناو نظامی آمریکایی از خلیج‌ فارس بعد از شلیک موشک‌های سپاه گفت: دست آمریکا به مدد جریان مقاومت در خلیج‌فارس در حال کوتاه شدن است.امام جمعه پارسیان اربعین حسینی را نماد اقتدار محور مقاومت دانست و تاکید کرد: اجتماع بزرگ مسلمانان در اربعین حرکتی وحدت بخش بدون توجه به کشور و ملیت است.**جاسکامام جمعه شهرستان جاسک در خطبه های این هفته نماز جمعه بیان داشت: بخشی از مشکلات اقتصادی و گرانی های اخیر ناشی از بی تدبیری و ضعف مدیریتی است و باید با تلاش و کوشش شبانه روزی این مشکلات را حل کرد.حجت الاسلام محمدکاظم مناقبیان بیان داشت: امروز دشمن سعی در ایجاد ناامیدی در میان مردم دارد، در حالی که ایران اسلامی به برکت وجود رهبر معظم انقلاب و نیروهای متعهد و غیور در بالاترین نقطه اقتدار است.وی با اشاره به نزدیکی اربعین حسینی از مردم و مسئولان دعوت کرد همه شرایط لازم را برای این اجتماع بزرگ مذهبی در جهان اسلام فراهم کنند.7198/6048            "}