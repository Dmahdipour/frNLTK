{"onTitr":" مدیرکل تامین اجتماعی خراسان شمالی:    ","titr":" 1.8 هزار میلیارد ریال برای بیمه شدگان استان هزینه شد","describe":" بجنورد - ایرنا - مدیرکل تامین اجتماعی خراسان شمالی گفت: در نیمه نخست امسال یک هزار و 800 میلیارد ریال برای بیمه شدگان استان هزینه شده است.", "text":"به گزارش ایرنا محمدعلی عباس زاده روز پنجشنبه در جمع خبرنگاران استان اظهار کرد: تامین اجتماعی استان ماهانه حدود 250 تا 300 میلیارد ریال به صورت بلند و کوتاه مدت برای بیمه شدگان هزینه می کند.وی افزود: این میزان اعتبار گردش مالی بالایی است که در نتیجه تعامل و مشارکت خوب این دستگاه حاصل شده است.عباس زاده اظهار کرد: هم اکنون 110 هزار بیمه شده و 14 هزار و 700 مستمری بگیر در استان زیر پوشش خدمات سازمان تامین اجتماعی هستند.وی افزود: در حال حاضر 2 کارگزاری این سازمان در شهرستان های اسفراین و شیروان آماده بهره برداری است که تا پایان مهرماه افتتاح می شود.مدیرکل تامین اجتماعی خراسان شمالی با اشاره به رضایت مردم از خدمات تامین اجتماعی، گفت: هنر آن است که قانون با رضایتمندی بالای بیمه شدگان اجرا شود که خوشبختانه ما علیرغم همه مشکلات، همکاری و تعامل خوبی با کارفرمایان داریم.عباس زاده کسب عنوان برتر در میز خدمت، سازمان برتر در شاخص های اختصاصی و دریافت لوح تقدیر در خدمت به ایثارگران را از مهمترین دستاوردهای تامین اجتماعی در سال جاری ذکر کرد.معاون ‌مدیریت درمان تامین اجتماعی خراسان شمالی نیز با بیان اینکه به زودی آزمون استخدام 10 نیروی جدید در بخش درمان این سازمان برگزار ‌می شود، گفت: این نیروها در رشته های پرستاری، مامایی، حسابداری و بیهوشی جذب خواهند شد.* پیک های موتوری و فعالان عرصه رسانه بیمه می شوندمعاون بیمه ای سازمان تامین اجتماعی خراسان شمالی گفت: بر اساس شیوه نامه جدید دولت پیک های موتوری و فعالان کسب و کار در عرصه مجازی و رسانه ها بیمه می شوند.سیداحمد سیدی در این نشست گفت: بیمه پیک های موتوری که حقوق ندارند و دستمزد خود را از مشتری دریافت می کنند به سازمان ابلاغ شده و این قشر می توانند برای بیمه خود اقدام کنند.وی افزود: همچنین این شیوه نامه فعالان عرصه کسب و کار در فضای مجازی و فعالان رسانه ها را نیز شامل می شود که می توانند از مزایای بیمه برخوردار شوند.سیدی اظهار کرد: مجوز بیمه این گروه ها که مشمول بیمه تامین اجتماعی نیستند با نرخ ۲۷ درصد صادر شده و تمامی شعب تامین اجتماعی استان آمادگی اقدام اجرایی در این رابطه را دارند.وی به اهمیت گواهی ماده ۹۰ قانون تامین اجتماعی نیز اشاره کرد و گفت: کارفرمایان باید حتما گواهی سلامت و توانایی انجام کار نیروهایی را که به کار می گیرند، دریافت کنند، در غیر این صورت اگر نیرویی هنگام کار دچار حادثه شود بر اساس این ماده قانونی باید تمام هزینه ها را بپردازد.سیدی به عدم ارسال دستمزد واقعی و یا دستمزدهای بالا در دوران پیش از بازنشستگی توسط برخی کارفرمایان اشاره کرد و گفت: سازمان تامین اجتماعی جرائم بسیار سنگینی را برای این افراد در نظر گرفته است.وی اظهار کرد: منابع سازمان حق الناس است و رعایت قوانین برای همه ضروری است.استان 863 هزار نفری خراسان شمالی دارای 110 هزار بیمه شده و 14 هزار و 700 مستمری بگیر تامین اجتماعی است.ط/5132            "}