{"onTitr":"","titr":" خیران محلات سه میلیارد ریال به بهزیستی کمک کردند","describe":" خمین - ایرنا - سرپرست بهزیستی محلات گفت: خیران این شهرستان سه میلیارد و 455میلیون ریال به صورت نقدی و غیرنقدی در نیمه نخست امسال به مددجویان این نهاد حمایتی کمک کردند.", "text":"«مریم سلیمی» روز پنجشنبه در گفت و گو با ایرنا افزود:کمک های غیر نقدی خیران این شهرستان به مددجویان 2 میلیارد و 435 میلیون ریال بوده است. وی ادامه داد: نیکوکاران و خیران محلات امسال در بخش خدمات دریافت انشعاب رایگان مددجویان تحت حمایت نیز 158 میلیون ریال به بهزیستی کمک رسانی کردند. سرپرست بهزیستی محلات اظهار داشت: کمک های غیرنقدی خیران در قالب سبد غذایی، پوشاک و جهیزیه است و کمک های نقدی در حوزه های درمان، مسکن و معیشت هزینه می شود. سلیمی  با اشاره به فعالیت یک موسسه خیریه در این شهرستان تصریح کرد: خیران با کمک های مستمر و موردی خود به این نهاد حمایتی نقش تاثیرگذاری در ارائه خدمات مطلوب به مددجویان تحت پوشش دارند. شهرستان محلات واقع در جنوب استان مرکزی 55 هزار نفر جمعیت دارد که یکهزار و 796 مددجوی تحت پوشش خدمات بهزیستی قراردارد.  7277/6013/            "}