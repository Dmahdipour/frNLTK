{"onTitr":" مربی تیم فوتبال امید:    ","titr":" در جاکارتا به دنبال محک بازیکنان برابر قدرت‌های آسیا بودیم","describe":" تهران - ایرنا - مربی تیم فوتبال امید ایران گفت: برنامه ما از حضور در بازیهای آسیایی 2018 جاکارتا محک خوردن برابر قدرت های فوتبال قاره آسیا بود و در این میان نیم نگاهی هم به کسب مدال در این بازی ها داشتیم.", "text":"رضا شاهرودی امروز سه شنبه و در حاشیه تمرین تیم امید در سخنانی با تاکید بر حمایت از ملی پوشان جوان اظهار داشت: برای رسیدن به بازیهای المپیک باید همه مسئولان، هواداران و پیشکسوتان فوتبال دست به دست هم بدهند تا این تیم پس از سالیان طولانی به این آوردگاه مهم راه پیداکند.وی در مورد اردوی پیش روی تیم امید گفت: از سه شنبه هفته پیش این اردو آغاز شده است که ابتدا گروه اول بازیکنان در اردو حاضر شدند و شش بازیکن از آنها را انتخاب کردیم تا همراه با بازیکنانی که در بازی های آسیایی 2018 همراه ما بودند در کنار لژیونرها، اردوی پیش رو را تشکیل دهیم.مربی تیم امید در مورد اینکه آیا با توجه به نتایج تیم در بازی های آسیایی سیاست ها در اردوی جدید تغییری داشته یا خیر، گفت: برای آنکه پشتوانه مناسبی در تیم های ملی ایجاد کنیم بازیکنان زیر 21 سال را هم به اندونزی بردیم تا در حقیقت به تجربه اندوزی برسند. البته نیم نگاهی به کسب مدال داشتیم اما محک بازیکنان و قرار گرفتن مقابل قدرت های فوتبال آسیا از برنامه های اصلی کادر فنی بود.وی با تاکید بر اینکه تیم فوتبال امید از رنگ‌های باشگاهی قرمز و آبی جدا است، گفت: تمام تلاش اعضای کادر فنی به دور از هر گونه علایقی به باشگاهی خاص، موفقیت تیم است زیرا تیم ملی کشورمان محسوب می‌شود. شاهرودی به انجام بازی های تدارکاتی اشاره کرد و گفت: تمام تلاش فدراسیون فوتبال و کادر فنی انجام دیدار های تدارکاتی بود و نمی‌دانم چرا بازی ها برگزار نشد، اما قرار است 20 آبان ماه سه دیدار دوستانه  برای تیم امید تدارک دیده شود.وی افزود: تعامل خوبی فعلا با سرمربیان تیم های باشگاهی برقرار است در حالی که در اردوی قبل و پیش از اعزام تیم به جاکارتا این تعامل وجود نداشت. حتی بعضی از مربیانی که هم دوره من بودند و این مشکلات را از نزدیک لمس کرده اند، برای در اختیار قرار دادن بازیکنان خود به تیم امید کارشکنی می‌کردند.بازیکن اسبق تیم پرسپولیس، در خصوص بازی سرخپوشان برابر السد قطر در لیگ قهرمانان آسیا اظهار داشت: کادر فنی به خوبی حریف را در بازی رفت آنالیز کرده بود و موفق شدند با گرفتن فضا از ژاوی هرناندز توانایی را از او بگیرند. امیدوارم سرخپوشان در بازی برگشت دچار غرور کاذب نشوند تا در این مسابقه که قطعا السد برای برد خواهد آمد با حضور هواداران موفق به پیروزی برسند.وی همچنین به این موضوع اشاره کرد که همچنان حقوق های آنها به صورت ماهیانه پرداخت می‌شود و به رقم اینکه هنوز چک حامی مالی پاس نشده برای حمایت از تیم ملی به این موضوع اهمیت نمی‌دهند.ورزشی**ع.ک**9029**1597            "}