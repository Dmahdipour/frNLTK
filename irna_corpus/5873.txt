{"onTitr":" رئیس کمیسیون اقتصادی مجلس :    ","titr":" تحقیق و تفحص از شرکت شمسا در دستور کار مجلس قرار می گیرد","describe":" کرمان - ایرنا - رئیس کمیسیون اقتصادی مجلس شورای اسلامی با اشاره به عملکرد شرکت شمسا در فعالیت های حج و زیارت گفت: در صورتی که این شرکت پاسخگوی موارد مربوط به سوالات مطرح شده درکمیسیون فرهنگی مجلس نباشد، تحقیق و تفحص از آن بزودی در دستور کار مجلس قرار خواهد گرفت.", "text":"به گزارش روز یکشنبه روابط عمومی دفتر ارتباطات مردمی نماینده مردم کرمان و راور در مجلس شورای اسلامی محمد رضا پور ابراهیمی در نشست مشترک رئیس کمیسیون اقتصادی مجلس شورای اسلامی با وزیر فرهنگ و ارشاد اسلامی افزود:  متاسفانه بخشی از کاروان های عتبات عالیات به صورت آزادبر بوده و فاقد هرگونه ضمانت و استاندارد هستند و بخش دیگری هم که زیر نظر شرکت شمسا قرار دارند، هیچ پاسخگویی به مردم ندارند.وی با اشاره به مشکلات و مسائل حوزه وزارت فرهنگ و ارشاد اسلامی در شهرستان های کرمان و راور  بیان کرد: اعتبارات خاص برای شهرستان راور به منظور کمک به هنرمندان این شهرستان اختصاص پیدا کند.وزیر فرهنگ و ارشاد اسلامی در پایان این نشست عنوان کرد که حتما این موضوع طی نشستی با رئیس سازمان حج و زیارت مطرح می شود تا در مورد عملکرد شرکت شمسا در کمیسیون اقتصادی پاسخ دهند.همچنین در این نشست با دستور مستقیم وزیر مقرر شد تا اعتبارات ویژه ای در نیمه دوم امسال به شهرستان راور اختصاص یابد.7437/ 5054            "}