{"onTitr":"","titr":" برنامه ریزی هند برای مقابله با دو موج گرمای کشنده","describe":" دهلی نو - ایرنا - هند از هم اکنون برای مقابله با دو موج پیش بینی شده  گرما برنامه ریزی می کند تا با خطر مواجه شدن با امواج کشنده مانند آنچه در سال 2015 اتفاق افتاده و جان دو هزار و 500 هندی را گرفت، روبرو نشود.", "text":"به گزارش ایرنا در روز دوشنبه به نقل از روزنامه انگلیسی زبان 'تایمز او ایندیا'، گزارش دانشمندان هندی در مورد دو موج کشنده گرما به عنوان بزرگترین تغییرات آب و هوایی ناشی از گرمایش زمین که در قالب یک کمیته بین دولتی ارائه شده قرار است در ماه دسامبر (آذر) در جریان کنفرانس تغییرات آب و هوایی کاتویس در کشور لهستان مورد بررسی قرار می گیرد.  در این کنفرانس قرار است دولت ها پیشرفت به دست آمده در ارتباط با کنترل گرمایش زمین را بررسی کنند. هند که یکی از بزرگ ترین کشور های منتشر کننده کربن در جو زمین محسوب می شود نقش مهمی در این کنفرانس خواهد داشت.این گزارش که به صورت مشترک توسط دانشگاه واشنگتن، سازمان بهداشت جهانی و سازمان ردیاب آب و هوا تهیه شده است اشاره می کند که دمای زمین تا سال 2030 می تواند از سطح 1.5 درجه سانتیگراد عبور کند که این امر سبب خواهد شد تا مناطقی در  شبه قاره هند  مانند کلکته و کراچی گرمای بی سابقه ای را تجربه کنند. این شهر ها به صورت سالانه شاهد امواج کشنده گرما مانند سال 2015 خواهند بود. تغییرات آب و هوایی به طور قابل توجهی در افزایش مرگ و میر ناشی از گرما زدگی تاثیر دارد.نویسندگان این گزارش درباره اهمیت و لزوم اتخاذ تصمیمات سریع در این باره تاکید می کنند که اکنون به طور علمی ثابت شده است که گرمایش زمین بر سلامت انسان تاثیر می گذارد و سبب مرگ میلیون ها نفر انسان می شود.در این گزارش  ذکر شده است اگر قرار باشد سطح گرمای زمین در 1.5 درجه سانتیگراد باقی بماند، باید مقدار گاز دی اکسید کربن ( CO2) تولید شده توسط انسان تا سال 2030 به زیر 45 درصد کاهش یابد و تا سال 2052 تولید این گازها باید به صفر برسد.همچنین اعلام شده است که  در صورت افزایش 2 درجه ای گرمای زمین، هند و پاکستان بیشترین صدمه را از این گرمایش جو خواهند دید. تغییرات آب و هوایی یک عامل افزایش فقر در جهان نیز می باشد. این تغییرات زنجیره غذایی را تحت تاثیر قرار می دهد، سبب افزایش قیمت غذا، کاهش درآمد، نابودی فرصت های زندگی، تاثیر منفی بر سلامت و مهاجرت گسترده خواهد شد.این گزارش اعلام کرد که محدود کردن روند گرمایش زمین به پایین تر از 1.5 درجه سانتیگراد سبب کاهش فقر در میان صد میلیون نفر تا سال 2050 خواهد شد. همچنین  کنترل گرمایش زمین سبب افزایش محصولات کشاورزی مانند ذرت، برنج، گندم و غیره خواهد شد.بر اساس گزارش های منتشر شده هند در سال مالی گذشته حدود 929 میلیون تن گاز دی اکسید کربن در جو زمین رها کرده است. این گازهای مضر توسط نیروگاه های حرارتی هند که حدود 79 درصد از نیاز این کشور به برق را تامین می کنند تولید می شوند.آساق**267**1424**1663**            "}