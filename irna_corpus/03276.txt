{"onTitr":" سپاه:    ","titr":" نیروی انتظامی از مظاهر برجسته اقتدار ملی است","describe":" تهران- ایرنا- سپاه پاسداران انقلاب اسلامی در بیانیه ای با گرامیداشت هفته نیروی انتظامی، این نیرو را از مظاهر برجسته اقتدار ملی و سپر پولادین امنیتی ایران اسلامی دانست.", "text":"به گزارش ایرنا از روابط عمومی کل سپاه پاسداران انقلاب اسلامی، در ابتدای این بیانیه که روز سه شنبه صادر شده آمده است: امروز اقتدار و هوشمندی در امنیت سازی و خنثی کردن تهدیدهای ضد امنیتی دشمن در میهن اسلامی مرهون مجاهدت ها و فداکاری های ناجا و سایر نیروهای مسلح و نهادهای اطلاعاتی و امنیتی کشور است.در این بیانیه آمده است: واقعیت های عینی و تجربه شده در چهلمین سال انقلاب اسلامی، بیانگر این حقیقت است که منظومه دفاعی و امنیتی کشور به ویژه نیروی مقتدر و غیرتمند انتظامی در یک هماهنگی، هم آوایی و همکاری مشهود و کم نظیر، ظرفیت های لازم و کارآمد برای تامین امنیت ملی و انضباط اجتماعی و حاکمیت قانون در جامعه را فراهم و تحکیم بخشیده اند.این بیانیه می افزاید: مشارکت مجاهدانه و شجاعانه نیروی انتظامی در مقابله با تهدیدات مرزی ناشی از سناریوهای ضدامنیتی گروهک های تروریستی و اشرار تحت حمایت و فرماندهی سازمان های جاسوسی دشمن و برخورد قاطعانه با مفسدان، قانون گریزان، آشوب طلبان، تهدیدگران سلامت اخلاقی جامعه به ویژه نسل جوان و برهم زنندگان آرامش عمومی از واقعیات انکارناپذیری است که با جلوه گری های خود، با برانگیختن تحسین و قدرشناسی مردم، ارتقای احساس امنیت در کشور را رقم زده است.سپاه، پلیس مقتدر و هوشمند امروز ایران را الگوی نوین امنیت آفرین برای سایر جوامع توصیف و تصریح کرده است: نیروی انتظامی جمهوری اسلامی به مدد قابلیت های درونی، انگیزه، روحیه و مدیریت جهادی و روزآمد با بکارگیری ظرفیت ها و راه کارهای میان بر در راستای دستیابی به قله های اقتدار و پیشرفت و نیل به 'پلیس تراز انقلاب اسلامی'، هم اینک با استاندارد کردن ساختار سازمانی و منابع انسانی خود، متناسب با اصول و آموزه های اسلامی و انقلابی و مقتضیات حرفه ای و تخصصی نوین، حضور یک نیروی مقتدر و برخورداری از آمادگی های سرشار و اطمینان آفرین برای صیانت از امنیت و آرامش در صحنه زندگی مردم را تثبیت کرده است.در این بیانیه با تکریم مقام شامخ شهیدان گرانقدر نیروی انتظامی آمده است: نیروی انتظامی به عنوان یکی از مظاهر برجسته اقتدار ملی و سپر پولادین امنیتی ایران اسلامی، در پرتو اندیشه های امامین انقلاب اسلامی و تکیه بر روحیه خودباوری، اعتماد به نفس و آمادگی های همه جانبه سازمانی و عملیاتی خود، با حضور مثال زدنی و هوشمندانه در میدان های بزرگ ماموریتی، نقشه ها و فتنه های طراحی شده توسط اتاق های فکر دشمن برای برهم زدن امنیت و آرامش کشور در چهل سالگی انقلاب را ابتر و در تعامل، هم افزایی و هماهنگی با سایر نیروهای حافظ امنیت ایران اسلامی هرگونه تهدید و خطر اردوگاه شیطان بزرگ و بدخواهان ملت را با پاسخ درخور و غیرقابل تصور مواجه خواهد ساخت.اجتمام*7029*1834            "}