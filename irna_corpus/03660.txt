{"onTitr":"","titr":" یک قلاده خرس قهوه ای در هلشی تلف شد","describe":" کرمانشاه - ایرنا - فرمانده یگان حفاظت از محیط زیست استان کرمانشاه اعلام کرد که یک قلاده خرس قهوه ای در دامنه کوه «خلیلان» واقع در شهر هلشی از توابع شهرستان کرمانشاه تلف شد.", "text":"فردین الفتی روز سه شنبه به ایرنا افزود: پس از دریافت گزارش های مردمی مبنی بر تلف شدن یک قلاده خرس در اطراف شهر هلشی ماموران یگان حفاظت به منظور بررسی موضوع راهی محل شدند.وی افزود: بررسی های اولیه نشان داد که ظاهراً این خرس قهوه ای برای آشامیدن آب به چشمه کنار دامنه کوه نزدیک شده و به دلایل نامعلوم تلف شده است.فرمانده یگان حفاظت از محیط زیست کرمانشاه عنوان کرد: بررسی ها برای دستیابی به نتیجه قطعی در خصوص علت تلف شدن خرس قهوه ای همچنان ادامه دارد.خرس قهوه ای یکی از گونه های بومی منطقه زاگرس محسوب می شود که به گفته کارشناسان محیط زیست جمعیت آن در منطقه در حال کاهش است.زیستگاه‌های اصلی خرس قهوه‌ای، عموما مناطق جنگلی خزری، جنگل‌های ارسباران و زاگرس، علفزارهای مرتفع کوهستانی نزدیک به جنگل و دره‌های پایین ‌دست جنگل است. پراکندگی این حیوان در ایران، از شمال خراسان تا استان‌های گلستان، سمنان، مازندران، تهران، گیلان، چهارمحال و بختیاری، قزوین، زنجان، آذربایجان، کردستان، لرستان، کرمانشاه و استان‌های فارس و خوزستان است.خرس‌های قهوه‌ای در اواخر تابستان و پاییز، معمولا در مناطق پایین ‌دست جنگل یا دره‌هایی که میوه‌های وحشی در آنها یافت می‌شود، ساکن هستند.7445/8066            "}