{"onTitr":" مدیرعامل صندوق اعتباری هنر خبر داد:    ","titr":" خدمات رفاهی تازه به اهالی هنر در راه است","describe":" تهران- ایرنا- مدیرعامل صندوق اعتباری هنر از ارائه خدمات رفاهی به اهالی فرهنگ، هنر و رسانه در آینده نزدیک خبر داد.", "text":"به گزارش روز سه شنبه گروه فرهنگی ایرنا، سید حسین سید زاده به دنبال اعزام هنرمندان، نویسندگان و روزنامه نگاران آسیب دیده از زلزله سال گذشته غرب کشور به مشهد مقدس، گفت: صندوق اعتباری هنر به عنوان مهم ترین نهاد حمایتی از جامعه فرهنگی و هنری کشور در نظر دارد در کنار خدمات حمایتی خود سرفصل جدیدی را به امور رفاهی اختصاص دهد.وی افزود: سال گذشته نیز به منظور ایجاد زمینه‌ برای رفاه حال اصحاب فرهنگ، هنر و رسانه و استفاده بهینه از ظرفیت های مراکز اقامتی و پذیرایی ارزان برای اعضای صندوق با شرکت ملی سفر کارت تفاهم نامه همکاری منعقد کرد که خوشبختانه با استقبال خوب اعضای صندوق روبه رو شد.مدیرعامل صندوق اعتباری هنر با اشاره به اعزام 52 نفر از هنرمندان مناطق زلزله زده سرپل ذهاب به مشهد مقدس گفت: بعد از زلزله مهیب آبان ماه 96 و مشکلات عدیده هموطنان آسیب دیده از زلزله، طی دو سفر به این منطقه از نزدیک در جریان مسائل و مشکلات اهالی فرهنگ، هنر و رسانه قرار گرفتیم و بر این اساس تسهیل و تسریع در ارائه خدمات به اهالی فرهنگ، هنر و رسانه سرپل ذهاب در دستور کار قرار گرفت.به گفته وی تاکنون 160 نفر از خدمات بیمه تامین اجتماعی و 330 نفر از هنرمندان، نویسندگان و روزنامه نگاران آسیب دیده از زلزله و افراد تحت تکفلشان به طور رایگان از بیمه درمان تکمیلی برخوردار شده اند.سید زاده افزود: با توجه به تألمات روحی و روانی اهالی فرهنگ، هنر و رسانه سرپل ذهاب، کاروان زیارتی متشکل از 90 نفر از هنرمندان، نویسندگان و روزنامه نگاران آسیب دیده از زلزله و خانواده آنها به مدت 6 روز به مشهد مقدس اعزام شدند.وی ابراز امیدواری کرد صندوق اعتباری هنر با تدوین برنامه ها و سیاستهای جدید بتواند در کنار گسترش کیفی و کمی خدمات حمایتی خود با ارائه خدمات رفاهی موجبات آرامش و نشاط فعالان فرهنگی و هنری کشور خصوصاً در نقاط کم برخوردار را فراهم آورد.فراهنگ**9246** 1055            "}