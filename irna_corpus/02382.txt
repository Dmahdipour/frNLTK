{"onTitr":"","titr":" خروج کالاهای اساسی از مرز بیله سوار ممنوع شد","describe":" اردبیل - ایرنا - فرماندار بیله سوار مغان گفت:خروج کالاهای اساسی توسط اتباع خارجی از گمرک و پایانه مرزی بیله سوار با هدف کنترل بازار و تامین اقلام مورد نیاز مردم، ممنوع شد.", "text":"حسن قبادی روز چهارشنبه در گفت و گو با ایرنا افزود: بر اساس تصمیم هیات دولت بعد از افزایش قیمت ارز صادرات 25 قلم کالای اساسی مانند برنج، تخم مرغ، گوشت قرمز و گوشت مرغ از شهرهای مرزی ممنوع شده و این مصوبه در جلسه تنظیم بازار به ادارات مرتبط این شهرستان نیز ابلاغ شد.وی بیان کرد: در روزهای اخیر با توجه به افزایش قیمت ارز خارجی این امکان برای اتباع کشور جمهوری آذربایجان فراهم شده تا بیشتر مایحتاج خود را از بیله سوار و دیگر مناطق استان تامین کنند.قبادی گفت: به این دلیل با هدف کنترل بازار ارزیابان گمرک و دستگاه های اجرایی و نظارتی باید دقت بیشتری داشته و از خروج کالاهای اساسی  به خارج از کشور جلوگیری کنند.فرماندار بیله سوار افزود: با اینکه در این شرایط فرصتی برای فروش برخی تولیدات داخلی در حوزه های کشاورزی و صنایع دستی فراهم شده اما باید با نظارت و دقت لازم با هرگونه سوء استفاده های احتمالی مقابله شود.وی بر ضرورت توجه به منافع ملی تاکید کرد و اظهار داشت: با توجه به شرایط حساس اقتصادی کشور و مشکلات مردم و کسبه مسئولان امر باید احساس مسئولیت بیشتری کنند و با رعایت قوانین مانع سوء استفاده سودجویان شوند.شهرستان بیله سوار مغان که دارای پایانه مرزی و گمرک بین المللی است در 165 کیلومتری شمال اردبیل قرار دارد.6130/ 1257            "}