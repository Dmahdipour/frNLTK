{"onTitr":"","titr":" پیروزی ایران در آوردگاه لاهه","describe":" تهران – ایرنا - دیوان بین المللی دادگستری (دیوان لاهه) پس از چند هفته بررسی شکایت ایران از تحریم های 15 مرداد آمریکا، امروز با تائید برخی از درخواست های ایران رای به تعلیق تحریم های ضد ایرانی واشنگتن در حوزه های دارویی، وسایل پزشکی، غذایی و هوانوردی داد.", "text":"به گزارش ایرنا، جلسه امروز(چهارشنبه)دادگاه ساعت 10 صبح (به وقت محلی) در کاخ صلح لاهه هلند برگزار شد و قاضی عبدالقوی احمد یوسف رئیس دادگاه رای دیوان را قرائت کرد.گفتنی است که آراء دیوان که به منزله اهرم قضایی سازمان ملل می باشد لازم الاجرا و غیر قابل فرجام خواهی است.قاضی یوسف در ابتدا با اشاره به روند تحریم های هسته ای سازمان ملل علیه ایران به شکل گیری برجام و صدور قطعنامه 2231 شورای امنیت در تائید آن پرداخت . رئیس دادگاه با اعلام اینکه دیوان صلاحیت رسیدگی به شکایت ایران از آمریکا به سبب نقض عهدنامه مودت و روابط اقتصادی و حقوق کنسولی سال 1955بین دو کشور را دارد، اعلام کرد که تا زمان صدور حکم نهایی، قضات دادگاه به اتفاق رای به تعلیق تحریم های دارویی، غذایی، بشردوستانه و هوایی آمریکا علیه ایران دادند.خبرگزاری فرانسه پیش از این خبر داده بود که صدور رای نهایی دیوان ممکن است چندین سال به طول بیانجامد.ایران پیشتر در درخواست قرار موقتی که به دادگاه ارائه کرده بود تحریم های ضد ایرانی 15مرداد آمریکا را ناقض عهدنامه مودت 1955دانسته و خواهان تعلیق آنها شده بود.محمد جواد ظریف وزیر امور خارجه ایران روز دوشنبه 25 تیرماه سال جاری اعلام کرد که ایران از آمریکا به دلیل &#39;نقض عهدنامه مودت و روابط اقتصادی و حقوق کنسولی بین دو کشور در سال 1955&#39; شکایت کرده است و جمهوری اسلامی ایران بر همین مبنا دادخواستی را به دبیرخانه دیوان لاهه تسلیم کرد.در پی این شکایت، دیوان بین المللی دادگستری 2 مرداد طی نامه ای رسمی خطاب به مایک پمپئو وزیر امور خارجه آمریکا، به دولت واشنگتن هشدار داد از هر گونه اقدام جدید در این زمینه اجتناب کند، و &#39;توجه دولتمردان کاخ سفید را به این ضرورت جلب کرد که باید در زمینه مورد دعوا (بازگشت تحریم ها) طوری عمل کند که آرای آینده دیوان که بعد از جلسه 27 اگوست (پنجم شهریور) صادر خواهد کرد، بلا اثر نشود.&#39;دیوان در رای موقت امروز خود علاوه بر آنکه از آمریکا خواست تا تضمین دهد که تراکنش های مالی تحریم های مشمول تعلیق امکانپذیر باشد، از طرفین نیز خواست که اقدامی در جهت تشدید یا طولانی شدن اختلافات انجام ندهند. گفتنی است که وزارت خزانه داری آمریکا پس از آنکه دونالد ترامپ در 18اردیبهشت فرمان خروج آمریکا از برجام را امضا کرد در برنامه ای خبر از سرگیری تحریم های ضد ایرانی واشنگتن در تاریخ های 15 مرداد و 13 آبان داد.سفیر ایران در هلند پیشتر در مصاحبه ای تصریح کرده بود : در صورتی که رأی به نفع جمهوری اسلامی صادر شود، شورای امنیت سازمان ملل نقش ضمانت اجرایی دارد و می‌ تواند آمریکا را مجاب به اجرای حکم کند، اما اگر حکم توسط آمریکا در شورای امنیت وتو شود، از طریق افکار عمومی می‌توان فشار بسیار به آمریکا وارد کرد.به گزارش ایرنا، پس از دریافت شکایت ایران، دیوان در اطلاعیه شماره 38/2018 مورخ 26 ژوئیه 2018 (4/5/1397) خبر از برگزاری جلسه استماع عمومی در خصوص صدور دستور موقت در پرونده نقض تعهدات عهدنامه مودت روابط اقتصادی و حقوقی کنسولی (جمهوری اسلامی ایران علیه ایالات متحده آمریکا) از تاریخ دوشنبه 27 تا پنج‌شنبه 30 اوت 2018 (پنجم تاهشتم شهریور 1397) در کاخ صلح لاهه (هلند) داد.هیأت های ایرانی و آمریکایی به ترتیب پنجم و ششم شهریور از ساعت 12:30 تا 15:30 به وقت ایران در دور اول استماع شفاهی، ادله خود را بیان کردند. در دور دوم استماع شفاهی نیز ایران و آمریکا به ترتیب در روزهای 7 و 8 شهریور از ساعت 12:30 تا 14 به وقت ایران ادله خود را در صحن دادگاه مطرح کردند.وکلای ایران آمریکا را متهم کردند که با خروج از برجام، پیمان مودت را نقض کرده و از دادگاه خواستند تا دستور موقت تعلیق تحریم های آمریکا و خودداری از اعمال تحریم های دیگر را در کنار صدور دوباره مجوز خرید قطعات و هواپیما صادر کرده و آمریکا از تکرار چنین اقداماتی خودداری نماید.به گزارش ایرنا، جمهوری اسلامی ایران پیش از شکایت علیه خروج آمریکا از برجام و از سرگیری تحریم ها، شکایتی در دادگاه لاهه مبنی بر توقیف 2 میلیارد دلار از دارایی‌ های بانک مرکزی ایران در آمریکا مطرح کرده است. دیوان 8 تا 12 اکتبر (16 تا 20 مهر) برای استماع شفاهی طرفین تشکیل جلسه می دهد.اروپام**3092**1590            "}