{"onTitr":"","titr":" یکهزارو 300 دانش آموز گچساران  به اردوی راهیان نور اعزام شد","describe":" گچساران- ایرنا- مدیر آموزش و پرورش گچساران گفت: یکهزارو 300 دانش آموز در سال تحصیلی 97-96 به اردوی راهیان نور اعزام شدند.", "text":"سید ظهیرالدین پورالحسینی روز یکشنبه در نشست هماهنگی راهیان نور در گچساران افزود: از این تعداد دانش آموزان 700 نفر دختر و 600 نفر پسر بودند که با هدف آشنایی با هشت سال دفاع مقدس به مناطق عملیاتی جنوب کشور اعزام شدند.وی ترویج فرهنگ ایثار و شهادت و آمادگی دفاعی دانش آموزان برای مقابله با جنگ نرم دشمن را از اهداف اصلی اعزام کاروان های راهیان نور دانش آموزی به مناطق عملیاتی دوران دفاع مقدس ذکر کرد.پور الحسینی ابراز کرد: یکهزارو 400 دانش آموز گچسارانی در سال تحصیلی 98-97 به مناطق عملیاتی جنوب کشور اعزام خواهند شد که از این تعداد 700 نفر دختر خواهند بود.وی بیان کرد: این دانش آموزان با چهار کاروان به مدت سه روز از مناطق عملیاتی شلمچه، طلاییه، دهلاویه، یادواره چمران و اروند دیدن خواهند کرد. فرماندار گچساران در این نشست گفت: دوران هشت سال دفاع مقدس متعلق به قشر و زمان خاصی نیست و این دوران حماسه آفرین نمایی واقعی از رشادت و از خودگذشتگی مردان و زنانی است که با حضور خود زمینه پیشرفت نظام مقدس جمهوری اسلامی را فراهم کردند.عبدالرحیم رحیمی افزود: سفر به مناطق عملیاتی در چهارچوب راهیان نور حرکتی ارزشمند است که باید از این حرکت بیشترین استفاده را برد و از آن حمایت کرد.وی بیان کرد: راهیان نور می‌توانند با پیوند دادن زندگی نسل جوان به زندگی شهدا نقش مهمی در فرهنگ سازی برای  مقابله با فرهنگ غلط غربی ایفا کنند.بیش از 24 هزار دانش آموز در مقاطق مختلف در این شهرستان مشغول به علم آموزی هستند.شهرستان 124 هزار نفری گچساران در جنوب غربی کهگیلویه و بویراحمد واقع شده است.2082/1662            "}