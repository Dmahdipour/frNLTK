{"onTitr":"","titr":" 800 لیتر مشروبات الکلی در رفسنجان کشف شد","describe":" کرمان-ایرنا- دادستان عمومی و انقلاب شهرستان رفسنجان از کشف 800 لیتر مشروبات الکلی و تجهیزات ساخت آن در این شهرستان خبر داد و گفت: در این رابطه سه متهم دستگیر شدند.", "text":"حسین رئیسی نژاد روز سه شنبه در گفت و گو با خبرنگار ایرنا افزود: سربازان گمنام امام زمان (عج )شهرستان رفسنجان محل دپوی مشروبات الکلی در شهرستان رفسنجان را شناسایی کردند و در این محل 800 لیتر مشروبات الکلی به همراه وسایل ساخت مشروبات دست ساز کشف شد.وی تصریح کرد:  در این عملیات   2 بشکه 110 لیتری در مجموع 220 لیتر و 2 بشکه 220 لیتری در مجموع 440 لیتر مشروبات الکلی کشف شد.رئیسی نژاد بیان کرد: همچنین 2 گالن 20 لیتری حاوی مشروبات الکلی به همراه 33 بطری پر شده دست ساز، 371 شیشه مشروبات الکلی خارجی و 177 قوطی مشروبات الکلی خارجی و وسایل ساخت مشروبات دست ساز  کشف شد.رئیسی نژاد با اشاره به اینکه طی هفته گذشته مصرف مشروبات الکلی در استانهای البرز، خراسان شمالی، کهگیلوییه و بویراحمد و هرمزگان موجب شد تا تعدادی جان خود را از دست بدهند خاطرنشان  کرد: مشروبات الکلی بر روی مغز، چشم، کلیه و کبد، تاثیرات مخربی دارد و تقریبا هیچ عضوی از بدن انسان از عوارض آن در امان نخواهد بود.رفسنجان با جمعیت بالای 311 هزار نفر در 110 کیلومتری کرمان قرار دارد.7433/ 5054            "}