{"onTitr":"","titr":" بازیگوشی های مجلسی","describe":" در روزی که قرار بود مهمترین و حساسیت برانگیزترین لایحه‌ای که ماه‏ ها است کشور منتظر بررسی و تعیین تکلیف آن در صحن علنی مجلس است، عکسی از یکی از نمایندگان منتشر شد که فارغ از بالا و پایین پریدن‌های موافقان و مخلفان لایحه CFT در کمال آرامش مشغول بازی با موبایل خود است.", "text":"رفتاری که ناشی از بازیگوشی یا بی ‌اهمیت دانستن لایحه‌ای است که تایید یا رد آن در سرنوشت سیاسی‌، اقتصادی و نگاه جامعه بین‌المللی به کشورمان بی‌تاثیر نخواهد بود.این اولین بار نیست که نمایندگان در شرایط حساس مجلس نسبت به دستور جلسه صحن بی‌توجه‌اند و دل ‏مشغولی ‌های دیگری مثل ورق زدن مجله زن روز، یا وسط بررسی جلسه رای اعتماد به وزرای دولت دوازدهم مشغول خوردن گلابی هستند. حتی دیده شده که برخی نمایندگان در بین بررسی یک طرح یا لایحه با اهمیت گعده کرده و وسط صحن نشسته و مشغول گپ زدن می‌شوند یا با خروج بی‌موقع خود در رای‌گیری‌ها مشارکت نمی‌کنند. حتی گاهی برخی زورشان می‌آید در جلسات مجلس حاضر شوند و به قول یکی از نمایندگان برای چندین ماه یا به سفرهای درمانی خارج از کشور می‌روند یا برای نوشتن پایان‌نامه دانشگاهی خود از مجلس مرخصی چند ماهه‌ می‌گیرند! از جمله نکات دیگری که می‌توان به آنها اشاره کرد شوخی و خنده‌ها و رفتار نامتعارف و خارج از عرف و اخلاقی است که گاهی بدون توجه به حضور عکاسان و خبرنگاران از برخی نمایندگان سر می‌زند و اتفاقا توسط عکاسی هم شکار می‌شود و این آغاز ماجرا است.** نمایندگانی که در شیطنت ‌های دوران دبستان‏شان مانده‌اندحتی برخی نمایندگان که ظاهرا هنوز کودک درونشان فعال است و در شیطنت‌های دوران دبستان خود مانده‌اند و صحن مجلس را با کلاس درسی که با شیطنت سعی در به تعطیلی کشاندن یا فرار از آن داشتند، اشتباه گرفته‌اند؛ می‌کوشند با تکه پرانی‌ها زمینه شوخی و خنده حضار و همکاران خود را فراهم کنند. نمونه اخیر هم «احسنت احسنت» گفتن‌های بی‌مورد برخی از نمایندگان در میان نطق یکی از همکارانشان بود که مشغول خواندن شعر «سلامت را نخواهند گفت پاسخ ...» اخوان ثالث بود. رفتاری که واکنش نماینده ناطق را با خواهش، التماس و در نهایت عصبانیت به همراه داشت. گفتنی است مجلسی که قرار است عصاره فضائل ملت باشد ولی با برخی رفتارهای نسنجیده باعث زیر سوال رفتن تلاش ‌های بسیاری از نمایندگانی می‌شود که مخلصانه وقت و انرژی و توان خود را صرف حل مشکلات کشور کرده‌اند و البته اگر تعداد این نمایندگان بیشتر بود می‌توانست وضعیت کشور را تا حد زیادی ارتقا دهد.** شکار لحظه‌ هایی که صدای نمایندگان خاطی را درآورده استانتشار عکس‌ های تکراری از جلسات مجلس جذابیت خاصی برای رسانه‌ها و مخاطبان ندارد و تنها زمانی یک عکس پربازدید می‌شود که خارج از این تکرار و روتین بودن باشد. مثل عکس جنجالی گلابی خوردن قاضی پور در جلسه رای اعتماد به وزرا یا عکس سلفی گرفتن تعدادی از نمایندگان در جلسه دیدار با خانم موگرینی در بهارستان یا بازی کردن با موبایل یک نماینده در جلسه جنجالی بررسی لایحه CFT.** پاسخ ‌های غیرمسئولانه برای فرار از فشار رسانه‌هاالبته این نماینده در گفت ‌وگویی درپاسخ به واکنش ‌های مختلف کاربران به دنبال انتشار عکس او در فضای مجازی در این روز مهم و به خصوص، اعلام کرده است که با گوشی خود بازی کرده و جنایت نکرده است. او با پاسخ‌های خود کوشیده بار فشاری که به واسطه انتشار این عکس در فضای مجازی بر او تحمیل شده است را کم کند! این نماینده در پاسخ به خبرنگار سوال کننده که از او خواسته است درباره این اقدامش در جلسه ای با این حجم از اهمیت توضیح دهد می گوید: «اصلاً بنده زمان تصویب این لایحه در مجلس نبودم و با سفیر دانمارک ملاقات داشتم.» او در پاسخ به این پرسش که یعنی در رای‌گیری این موضوع مهم شرکت نکرده‌اید می‌گوید: «خیر چون در دیدار با سفیر دانمارک بودم و زمان این دیدار سه هفته قبل مشخص شده بود.» او همچنین مدعی می‌شود که «اصلاً توضیحی درباره این عکس نمی‌دهم؛ این عکس ممکن است هر زمانی گرفته شده باشد! مگر چه جنایتی در این عکس رخ داده است.» این نماینده دور دهم همچنین در ادامه اظهاراتش در کمال آرامش تاکید می‌کند: «رسانه‌ها عکس را منتشر کنند، دستشان درد نکند. من هیچ توضیحی درباره این کارها نمی‌دهم. این ‌ها ورود به حاشیه است و هیچ ارتباطی هم با مسائل جاری مملکت ندارد.» او همچنین در ادامه ادعای خود می‌گوید: «نمی‌دانم این عکس مربوط به چه زمانی است، شاید این عکس مربوط به پیش از شروع جلسه یا زمان تنفس یا بعد از اتمام جلسه باشد. انتشار این عکس زمان آن را هم اثبات می‌کند.»البته علاوه بر این عکس حاشیه ‌ساز پیش از این عکس ‌های دیگری از چرت زدن‌های گروهی برخی نمایندگان مجلس دوره قبل که باعث اعتراض آنها شد و تاکید کردند که حریم شخصی‌شان با حضور خبرنگاران و عکاسان خبری به خطر افتاده، منتشر شده است.آنها به سرکردگی مهدی کوچک‌زاده، نماینده اصولگرای عضو جبهه پایداری مجلس هشتم در قالب طرحی دو فوریتی محدود کردن حضور خبرنگاران و عکاسان خبری در صحن را تهیه و به جریان انداختند که در کمیسیون آیین نامه داخلی هم به تصویب رسید.** حاشیه‌ های پررنگ‌ تر از متن در مجلسدر ادامه ماجراهای مسئولیت ‌پذیری برخی نمایندگان! نماینده‌ای هم که سال گذشته با خوردن گلابی در صحن علنی عیش عکاسان خبری را جور کرده بود تا آن روز حاشیه‌ای پررنگ‌تر از متن داشته باشند هم در توضیح این رفتارش در را به تخته دوخته بود. او هم مثل مهدی کوچک‌زاده که در روزگار نمایندگی‌اش خبرنگاران را هرزه‌نگار خوانده بود و دل چرکینی از رسانه‌ها داشت و طراح طرح محدودیت حضور عکاسان در صحن مجلس بود، قاضی پور هم در این باره خبرنگاران را فضول نامید که درباره گلابی خوردنش در صحن فضولی کرده‌اند! پس ازاین حرف‌ها بود که خبر آمد، برخی از نمایندگان برای جلوگیری از اتفاقات مشابه از هیات رئیسه مجلس خواسته‌اند تا زمان حضور عکاس‌های خبری در صحن مجلس محدود شود. خبری که نشان از دهن‌کجی این نمایندگان به رکن چهارم دموکراسی داشت و نگرانی‌ خبرنگاران پارلمان را تشدید کرد، چرا که با تصویب این طرح که دنباله همان طرح قبلی کوچک‌ زاده بود، اول محدودیت حضور عکاسان خبری و بعد محدودیت حضور خبرنگاران در صحن علنی را می‌توانست درپی داشته باشد.** تقاضای حذف رسانه با هدف ایجاد حاشیه امن در صحن مجلسنمایندگانی از جمله حمید رسایی دوست یار و غار کوچک زاده، مثل ایده پرداز طرح دو فوریتی محدود سازی حضور عکاسان و خبرنگاران در مجلس هشتم هم سعی داشتند حاشیه‌ای امن و به دور از چشم خبرنگاران و عکاسان برای خود ایجاد کنند و در غیاب رسانه‌ها هرچه می خواهند انجام دهند. حتی رسایی آن زمان برای اینکه حقانیت این طرح را به اثبات برساند؛ مدعی شد که «این عکس‌ها به رقبای نمایندگان فروخته می‌شود.» موضوعی که در مجلس هشتم علی مطهری، نماینده مردم تهران با آن طرح مخالفت کرد و این کار را مغایر با قانون اساسی دانست.هرچند دو فوریت این طرح رای نیاورد اما جرقه این نگاه غلط به صورت طرح یک فوریتی به مجلس نهم رسید. ولی سرانجام با برداشتن قید زمان برای حضور عکاس‌ها در مجلس که 15 دقیقه اول صحن تعیین شده بود با حمایت برخی چهره های فرهنگی مجلس نهم که تاکید داشتند «محدود کردن عکاسان و فیلمبرداران نمی‌تواند حفظ حریم خصوصی نمایندگان را تضمین کند»، این پرونده در مجلس نهم بسته شد.** صحن علنی یا حریم خصوصی نمایندگان؟!بنابراین با گذشت نزدیک به 40 سال از عمر انقلاب اسلامی و با توجه به این گفته بنیانگذار انقلاب که مجلس را در راس امور دانسته است، نمایندگان باید بدانند که جدای از هر تفکر و گرایش فکری و سیاسی نمایندگان همه مردم ایران هستند و حق ندارند به جای پرداختن به واجبات و حل مشکلات مردم به امور مستحبی و حاشیه‌ای مشغول شوند وحتی حضور رسانه‌ها در صحن مجلس را برنتابند. آنها باید بدانند که رسانه‌ها چشم اسفندیار نظام هستند و اگر حضور آنها در نهادی کم رنگ شود، کلیت نظام با چالش مواجه می‌شود.ضمن اینکه این نمایندگان فراموش کرده‌اند ساختمان هرمی شکل بهارستان خانه‌ملت است نه خانه نمایندگان و نباید تقاضای حفظ حریم خصوصی در صحن علنی را داشته باشند. در عین حال نباید به جای پرداختن به امور اساسی کشور، خود را با امور کم اهمیت سرگرم کنند.منبع: روزنامه ابتکار؛ 1397،7،17گروه اطلاع رسانی**9117**2002            "}