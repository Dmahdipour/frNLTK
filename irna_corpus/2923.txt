{"onTitr":" پس از استعفای نماینده آمریکا در سازمان ملل    ","titr":" سفیر رژیم صهیونیستی هیلی را دوست واقعی این رژیم دانست","describe":" نیویورک- ایرنا- سفیر رژیم صهیونیستی نخستین شخصی بود که به استعفای نیکی هیلی نماینده آمریکا در سازمان ملل متحد واکنش نشان داد و او را دوست واقعی این رژیم دانست.", "text":"به گزارش خبرنگار ایرنا، دنی دانون روز سه شنبه با انتشار بیانیه ای مطبوعاتی خطاب به همتای آمریکایی خود گفت: به خاطر ایستادگی برای حقیقت و نترسیدن و از اینکه ارزش های مشترک ما و آمریکا را نمایندگی کردید، تشکر می کنم.وی ادامه داد: از حمایت هایی که از دولت اسرائیل داشتید که منجر به تغییر وضعیت ما در سازمان ملل متحد شد هم سپاسگزارم.سفیر رژیم صهیونیستی خاطرنشان کرد: در هر کجا که هستید، همچنان یک دوست واقعی اسرائیل خواهید بود.نیکی هیلی نماینده دولت ترامپ در سازمان ملل متحد، در مدت دو سال فعالیت خود در این سازمان کوشید تا با هر مساله ای که به جنایات رژیم صهیونیستی ارتباط دارد، مقابله کند.خروج از یونسکو و شورای حقوق بشر، وتوی چندین پیش نویس قطعنامه علیه رژیم صهیونیستی، حمایت از انتقال سفارت آمریکا به قدس و تهدید کشورهایی که مخالف این تصمیم بودند، قطع کمک های انسان دوستانه به سازمان امداد و اشتغال آوارگان فلسطینی (آنروا) خوش خدمتی های وی برای رژیم صهیونیستی بوده است.ترامپ صبح امروز با استعفای نیکی هیلی موافقت کرد و قرار است در پایان سال 2018 میلادی به طور رسمی از کار خود کناره گیری کند.اروپام**1429            "}