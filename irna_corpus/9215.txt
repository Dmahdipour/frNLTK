{"onTitr":"","titr":" مراسم حماسه حسینی در قزوین تحلیل و بررسی شد","describe":" قزوین - ایرنا - آیین و جلوه های زیبایی شناختی حماسه حسینی در مراسمی با حضور استاندار و جمعی از اساتید و کارشناسان قزوین مورد تحلیل و بررسی قرار گرفت.", "text":"به گزارش ایرنا، در برنامه حماسه جمال که توسط حوزه هنری قزوین در حسینیه امینی های قزوین برگزار شد جمعی از اعضای هیات علمی دانشگاه های قزوین، استادان هنر و پژوهشگران به بررسی ابعاد زیبا شناختی واقعه کربلا پرداختند.بررسی بازتاب عاشورا در سینمای ایران، بازتاب حماسه حسینی در ادبیات فارسی، جایگاه تکایا و حسینیه ها در معماری، مردم شناسی عزاداری عاشورایی در قزوین، بررسی ساختار آثار عاشورایی ملک محمد قزوینی، جلوه های موسیقیایی آیین های عاشورایی از جمله موضوعاتی بود که توسط اساتید حاضر در این نشست مورد بررسی قرار گرفت.اسماعیل قافله باشی، حسن لطفی، محمدعلی حضرتی، احمد ابوطالبیان، محمدمهدی سنماری و  سعید افزون تر از جمله افراد سخنران در این برنامه بودند.مدیرکل میراث فرهنگی، صنایع دستی و گردشگری قزوین در این مراسم با اشاره به برخی عناصر آیین های عاشورایی، گفت: مهمترین ویژگی موجود در علم و متعلقات آن، مشابهتی است که بین علم و سرو وجود دارد.محمدعلی حضرتی با نمایش تصاویری از این نمادها، افزود: علم نماد یک شاخه درخت است که در شهرهایی چون قزوین و تهران از آن استفاده می شود و حتی استفاده از حیوانات در پایین علم، پیوند طبیعت با جانداران را نشان می دهد.وی در ادامه به فرهنگ برخی از استان های کشور در خصوص برنامه های عاشورایی پرداخت و یادآور شد: در طراحی علم هیچ سناریویی وجود ندارد و حتی مشخص نیست طراحان آن از چه زمانی دست به طراحی آن زده اند.حضرتی ادامه داد: قزوین آیین های عاشورایی زیادی دارد که برخی از آنها حتی در فهرست میراث ناملموس معنوی نیز ثبت ملی شده است.7388/8054            "}