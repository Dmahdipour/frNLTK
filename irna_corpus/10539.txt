{"onTitr":"","titr":" رئیس بانک مرکزی آمریکا نسبت به تبعات جنگ تجاری هشدار داد","describe":" تهران - ایرنا - «جروم پاول» رئیس فدرال رزرو (بانک مرکزی آمریکا) هشدار داد که جنگ تجاری واشنگتن با کشورهای دیگر ممکن است موجب افزایش قیمت ها در ایالات متحده شود.", "text":"به گزارش ایرنا به نقل از رویترز، پاول سه شنبه در یک کنفرانس اقتصادی اظهار داشت: تعرفه ها می تواند قیمت ها را افزایش دهد. سئوال این است که آیا این مساله صرفا در حد افزایش قیمت باقی می ماند یا موجب بروز تورم واقعی خواهد شد. ما هنوز این را در داده های خودمان مشاهده نکرده ایم.دونالد ترامپ رئیس جمهوری آمریکا بر فولاد و آلومینیوم کانادا، مکزیک، اتحادیه اروپا و صدها میلیارد دلار از کالاهای وارداتی از چین تعرفه وضع کرده است. هدف او کاهش کسری تراز تجاری در مقابل چین است اما این تعرفه ها نه تنها کسری تراز تجاری را کاهش نداده بلکه باعث افزایش آن شده است.پاول به رغم هشداری که در این زمینه داد، اظهار داشت که اقتصاد آمریکا «چشم انداز مثبتی» پیش روی خود دارد. وی افزود که احساس می کند آمریکا در آستانه ورود به یک دوره «نادر تاریخی» است که در آن آمار بیکاری پایین بوده و قیمت ها مهار شده است.انتظار می رود نرخ بیکاری طی دو سال آینده به زیر چهار درصد برسد و تورم، متوسط بماند. پاول گفت: این وضعیتی «منحصر به فرد در داده های مدرن آمریکاست».پاول اظهار داشت: برای جلوگیری از افزایش قیمت ها که نتیجه طبیعی کاهش بیکاری در چنین شرایطی است، فدرال رزرو به افزایش تدریجی نرخ بهره ادامه می دهد. شبک**9423**1392            "}