{"onTitr":"","titr":" 230دانش آموز هرمزگانی به اردوی راهیان نور دریایی اعزام شدند","describe":" بندرعباس- ایرنا- مسوول سازمان اردوی راهیان نور سپاه امام سجاد (ع) هرمزگان گفت: با هدف آشنایی و بیان واقعیت های دوران دفاع مقدس، 230 دانش آموز این استان به اردوی راهیای نور دریایی اعزام شدند.", "text":"رسول جهانداری روز دوشنبه درمراسم اعزام این دانش آموزان در گفت و گو با ایرنا اظهار داشت: این عده درقالب 2 گروه از مناطق عملیاتی خلیج فارس و جنوب کشور دیدن می کنند.وی با تاکید بر آشنایی هر چه بیشتر نسل جوان با آرمان های شهدا، پیش بینی کرد: تا پایان امسال 3 هزار نفر از دانش آموزان استان هرمزگان به اردوی راهیان نور اعزام شوند.مسوول سازمان اردوی راهیان نور سپاه امام سجاد (ع) هرمزگان اظهار داشت: ترویج فرهنگ ایثار و شهادت و آمادگی دفاعی دانش آموزان برای مقابله با جنگ نرم دشمن از اهداف اصلی اعزام کاروان های راهیان نور دانش آموزی است.جهانداری تصریح کرد: دانش آموزان اعزامی به مناطق عملیاتی خلیج فارس از یادمان شهدا در جزیره هرمز و قلعه پرتغالی ها و دانش آموزان اعزامی به مناطق عملیاتی جنوب کشور ازمناطق کارون، هویزه، دهلاویه و شلمچه بازدید خواهند کرد.وی با اشاره به اهمیت برگزاری اردوی راهیان نور، بیان داشت: یکی از راههای مقابله با جنگ نرم دشمنان، اعزام جوانان و نوجوانان به اردوی راهیان نور و آشنا کردن آنان با ایثارگری های رزمندگان در هشت سال دفاع مقدس است.7198/6048            "}