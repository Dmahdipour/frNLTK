{"onTitr":" وزیر کشور هند:    ","titr":" مسلمانان از گسترش افراط گرایی در هند جلوگیری کردند","describe":" دهلی نو - ایرنا -  وزیر امور داخلی هند  گفت که باید از مسلمانان این کشور قدردانی کرد زیرا با وجود تلاش های خارجی فراوان برای تحریک کردن آنها، از گسترش افراط گرایی در هند جلوگیری کرده اند.", "text":"به گزارش ایرنا به نقل از روزنامه انگلیسی زبان 'هندوستان تایمز' در روز شنبه، راجنات سینگ در سخنرانی خود  در شانزدهمین نشست 'رهبری' که توسط این روزنامه برگزار شد ، تروریسم را یک 'جنایت علیه انسانیت' دانست و اعلام کرد که تروریسم با هیچ دینی ارتباط ندارد.وی در عین حال از این فرصت هم اضافه کرد و با اشاره به همسایه جنوبغربی این کشور که دارای جمیعت بزرگ مسلمان بوده و یک کشور هسته ای محسوب می شود افزود: در حالیکه کشور های اسلامی تروریسم را محکوم کرده اند، پاکستان باید برای مقابله با تروریسم اقدام کند.راجنات سینگ همچنین مدعی شد که وضعیت امنیتی در کشمیر در مقایسه با یک سال گذشته بهبود یافته است. وی گفت: حملات تروریستی از 6 هزار مورد در سال 1995 به 360 مورد در سال 2017 رسیده است.سخنان وزیر کشور هند در ارتباط با کشمیر در حالی منتشر می شود که احزاب مخالف از دولت هند به دلیل افزایش خشونت ها در منطقه کشمیر در ماه های اخیر انتقاد کرده اند.وزیر کشور هند در ارتباط با موارد نقض آتش بس در کشمیر گفت: ما به سربازان هندی اعلام کرده ایم که از آغاز درگیری ها خودداری کنند اما زمانی که پاکستان به سوی آنها تیراندازی کرد، سربازان هندی نباید نگران شمارش گلوله های خود باشند. دولت هند با استفاده از جدید ترین تکنولوژی ها از مرز های خود در غرب(کشمیر) و شرق (آسام) محافظت خواهد کرد و از ورود های غیر قانونی به خاک هند جلوگیری خواهد کرد.اشاره سینگ به مرز های شرقی در ارتباط با  مهاجران بنگلادشی و روهینگیا است که هند آنها را مهاجران غیر قانونی می داند. هند اعلام کرده است که پناهجویان روهینگیا غیر قانونی را از این کشور اخراج خواهد کرد. در این راستا هند روز پنجشنبه هفت مسلمان روهینگیا را از این کشور اخراج کرده و به میانمار تحویل داد.بر اساس آمار منتشر شده تعداد مهاجران روهینگیا در هند 40 هزار نفر است.هند و پاکستان، از زمان استقلال هند از امپراطوری استعماری انگلیس در سال 1947، بر سر کنترل منطقه کشمیر مناقشه دارند.هند از مدت ها پیش پاکستان را به مسلح کردن گروه های شورشی در منطقه مسلمان نشین کشمیر متهم می کند، در حالی است اسلام آباد این اتهامات را نمی پذیرد.هند اعلام کرده است که از زمان آغاز به کار دولت جدید پاکستان به نخست وزیری عمران خان، خشونت ها در جامو و کشمیر افزایش یافته است و نیروهای پلیس ربوده شده و به قتل رسیده اند. همچنین به ادعای هند شواهد قوی وجود دارد که سازمان های شبه نظامی و جدایی طلب به دنبال ایجاد اختلال در روند انتخابات محلی کشمیر هستند.هند پاکستان را حامی تروریسم و گروه های شبه نظامی ضد هند می داند، اما پاکستان همواره نقش خود را در حملات تروریستی علیه هند رد کرده است.از سوی دیگر پاکستان هند را به ایجاد ناآرامی در استان بلوچستان این کشور متهم کرده است.وزیر امور خارجه پاکستان در سخنرانی در مجمع عمومی سازمان ملل، هند را به دخالت مستقیم در گسترش تروریسم در کشورش متهم کرد.شاه محمود قریشی وزیر امورخارجه پاکستان شنبه این هفته در نیویورک در سخنرانی خود مدعی شد که هند، گروه های تروریستی را در داخل خاک پاکستان از نظر مالی تامین می کند.بخشی از کشمیر در خاک هند و بخشی دیگر در خاک پاکستان قراردارد. هر دو کشور ادعای مالکیت بر تمام کشمیر را دارند و همین موضوع یکی ازعلل اصلی مناقشه دیرینه میان دهلی نو و اسلام آباد از زمان استقلال پاکستان از هند در سال 1947میلادی تاکنون است.آساق**267**1424**            "}