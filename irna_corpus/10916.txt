{"onTitr":"","titr":" پنج انبار احتکار کالا در سردشت پلمب شد","describe":" مهاباد- ایرنا- رییس ادارە صنعت، معدن و تجارت سردشت گفت: پنج انبار احتکار مواد غذایی و مصالح ساختمانی بە ارزش 15 میلیارد ریال در این شهرستان شناسایی و پلمب شد.", "text":"حامد رمضانی روز سە شنبە در گفت و گو با خبرنگار ایرنا با بیان اینکه این انبارها در سامانە جامع انبارها اعلام موجودی نکردە بودند، افزود: این اقدام در راستای مصوبه های کارگروه تنظیم بازار شهرستان جهت کنترل و نظارت بر بازار انجام شد.وی اضافه کرد: اقلام اولویت دار از جمله لوازم خانگی، موادشوینده، موادغذایی و مصالح ساختمانی در این انبارها احتکار شده بود.وی بیان کرد: ماموران اداره تعزیرات در گشت زنی های خود پس از بررسی و راستی آزمایی، در صورت اثبات برابر قانون تعزیرات با واحدهای اقتصادی متخلف برخورد قانونی می کنند.وی با اشارە بە اینکە امسال هفت جلسه تنظیم بازار در سردشت تشکیل شدە است، گفت: در این جلسه ها، شناسایی انبارها، پایش بازار، بررسی کالاهای اولویت دار، رصد موجودی و اقلام شهرستان بە منظور انعکاس بە استان و برخورد با تخلفات صنفی و تعزیراتی مورد بحث و رسیدگی قرار می گیرد.وی اضافە کرد: شهروندان در هر شرایط و مکانی چنانچه انباری را مشاهده کردند کە کالاهای اولویت دار در آن دپو شده است مراتب را به سامانه 124 ستاد خبری اداره صنعت معدن و تجارت سردشت اطلاع دهند تا نسبت به احتکار و گران فروشی جلوگیری و با عاملان آن برخورد قانونی انجام شود.شهرستان مرزی سردشت در جنوب آذربایجان غربی و همجوار با مرز عراق واقع شده است.7562/6185/7129/2093            "}