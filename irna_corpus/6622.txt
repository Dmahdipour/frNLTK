{"onTitr":"","titr":" تهران سهم 45 درصدی از اقتصاد کشور دارد","describe":" تهران- ایرنا- استاندار تهران با اشاره به جایگاه مهم پایتخت در اقتصاد کشور گفت: حدود 45 درصد از اقتصاد کشور در شهر و استان تهران رقم می خورد.", "text":"به گزارش ایرنا، محمدحسین مقیمی شامگاه شنبه در آئین روز تهران در سالن اجتماعات وزارت امور اقتصاد و دارایی افزود: تهران ام القرای اسلامی ما است و با جمعیتی حدود 8 میلیون از اهمیت ویژه ای برخوردار است.وی ادامه داد: این شهر وقایعی مانند ملی شدن صنعت نفت، 15 خرداد، قیام مشروطیت،  17 شهریور و پیروزی انقلاب اسلامی رقم خورده و این مردم بودند که این وقایع را رقم زدند. مقیمی با بیان اینکه تهران شهر استعدادهاست، تصریح کرد: دانشگاه ها و مدارس تهران نقش تعیین کننده ای در علم و هنر و ادب دارند و دانشگاه های این شهر تنه به دانشگاه های معتبر دنیا می زنند.به گفته استاندار تهران، از چهار گوشه کشور و از تمامی شهرها نمایندگانی در زندگی می کنند و هر کاری که در این شهر انجام می شود الگویی برای شهرهای کشور است.وی با تقدیر از عملکرد شهرداری تهران گفت: تمام کارهایی که شهرداری انجام داده در تمامی شهرهای کشور در مقیاس کوچکتر دیده می شود.مقیمی افزود: تهران شهری تاریخی است اما با سیستم های نوین و تکنولوژی خود را به روز کرده و تمام مکانیزم های شهرهای بزرگ دنیا در این شهر نیز وجود دارد.وی با اشاره به حس نوع دوستی شهروندان تهرانی خاطرنشان کرد: مردم تهران بیشترین سهم را برای جبران کمبود ها در تمامی شهرهای کشور از جمله در ساخت مسکن و مدرسه سازی به ویژه در مناطق محروم داشته اند.به گزارش ایرنا، در این آئین محمدعلی افشانی شهردار تهران، معاونان شهردار و اعضای شورای شهر حضور دارند.14 مهر به نام تهران نام گذاری شده است.تهرام/9343//1348            "}