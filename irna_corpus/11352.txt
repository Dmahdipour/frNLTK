{"onTitr":" با حمایت معاونت علمی صورت گرفت    ","titr":" ساخت دستگاه حذف آلاینده‌های گازی از اگزوز موتورسیکلت","describe":" تهران- ایرنا- با حمایت ستاد توسعه فناوری های آب، خشکسالی، فرسایش و محیط زیست معاونت علمی و  به منظور کنترل کیفیت هوا، دستگاه حذف آلاینده های گازی از اگزوز موتور سیکلت به روش پلاسما کاتالیست طراحی و ساخته شد.", "text":"به گزارش روز سه شنبه گروه علمی ایرنا از معاونت علمی و فناوری ریاست جمهوری؛ استفاده از سیستم پلاسما کاتالیستی در اگزوز موتورسیکلت ها برای کاهش آلایندگی ناوگان موتور سیکلت موجود در کشور و نیز برای دستگاه های تولیدی در آینده بسیار ضروری بوده و نسبت به سیستم های هیبریدی کاربردی تر و از نظر اقتصادی مقرون به صرفه تر است، لذا طراحی و ساخت دستگاه حذف آلاینده های گازی از اگزوز  موتور سیکلت به روش پلاسما کاتالیست مورد حمایت ستاد ستاد توسعه فناوری های آب، خشکسالی، فرسایش و محیط زیست قرار گرفته است. طبق گزارش انجمن موتورسیکلت ایران، آلودگی حاصل از یک موتور سیکلت بالاتر از 3 برابر یک خودرو سواری بوده و با توجه به اینکه تعداد موتورسیکلت های تهران قریب 3 میلیون دستگاه است، می توان به سهم بسزای آن در ایجاد آلایندگی شهر تهران پی برد.همچنین بر اساس آمار شرکت کنترل کیفیت هوای تهران، 95 درصد موتور سیکلت های موجود کاربراتوری بوده به همین دلیل با مصرف بالا و احتراق نامناسب سوخت به شدت موجب افزایش آلودگی هوا می شوند. در این طرح به منظور کاهش آلاینده های گازی و دوده یک سامانه آزمایشگاهی پلاسما کاتالیستی برای بررسی کاهش آلاینده های گازی موتور سیکلت و دو سامانه موتور دینا موتور برای بررسی اثر مبدل کاتالیستی و دستگاه پلاسمای ساخته شد و روی موتور سیکلت هوندا cg125 دست دوم که بیشتر در سطح شهر مورد استفاده است، به کار گرفته شد.علمی ** 1836 **2017            "}