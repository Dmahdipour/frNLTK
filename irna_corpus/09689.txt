{"onTitr":"","titr":" یک خودرو نظامیان خارجی در«پروان» افغانستان منهدم شد","describe":" کابل - ایرنا - فرماندار شهرستان «بگرام» از توابع استان پروان در افغانستان اعلام کرد که یک خودرو زرهی نظامیان خارجی مستقر دراین کشور شب گذشته با بمب کنار جاده ای برخورد کرده و منهدم شد اما به نظامیان آسیبی نرسیده است.", "text":"به گزارش ایرنا، «سیف الله بیدار» روز چهارشنبه به رسانه های محلی گفت که این خودرو ساعت 21 و30 دقیقه دیشب در منطقه «قلعه نصرو» مورد حمله قرار گرفته است.«ذبیح الله مجاهد» یکی از سخنگویان گروه طالبان در فضای مجازی ضمن نسبت دادن این حمله به نیروهای این گروه مدعی شد که بر اثر انفجار این بمب حداقل 5 نظامی آمریکایی کشته شدند ولی هنوز نظامیان خارجی در این باره اظهار نظر نکرده اند.فرودگاه بگرام که بزرگترین پایگاه مستقل نظامیان آمریکا در افغانستان شمرده می شود در شهرستان بگرام واقع است و طالبان هرازگاهی مدعی حملات راکتی به این پایگاه می شود.امروز همچنین رسانه های افغانستان از حمله گروه طالبان به یک پاسگاه پلیس در شهرستان «چخانسور» از توابع استان «نیمروز» خبر دادند و کشته شدن شش سرباز پلیس را قطعی اعلام کردند.هر چند در اخبار ارسالی از استان نیمروز در جنوب غربی افغانستان که با استان سیستان و بلوچستان ایران مرز مشترک دارد به کشته شدن نیروهای مهاجم نیز اشاره شده اما به تعداد آن اشاره نکرده اند.آساق*291*1104**1337            "}