{"onTitr":"","titr":" معاون وزیر بهداشت از مجروحان حادثه واژگونی اتوبوس در تبریز عیادت کرد","describe":" تبریز - ایرنا - معاون درمان وزیر بهداشت، درمان و آموزش پزشکی و استاندار آذربایجان شرقی با حضور در بیمارستان امام  رضا (ع) تبریز از مجروحان حادثه واژگونی اتوبوس حامل دانش آموزان عیات کردند.", "text":"به گزارش ایرنا، قاسم جان بابایی و مجید خدابخش عصر چهارشنبه  با حضور بر بالین مجروحان حادثه واژگونی اتوبوس در تبریز از نزدیک در جریان وضعیت درمانی آنها قرار گرفتند. معاون درمان وزیر بهداشت و  استاندار آذربایجان شرقی در این بازدید، ضمن دلجویی از حادثه دیدگان، دستورات لازم برای تسریع در مداوای آنان را صادر کردند.بر اثر واژگونی یک دستگاه اتوبوس حامل دانش آموزان دختر در تبریز 2 نفر کشته و 40 نفر مصدوم شدند.این حادثه بعد از ظهر امروز در اتوبان پیامبر اعظم در محدوده شهرک خاوران رخ داد. 38 مصدوم این حادثه به بیمارستان امام رضا (ع)، یک نفر به بیمارستان شهدا و یک نفر نیز به بیمارستان سینا اعزام شدند و اکثر مصدومان به صورت سرپایی مداوا شدند. در همین حال پلیس راهور ناجا اعلام کرد بررسی های اولیه نشان می دهد تخطی از سرعت مطمئن از سوی راننده اتوبوس و لغزندگی جاده دلیل وقوع این حادثه بوده است. در فضای مجازی و شبکه های اجتماعی ادعا شده که اتوبوس حادثه دیده حامل دانش آموزان کاروان راهیان نور بوده است . 6120/518            "}