{"onTitr":"","titr":" حادثه رانندگی در جهرم 2 کشته و 9 مصدوم داشت","describe":" شیراز-ایرنا- بر اثر وقوع 2 حادثه رانندگی که در شهرستان جهرم رخ داد، 2 نفر جان باختند و 9 نفر مصدوم شدند.", "text":"سرپرست پلیس راه شمال استان فارس در گزارش روز دوشنبه خود اعلام کرد: در برخورد یک دستگاه خودرو سواری سمند که حامل 6 سرنشین بود با وانت پیکان در محور روستایی نوداد شهرستان جهرم، یک کودک از سرنشینان سمند در دم جان خود را از دست.سرهنگ عبدالهاشم دهقانی افزود: همچنین در این سانحه 6 نفر دیگر از سرنشینان 2 وسیله نقلیه یاد شده مصدوم و به بیمارستان منتقل شدند.او گفت: کارشناسان پلیس راه، علت وقوع این حادثه را تخطی از سرعت مطمئنه از سوی راننده وانت پیکان اعلام کردند.همچنین مسئول روابط عمومی اورژانس جهرم، دوشنبه به ایرنا اظهار داشت: واژگونی یک دستگاه خودرو سمند در منطقه پشت پر، دوراهی دشت دال نرسیده به روستای آغون این شهرستان موجب جان سپردن یک نفر و مصدوم شدن سه نفر از سرنشینان این وسیله نقلیه شد.علت این حادثه از سوی کارشناسان در دست بررسی است.شهرستان جهرم در فاصله 193کیلومتری جنوب شرقی شیراز قرار دارد.9910 /6118            "}