به گزارش ایرنا 'گائو فونگ' روز جمعه خواستار توقف بهانه جویی و یکجانبه گرایی آمریکا شد و گفت اتهاماتی که واشنگتن به پکن می زند و از طریق آن به دنبال حمایت گرایی تجاری یکطرفه است نتیجه ای جز تیرگی روابط اقتصادی دو کشور نداشته است.وی اظهارات اخیر 'مایک پنس' معاون اول رییس جمهوری آمریکا مبنی براینکه چین با باج گیری از کشورهای دیگر برای توسعه تلاش کرده است را منفی و نادرست دانست و گفت این راهبرد هرگز در دستور کار چین نبوده و این کشور هیچ وقت یکجانبه گرا نبوده است.این سخنگو تاکید کرد بارها برای پیشبرد گفت و گوها با آمریکا تلاش کردیم و چندین دور مذاکرات میان طرفین انجام شد اما واشنگتن صداقت نشان نمی دهد.همزمان 'لوکانگ' سخنگوی وزارت خارجه چین در پکن با اشاره به اظهارات مقام های آمریکایی مبنی بر اینکه این کشور با پول و فناوری آمریکا پیشرفت کرده است، گفت ما مسیر پیشرفت و رشد را خودمان ایجاد کرده ایم.وی گفت مقام های آمریکایی می گویند آنها چین را ساخته اند در صورتی که این کشور با تلاش ملت و دولت و بر اساس برنامه های اصلاحات و درهای باز به پیش رفته است.آساق**231**1904**
      
      