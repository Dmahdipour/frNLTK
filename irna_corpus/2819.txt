{"onTitr":"","titr":" سفیر ایران با نخست وزیر منتخب عراق دیدار کرد","describe":" بغداد - ایرنا - سفیر جمهوری اسلامی ایران در بغداد با نخست وزیر منتخب عراق دیدار  و گفتگو کرد.", "text":"به گزارش ایرنا، 'ایرج مسجدی' سه شنبه شب در این دیدار مراتب تبریک خود و مقامات جمهوری اسلامی ایران را به مناسبت انتخاب 'عادل عبدالمهدی' بعنوان نخست وزیر جدید عراق ابراز کرد. مسجدی همچنین با تاکید مجدد بر حمایت کشورش از عراق در مرحله بازسازی و افزایش ثبات سیاسی و امنیتی، آمادگی ایران برای تقویت همکاری با عراق در ابعاد مختلف را مورد تاکید قرار داد.دو طرف در این دیدار همچنین در خصوص روابط دو کشور و راهکارهای گسترش آن از جمله در زمینه های اقتصادی، تجاری و همچنین هماهنگی های امنیتی گفتگو کردند. گفتنی است: برهم صالح نامزد اتحادیه میهنی کردستان عراق در جلسه عصر سه شنبه گذشته پارلمان عراق در دور دوم رای گیری نمایندگان پارلمان عراق با پیروزی قاطع (219 در مقابل 22 رای) بر رقیب اصلی خود فواد حسین نامزد حزب دموکرات کردستان عراق، سومین رئیس جمهوری عراق برای چهارمین دوره ریاست جمهوری این کشور پس از سقوط دیکتاتوری صدام معرفی شد. وی بلافاصله پس از انتخاب بعنوان رئیس جمهوری و ادای سوگند قانون اساسی، عادل عبدالمهدی را مامور تشکیل کابینه جدید این کشور کرد. عبدالمهدی پیش تر مورد توافق عمده ائتلاف های پیروز در انتخابات پارلمانی 22 اردیبهشت این کشور قرار گرفته بود و بدون مخالفت مشخصی بعنوان نخست وزیر جدید معرفی شد. خاورم*2*380**            "}