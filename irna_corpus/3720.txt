{"onTitr":"","titr":" فدراسیون فوتبال انگلیس داستان فحاشی مورینیو را پیگیری می کند","describe":" تهران - ایرنا - فدراسیون فوتبال انگلیس، پرونده رسیدگی به الفاظ رکیکی که  توسط «خوزه مورینیو» سرمربی تیم منچستریونایتد در مقابل یک دوربین تلویزیونی پس از پیروزی 3 -2 تیمش مقابل نیوکاسل ضبط شده است را مورد تحقیق و بررسی قرار می دهد.", "text":"به گزارش ایرنا، تارنمای خبری یورو اسپورت روز سه شنبه نوشت: گفته می شود مورینیو هنگام عبور از خط کشی های کنار زمین در برابر دوربین پخش زنده به زبان پرتغالی الفاظ رکیکی را استفاده کرده است.بر این اساس، فدراسیون فوتبال انگلیس پیش از انجام هرگونه اقدام، مترصد یافتن ترجمه اصلی جمله استفاده شده توسط مورینیو است.شاگردان مرد پرتغالی با گل دقایق پایانی «الکسیس سانچز» موفق شدند شکست 2 – صفر را با پیروزی 3 -2 عوض کنند تا آقای خاص کمی از بحران خارج شود.با این وجود، مشکلات و تنش های اخیر او با بازیکنانش به ویژه «پل پوگبا» هافبک فرانسوی همچنان گزارش ها را حول محور برکناری قریب الوقوع مورینیو به گردش انداخته است.سرمربی 55 ساله شیاطین سرخ معتقد است که مثل یک جنایتکار تحت تعقیب قرار گرفته و پس از 55 سال احساس می کند قصد پاپوش ساختن برای او را دارند.وی در این باره اظهار داشت: من 55 سال دارم، بالغ هستم اما برای نخستین بار است که در فوتبال، دسیسه ای به این شکل می بینم.وی افزود: من می توانم با این مسئله کنار بیایم، اما ظاهرا برخی از بازیکنان با وجود اینکه شخصا چنین تهدیدی را حس نمی کنند قادر به کنار آمدن با آن نیستند؛ مارکوس رشفورد در بازی ناراحت به نظر می رسید، اسکات مک تامینی ترسیده بود و حتی بازیکنان باتجربه تر اشتباهاتی انجام می دهند که طبیعی به نظر نمی رسد.ورزشی**3991**1597            "}