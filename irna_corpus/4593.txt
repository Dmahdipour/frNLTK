{"onTitr":" فرماندار فردیس :    ","titr":" اهتمام به حوزه ورزش درمانگر آسیب ها است","describe":" کرج-ایرنا- فرماندار فردیس ، تامین امکانات و تجهیزات ورزشی را در این شهرستان پرجمعیت ضروری دانست و گفت: اهتمام به حوزه ورزش درمانگر آسیب های جسمی و اجتماعی است.", "text":"به گزارش ایرنا، ابوالفضل اینانلو روز دوشنبه در نشست ستاد ساماندهی امور جوانان و شورای ورزش شهرستان فردیس افزود: با گسترش تجهیزات و مکان های ورزشی بر اساس نیازهای جوانان می توان شاهد کاهش  آسیب های اجتماعی بود.وی ادامه داد: یکی از عوامل های مهم و تاثیرگذار در کاهش آسیب ها، فراهم ساختن فضاهای ورزشی است تا با ایجاد هیجان و نشاط در جوانان، سلامت جامعه را تضمین کرد.اینانلو  اهتمام به حوزه ورزش می تواند پیشگیری از آسیب های اجتماعی در جامعه را تقویت و از انحراف جوانان جلوگیری کند، از این رو فعالیت سرمایه گذاران،بازاریان و اصناف در این عرصه مفید واقع خواهد شد.وی تاکید کرد: جوانان دارای انرژی و ظرفیت های بالایی هستند که باید برای آنان برنامه ریزی صحیح انجام شود.فرماندار فردیس گفت: جوانان مدال آوری در شهرستان فردیس وجود دارند که برای کشور افتخار می آفرینند و باید مورد توجه مسئولان قرار گیرند.رئیس اداره ورزش و جوانان شهرستان فردیس اظهارداشت: سال های گذشته  سرانه ورزشی برای هر نفر در این شهرستان چهار متر مربع بود که اکنون به 6 متر مربع رسیده است.داود عزیزی افزود: 2 پروژه ورزشی سالن طبقاتی در بلوارشهید تهرانی مقدم فردیس در دهه فجر به بهره برداری می رسد که با اتمام این پروژه ها حداقل چهار خانه رزمی هیات ورزشی فردیس در آن مکان مستقر می شوند.وی ادامه داد: پروژه دیگر استخر دولتی در شهرک وحدت است که مردم می توانند با پرداخت هزینه کم از این استخر استفاده کنند.عزیزی اظهار داشت: برای پروژه های استخر و سالن طبقاتی حدود 40 میلیارد ریال بودجه استانی مصوب شد که از این رقم 30 میلیارد ریال محقق شده است.وی با بیان اینکه در سال های گذشته 120 سالن ورزشی دولتی و خصوصی در این شهرستان وجود داشت، افزود: با راه اندازی 84 سالن ورزشی تعداد سالن ها به 214 سالن رسیده است.عزیزی با اشاره به جمعیت ورزشی 18 هزار نفری در فردیس اظهار داشت: 45 درصد جمعیت ورزشکاران این شهرستان را بانوان تشکیل می دهند.شهرستان 600 هزار نفری فردیس واقع در جنوب شرقی کرج یکی از مناطق قهرمان پرور ورزشی کشور محسوب می شود.7413/6155            "}