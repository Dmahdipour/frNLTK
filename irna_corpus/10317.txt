{"onTitr":" شینهوا در گزارشی تحلیلی نوشت؛    ","titr":" ایران به آمریکا بی اعتماد است","describe":" پکن- ایرنا- خبرگزاری رسمی چین در گزارشی تحلیلی با اشاره به اینکه ایران هیچ اعتمادی به آمریکا ندارد نوشت تا زمانی که آمریکا واقع گرایی پیشه نکند و به تعهداتش پایبندی نشان ندهد ایران با این کشور وارد گفت و گو و مذاکره ای نخواهد شد.", "text":"به گزارش ایرنا شینهوا در این گزارش نوشت: مقام های ایران بارها تاکید کرده اند با نقض برجام، در واقع 'دونالد ترامپ' رییس جمهوری آمریکا باب هر گفت و گویی با ایران را بسته است.خبرگزاری رسمی چین ادامه می دهد که مسئولان ارشد جمهوری اسلامی ایران موضع خود را در روزهای اخیر بارها اعلام کرده اند و بر این باورند که آمریکا شرایط لازم را برای گفت و گو مهیا نکرده است.شینهوا تصریح می کند که ترامپ با زیر پا گذاشتن برجام و نادیده گرفتن یک سند بین المللی باعث شد تا مشکلات فراوانی در عرصه بین المللی بوجود بیاید و باعث بی اعتمادی ایران هم شده است.این گزارش از قول 'محمد جواد ظریف' وزیر خارجه جمهوری اسلامی ایران آورده است که اگر شرایط آماده نشود نمی توان دور یک میز با آمریکا وارد گفت و گو شد آنهم زمانی که این کشور به تعهداتش عمل نمی کند.شینهوا ادامه می دهد که از دیدگاه وزیر خارجه ایران زمانی که طرف مقابل سندی را امضا کند و سپس آن را نقض کند در واقع همه چیز از هم می پاشد و در این شرایط طرف مقابل مجبور است منتظر واقع بینی باشد واقع گرایی که هنوز در آمریکا دیده نمی شود.خبرگزاری رسمی چین تاکید می ورزد که از دیدگاه مقام های ایران این کشور نمی تواند در صورتی که از سوی آمریکا تحریم و تهدید شود با آمریکا وارد گفت و گو گردد.گزارش اضافه می کند که آمریکا هم سند بین المللی برجام را نقض کرده است و هم می خواهد ایران را با این فشارها وادار به مذاکرات جدید کند که تحت تحریم و تهدید چنین امری میسر نخواهد شد و مقام های ایران را به واشنگتن بارها گوشزد کرده اند.آساق**231**1904**            "}