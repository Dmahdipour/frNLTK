{"onTitr":"","titr":" گربه‌زاد، قهرمان ایرانی متولد شد","describe":" تهران- ایرنا- نخستین کمیک بوک قهرمانانه ایرانی با نام «گربه‌زاد» رونمایی شد.", "text":"به گزارش خبرنگار فرهنگی ایرنا، جشن رونمایی کمیک بوک، نخستین جلد از مجموعه «گربه‌زاد» اثر رامبد خانلری با حضور نویسنده میثم برزا، طراح کمیک‌های کتاب و اسدالله امرایی مترجم برگزار شد.«دمار» اولین داستان از مجموعه‌ گربه‌زاد است. در این داستان نخستین قهرمان از دنیای قهرمانانه‌ گربه زاد از قدرت ماورایی خود یعنی ارتباط با مارها و تسلط بر آن‌ها آگاه می شود. این آگاهی بهای زیادی دارد، انسان‌های زیادی می‌میرند و نفرت بزرگی خلق می‌شود  تا دمار به دنیا بیاید. وقت آن رسیده که گربه‌زاد متولد شود و در مقابل دمار بایستد.«گربه زاد، دمار» را نشر آوند دانش، در شمارگان 1100 نسخه، با قطع وزیری منتشر کرده است. کمیک بوک یا داستان‌های تصویرمحور، به داستان‌هایی گفته می‌شود که بخشی از بار روایت را بر دوش تصویر می گذارند و معمولا متن داستان، گفت‌وگو و بیان موقعیت در لحظه قصه است.این گونه داستان نویسی در ایران، کم سابقه است و گربه زاد نخستین اثر مجموعه‌ای کمیک بوک در ایران به شمار می‌آید.فراهنگ**م.ز**9053            "}