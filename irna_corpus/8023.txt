{"onTitr":"","titr":" محور خطبه های نماز جمعه استان سمنان","describe":" سمنان - ایرنا - خطیبان جمعه شهرستان های میامی و دامغان با تاکید بر پیروی از رهبر معظم انقلاب اسلامی ، یکپارچگی مردم را عامل پیروزی بر مشکلات خواندند.", "text":"*** مهم ترین مولفه پیروزی مردم ایران اطاعت از ولی فقیه است امام جمعه میامی بااشاره به سخنان راهبردی رهبر معظم  انقلاب اسلامی در اجتماع اقتداربسیجیان گفت: مهمترین مولفه  شکست ناپذیری مردم ایران پشتیبانی از ولایت فقیه و حضور پرشور در عرصه های مختلف است .  حجت الاسلام والمسلمین قربانعلی صفایی پور افزود: نیاز امروز کشور  اتحاد و همدلی بویژه بین نیروهای مومن و انقلابی و اعتماد به جوانان است .  صفائی پور باگرامیداشت هفته نیروی انتظامی گفت: ایجاد نظم و ارتقای امنیت و اقتدار نظام همراه با مهربانی و حفظ کرامت مردم از وظایف این دستگاه است.خطیب جمعه میامی امنیت کشور را مرهون زحمات نیروهای مسلح دانست واظهارداشت: نیروهای مسلح با حضور خود درعرصه های مختلف موجب قوت قلب مردم هستند و رضایت  فرماندهی کل قوا از افتخارات آنهاست .  صفایی پوربااشاره به روز دامپزشک گفت: مهمترین عامل اقتصاد کشور کشاورزی ودامپروریست . خطیب جمعه میامی بااشاره به روز جهانی کودک تصریح کرد: همه بایدمراقب کودکان باشیم ، یکی از شاخصه های تربیت روزی حلال است ، خانواده و مدرسه هم دورکن اساسی برای تربیت آنهاست . ***  حجت الاسلام و المسلمین عباسعلی جیرانی امام جمعه موقت دامغان هم در خطبه های این هفته نماز جمعه در مصلای امام خمینی (ره) این شهر گفت: ملت ایران همچون گذشته با اقتدار و صلابت تحریم های آمریکا را درهم می شکند.وی تصریح کرد: در سال های پس از پیروزی انقلاب، آمریکا شکست های زیادی از ایران خورده است ،در تحریم ها و جنگ اقتصادی نیز با وحدت مردم شکست خواهد خورد .وی به مشکلات موجود در عرصه اقتصادی کشور اشاره کرد و گفت: تحریم موضوع جدیدی نیست ، آمریکا 40 سال است که با تحریم های خود ایران را تهدید می کند. حجت الاسلام جیرانی افزود: بیشترین علت گرانی ها و مشکلات اقتصادی تحریم نیست بلکه احتکار کالاهای مورد نیاز و حرص و طمع عده ای سودجو موجب این وضعیت شده است.خطیب جمعه دامغان همایش بزرگ خدمت را از عوامل اقتدار ایران دانست و گفت: بسیجیان سراسر کشور با حضور 100 هزار نفری قدرت مردم ایران نشان دادند.امام جمعه موقت دامغان ضمن تبریک هفته ناجا، گفت: نیروهای ناجا برای حفظ جان، مال و ناموس مردم شبانه روز تلاش می کنند. 9856/6167            "}