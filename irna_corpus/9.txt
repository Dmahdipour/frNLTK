{"onTitr":" نماینده مجلس:    ","titr":" اختیارات بیشتری به دانشگاه ها داده شود","describe":" بیرجند - ایرنا - نماینده مردم فردوس، طبس، بشرویه و سرایان در مجلس شورای اسلامی گفت: برخی دانشگاه ها در زمینه جذب دانشجو به مشکل برخورده اند و باید به دانشگاه ها اختیارات بیشتر داده و تفویض اختیار شود.", "text":"به گزارش ایرنا محمدرضا امیرحسنخانی جمعه شب در نشست روسای دانشگاه های استان خراسان جنوبی با وزیر علوم، تحقیقات و فناوری اظهار داشت: مشکل از دانشگاه نیست بلکه از قوانینی است که دست روسای دانشگاه ها را بسته است.وی گفت: اگر حیطه عمل روسای دانشگاه ها و دست آنان در برنامه ریزی باز باشد به طور قطع و یقین بهتر از این می توانند عمل کنند چون دارای زیرساخت های بیشتری نسبت به غیرانتفاعی هستند.وی بیان کرد: دست و پای روسای دانشگاه ها را بسته اید و آنها را در استخری گذاشته اید تا شنا کنند مسلم است که نمی توان کاری کرد و بخش خصوصی این محدودیت ها را ندارد.نماینده مردم چهار شهرستان خراسان جنوبی در مجلس شورای اسلامی افزود: اگر دانشگاه ها به این نتیجه رسیده اند که می توانند دانشجوی خارجی جذب کنند خودشان باید این کار را انجام دهند لذا اختیارات هیات امنا را اضافه کنید تا بتواند رشته مصوب کرده و کارآمد باشد.وی با بیان اینکه همه چیز را به شهرهای بزرگ برده ایم گفت: در بحث آمایش دانشگاه ها به شهرستان های کوچک توجه کنید در غیر این صورت دچار مشکل خواهیم شد.امیرحسنخانی یادآور شد: علاوه بر خشکسالی و سرمازدگی اگر فقر دانشگاه و دانشجو هم وارد استان و شهرستان های ما شود معضلی خواهد بود که نخواهیم توانست آن را حل کنیم.وی افزود: اکنون حدود 6 هزار دانشجو در شهرستان فردوس در حال تحصیل هستند که در چرخه اقتصاد پویا و زنده اند و اگر آنها را از دست بدهیم با مشکلات فراوانی مواجه خواهیم بود. وی گفت: اگر می خواهید چیزی کم کنید از دانشگاه های بزرگ مانند تهران، مشهد، شیراز و سایر باشد اینکه دانشگاه های کوچک را کم کنید درست نیست هر چند زور شما به آنها نخواهد رسید چون به ما بیشتر می رسد.نماینده مردم فردوس، طبس، بشرویه و سرایان در مجلس شورای اسلامی افزود: 12 سال پیش در هیات دولت مجوز احداث پژوهشکده انار در شهرستان فردوس اخذ و تا حدودی ساخته شد اما مجدد تخریب شد این در حالی است که هر پنج سال یکبار سرمازدگی انار را داریم و تا پنج سال دیگر اناری وجود ندارد یا اینکه کرم گلوگاه انار این شهرستان را نابود کرده است.وی با بیان اینکه چرا نباید در استان محصولات ارگانیک تولید کنیم گفت: اینها جزو مواردی است که باید دانشگاه ها به آن بپردازند لذا باید دانشگاه کاربردی باشد تا در منطقه خدمات دهی کند.امیرحسنخانی اظهار داشت: اکنون جمعیت زیادی دانشجو در استان داریم که باید امید به اشتغال داشته باشد در حالیکه اینگونه نیست و  برای دانشجویان هزینه می کنیم اما ثمره آن را کشورهای خارجی می برند.وی گفت: در خراسان جنوبی اگر دانشجویی تربیت می شود نه اینکه نتواند به کشورهای خارجی برود بلکه علاقه و تعهد وی اجازه نمی دهد که برود.نماینده مردم چهار شهرستان خراسان جنوبی در مجلس شورای اسلامی افزود: انتظار می رود رتبه های دانشگاه و اساتید براساس این موارد ارزیابی شود که چقدر دانشجو را متعهد می کنند تا به کشور، منطقه و سرزمین خود خدمت کند که این مهم در خراسان جنوبی در منطقه خود بماند.وی بیان کرد: برخی دانشگاه های غیرانتفاعی شهرستان ها حتی رشته های ارشد جذب می کنند اما در دانشگاه فنی و مهندسی برای جذب دانشجو به مشکل برخورده ایم.نماینده مردم نهبندان و سربیشه در مجلس شورای اسلامی هم گفت: دانشگاه ها رشد خیلی خوبی پیدا کرده و اکنون در خراسان جنوبی بیش از 50 هزار دانشجو در حال تحصیل هستند.نظر افضلی اظهار داشت: باید وارد زندگی مردم شویم زیرا کار ما بیشتر آموزش شده در حالی که باید تبدیل به تحقیقات، کارآفرینی، پتانسیل های منطقه، تولید ثروت و سایر شود.وی ادامه داد: به عنوان مثال در شاه کوه نهبندان میلیارد تومان سنگ موجود است اما روستا همجوار آن بسیار عقب مانده و شاخص های اصلی زندگی را ندارند.نماینده مردم نهبندان و سربیشه در مجلس شورای اسلامی با بیان اینکه ما مقصر این اتفاقات هستیم گفت: باید به مشکلات معیشتی مردم توجه شود در غیر اینصورت شاهد سیل عظیم مهاجرت آنها و خالی شدن روستاهای مرزی می شود ادعای آن هم مهاجرت هفت هزار نفر از نهبندان در چند سال اخیر است.وی با بیان اینکه بعد از سفر مقام معظم رهبری به شهرستان نهبندان آموزش عالی تقویت و مشکل برطرف شد افزود: نباید اجازه بدهیم این دانشگاه ها و مراکز به تعطیلی گراییده شود.افضلی گفت: مراکز تحقیقاتی را می توان در شهرستان نهبندان تبدیل به ثروت کرد اکنون بودجه پژوهشی را دانشگاه های کلان می بلعند در استان و شهرستان صنعت بزرگی نداریم لذا باید به دانشگاه های کوچکتر بیشتر توجه شود.وی اظهار داشت: آیین نامه ارتقای مقاله محور به پایان نامه های کاربردی داده شود مواردی که بتواند مشکلی از منطقه را حل کند و  یکهزار دانشجوی ارشد بومی داریم چرا نباید پایان نامه ای این دانشجویان در ارتباط با موضوعات بومی و منطقه ای نباشد تا دردی از منطقه را دوا کند.نماینده مردم نهبندان و سربیشه در مجلس شورای اسلامی به طرح شناسایی استعدادهای درخشان و نخبه اشاره کرد و گفت: پذیرش دانشجویان در مقاطع کارشناسی دانشگاه های بزرگ محدود و به دانشگاه های کوچک استان سپرده شود تا شاهد شکوفایی کیفی در اعتلای جمهوری اسلامی ایران ایفا کنیم.وزیر علوم، تحقیقات و فناوری عصر جمعه وارد بیرجند شد و چهار طرح عمرانی را در دانشگاه بیرجند افتتاح کرد.منصور غلامی امروز (شنبه) در دومین روز سفرش به خراسان جنوبی در اجلاسیه شهدای دانشجو و اساتید خراسان جنوبی شرکت و از دانشگاه ها و مراکز آموزش عالی استان بازدید می کند.7557*3028            "}