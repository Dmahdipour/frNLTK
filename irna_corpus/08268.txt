{"onTitr":"","titr":" گوترش از سیستم قضایی سازمان ملل حمایت می کند","describe":" نیویورک- ایرنا- معاون سخنگوی دبیرکل سازمان ملل متحد در واکنش به اقدامات آمریکا نسبت به دیوان بین المللی دادگستری و دادگاه کیفری بین المللی گفت: گوترش همواره از مجموعه سازمان ملل به ویژه سیستم قضایی آن حمایت می کند.", "text":"به گزارش خبرنگار ایرنا، فرحان حق عصر پنج شنبه به وقت محلی این مطلب را در نشست خبری و در پاسخ به سوال یک خبرنگار که این اقدام آمریکا را یکجانبه گرایی دانسته و خواستار موضع دبیرکل شده بود، مطرح کرد.وی افزود: ما همه کشورهای عضو سازمان ملل را تشویق می کنیم که با سیستم قضایی سازمان ملل متحد کار کنند.به دنبال طرح پیگیری قضایی برای جنایات جنگی آمریکا در افغانستان، این کشور اعلام کرد از دادگاه کیفری بین المللی خارج می شود.همچنین پس از شکایت دولت فلسطین از آمریکا به دیوان بین المللی دادگستری به دلیل انتقال سفارت آمریکا به قدس، جان بولتون اعلام کرد در پروتکل الحاقی کنوانسیون 1961 وین نخواهند ماند و خروج آمریکا را از این کنوانسیون اعلام کرد.معاون سخنگوی دبیر کل سازمان ملل متحد همچنین درباره انتخاب رئیس جمهوری و نخست وزیر عراق هم اظهار کرد: دبیرکل روز گذشته به رئیس جمهوری جدید عراق پیام تبریک فرستاد و از انتخاب برهم صالح استقبال کرد.فرحان حق اضافه کرد: یان کوبیش نماینده ویژه دبیرکل در امور عراق هم طی به عادل عبدالمهدی نخست وزیر جدید عراق تبریک گفته است.اروپام*1429            "}