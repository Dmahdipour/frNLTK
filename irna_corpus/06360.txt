{"onTitr":"","titr":" یک سوم بیماران مرگز مغزی توسط اورژانس زنجان منتقل شدند","describe":" زنجان - ایرنا - مدیر گروه مغز و اعصاب دانشگاه علوم پزشکی زنجان گفت: در شهریور ماه امسال یک سوم بیماران دچار مرگ مغزی با اورژانس به واحد درمان سکته بیمارستان ولی عصر (ع) زنجان انتقال داده شده اند که ارائه آگاهی ها در این بخش به عموم مردم بیش از گذشته ضروی است.", "text":"دکتر سید عبدالرضا قریشی روز یکشنبه در گفت و گو با خبرنگار ایرنا افزود: ماه گذشته شمار بیماران سکته مغزی مراجعه و یا منتقل شده به بیمارستان ولی عصر(عج) زنجان 74 نفر بود که از این تعداد 6 نفر به دلیل خونریزی مغزی و 68 نفر نیز سکته ناشی از انسداد در عروق خون رسان مغز تحت درمان قرار گرفتند.وی اظهار داشت: از تعداد 68 بیمار مراجعه کننده خوشبختانه حدود 46 بیمار در کمتر از چهار و نیم ساعت به بیمارستان مراجعه کردند که در واقع زمان طلایی امکان درمان بیماران است و اقدام درمانی صرف برای آنها انجام می گیرد.قریشی افزود: برای بقیه بیماران که 28 بیمار را شامل می شود بعد از بازه زمانی لازم مراجعه کردند که تحت مراقبت های لازم قرار گرفتند و علت سکته مغزی توسط کادر درمانی بررسی می شود تا دیگر دچار آن نشوند.وی بیان کرد: حدود 16 بیمار نیز بین چهار و نیم تا 24 ساعت و 12 بیمار دیگر نیز بالای 24 ساعت مراجعه کرده بودند که تاخیر زیادی را شامل می شود.مدیر گروه مغز و اعصاب دانشگاه علوم پزشکی زنجان ادامه داد: بر این اساس به شهروندان توصیه می شود در هنگام مواجه با بیمار دچار سکته مغزی مورد را بلافاصله به اورژانس اطلاع دهند و این موضوع به دلیل  سرعت و انتقال صحیح بیمار به مرکز درمانی اهمیت بالایی دارد.وی یادآوری کرد: از مجموع بیماران مراجعه کننده سکته مغزی 25 مورد با اورژانس، 26 مورد  مراجعه شخصی، . انتقال از بیمارستان های دیگر نیز 23 مورد بوده است.این عضو هیات علمی دانشگاه علوم پزشکی زنجان ادامه داد: از بین  68 بیمار سکته مغزی مراجعه کننده ناشی از انسداد عروق 27 بیمار تحت درمان با داروی حل کننده لخته تحت درمان قرار گرفتند.وی بیان کرد: یعنی 46 بیماردچار سکته مغزی که به  موقع مراجعه کرده بودند که 50 درصد درمان شدند و علت عدم درمان بیماری های دیگر  نیز این بود که یا علایم آنها برطرف شده بود، یا ناشی از خونریزی مغزی بوده و یا شرایط درمان لازم را نداشتند و علاوه بر آن یک مورد انتقال توسط اورژانس هوایی خداینده تحت درمان قرار گرفتند.از سال گذشته دست اندرکاران حوزه سلامت استان زنجان بر آن شدند، مرکز درمانی سکته حاد مغزی را در بیمارستان ولی عصر (عج) زنجان راه اندازی کنند که با کارهای درمانی توانسته مقام نخست درمان این بیماری را در سطح کشور کسب کند.به گزارش ایرنا، سکته مغزی دومین عامل مرگ ایرانیان در تمامی سنین، شایعترین عامل ناتوانی بزرگسالان و از همه مهمتر اینکه این بیماری قابل درمان است.درمان و پیشگیری از عوارض سکته مغزی در زمان طلایی 4.5 ساعت پس از سکته ممکن است، چرا که هر دقیقه حدود 2 میلیون و در یک ساعت حدود 120 میلیون سلول مغزی از بین می روند.9646/8068            "}