{"onTitr":"","titr":" تصاویر اصابت موشک های سپاه به مقر تروریست ها منتشر شد","describe":" تهران - ایرنا - نیروی هوافضای سپاه نخستین تصاویر از محل های اصابت موشک های سپاه به مقر تروریست های تکفیری در شرق فرات در سوریه را رسانه ای کرد.", "text":"به گزارش روز سه شنبه ایرنا از روابط عمومی کل سپاه، پس از حمله موشکی و پهپادی سپاه به مقر تروریست های تکفیری که منجر به هلاکت و زخمی شدن&#160; شمار زیادی از تروریست ها و سرکردگان جنایت تروریستی اهواز گردید، نیروی هوافضای سپاه نخستین تصاویر از محل های اصابت موشکها وبمباران پهپادهای رزمی در شرق فرات در سوریه را رسانه ای کرد.سردار سرتیپ پاسدار امیرعلی حاجی زاده فرمانده نیروی هوافضای سپاه در خصوص انتشار این تصاویر اظهار داشت: منطقه شرق فرات و مقر تروریست‌های داعشی تحت حمایت کامل آمریکا بوده و دارای موقعیت خاصی می باشد؛ این منطقه از غرب بواسطه رود فرات پدافند طبیعی دارد، از طریق هوا نیز منطقه ممنوعه پروازی و تحت حفاظت هواپیما های ائتلاف است.وی همچنین در خصوص عدم فیلمبرداری هوایی از لحظات اصابت موشک ها به اهداف اظهار کرد:&#160;بکارگیری هواپیماهای بدون سرنشین همچون شاهد 129 به منظور تصویربرداری از لحظه اصابت، عملاً موجب لو رفتن عملیات و اطلاع رسانی توسط ائتلاف آمریکا و تخلیه مقر از گروه‌های تروریستی می شد.فرمانده نیروی هوافضای سپاه با بیان اینکه در عملیات موشکی و پهپادی «ضربت محرم» از تاکتیک متفاوتی استفاده کردیم، گفت: در این عملیات با استفاده از روش های خاص اطلاعاتی و پس از اطمینان از حضور فرماندهان داعشی، عملیات با غافلگیری انجام شد.سردار حاجی زاده با اشاره به اجرای عملیات ترکیبی و استفاده از پهپادهای رزمی در این عملیات گفت: پهپادهای بمب افکن ما با غافلگیری وارد منطقه شدند و به اجرای عملیات خود پرداختند و با تصاویری که پس از عملیات به دست ما رسید، میزان دقت عملیات برای همگان روشن شد.اجتمام**1193 ** 1418            "}