{"onTitr":" نایب رییس کمیسیون عمران مجلس:    ","titr":" سهم دولت و شهرداری ها ازارزش افزوده به صورت لایحه ارایه شود","describe":" تهران- ایرنا- نایب رئیس کمیسیون عمران مجلس شورای اسلامی گفت: با تصویب هیات دولت سهم شهرداری ها و دولت از ارزش افزوده هر کدام 50 درصد به صورت برابر شده است اما به عقیده کمیسیون عمران این موضوع باید در قالب لایحه ارائه شود.", "text":"سید هادی بهادری روز سه شنبه در گفت و گو با ایرنا، افزود: درخصوص لایحه ای تحت عنوان شهرداری ها در جلسه امروز صحبت شد و افشانی در این خصوص توضیح داد که در قانون حمایت از شهرداری ها تبصره ای بود که سهم شهرداری ها از ارزش افزوده 30 درصد و دولت 70 درصد بوده است، ولی با همکاری دولت و هیات وزیران تغییراتی در این لایحه داده شد که به تصویب هیات دولت رسید؛ بدین شکل که سهم دولت از ارزش افزوده 50 درصد و شهرداری ها نیز 50 درصد و به صورت برابر باشد.بهادری یادآور شد: درخصوص سهمیه بندی ارزش افزوده که توافقی است بین دولت و شهرداری، کمیسیون عمران مجلس معتقد است که این لایحه باید به صحن مجلس آورده شود و به تصویب نمایندگان برسد.نایب رئیس کمیسیون عمران مجلس شورای اسلامی بیان کرد: دعوت از افشانی شهردار تهران جهت استماع گزارش برنامه سوم عمرانی و عملکرد 4 ماهه شهرداران تهران بود که در این جلسه شهردار تهران گزارش مفصلی ارائه داد. بهادری ادامه داد: در این جلسه شهردار تهران همچنین درخصوص میزان تعهدات مالی شهرداری تهران، بدهی ها و مطالبات و بودجه اختصاص یافته به سیستم مدیریت شهری و همچنین درخصوص تعداد پرسنل شاغل در شهرداری نیز گزارش ارائه کرد.سیام*3061*1535            "}