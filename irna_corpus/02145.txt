{"onTitr":"","titr":" 5656 خراسانی آموزشهای کمکهای اولیه را فرا گرفتند","describe":" مشهد- ایرنا- مدیرعامل جمعیت هلال احمر خراسان رضوی گفت: در چارچوب برگزاری دوره امداد و کمکهای اولیه پنج هزار و 565 نفر طی نیمه نخست امسال در این استان آموزش دیدند.", "text":"دکتر سیدمجتبی احمدی روز چهارشنبه در گفت و گو با خبرنگار ایرنا افزود: از ابتدای امسال تاکنون 279 دوره آموزش امداد و کمکهای اولیه در خراسان رضوی برگزار شد و طی آن این تعداد موفق به قبولی در آزمون و دریافت گواهیانه شدند.وی گفت: از این تعداد دو هزار و 338 نفر مرد و بقیه زن هستند. مدیرعامل جمعیت هلال احمر خراسان رضوی افزود: همچنین در چارچوب 93 دوره آموزشی مهارتهای پایه داوطلبی، برای هزار و 728 نفر از افرادی که با موفقیت این دوره را گذراندند، گواهی صادر شد.وی گفت: همچنین در چارچوب برنامه های آگاهسازی و اطلاع رسانی چهل و هفت هزار و 438 بروشور آموزشی به همراه چهار هزار و 283 پوستر در سطح خراسان رضوی توزیع و 79 مسابقه آموزشی نیز برگزار شد.جمعیت هلال احمر خراسان رضوی 11 هزار و 737 عضو داوطلب دارد. 7496/1858            "}