{"onTitr":"","titr":" زلزله اردل 150 میلیارد ریال خسارت به بار آورد","describe":" شهرکرد- ایرنا- مدیرکل دفتر مدیریت بحران استانداری چهارمحال و بختیاری میزان خسارت زلزله اخیر شهرستان اردل را افزون بر 150 میلیارد ریال برآورد کرد.", "text":"ستار فرهادی روز سه شنبه در گفت و گو با خبرنگار ایرنا تاکید کرد: طبق بررسی گروه های کارشناسی، زلزله اخیر شهرستان اردل و بخش ناغان شهرستان کیار  به 312 واحد مسکونی خسارت زد.وی در ادامه افزود: این واحدها بین 30 تا 60 درصد خسارت دیده که هر واحد برای بازسازی و مقاوم سازی به طور میانگین به 500 میلیون ریال اعتبار نیاز دارد.به گزارش ایرنا، زمین لرزه ای با قدرت 4.6 درجه در مقیاس امواج درونی زمین (ریشتر) ساعت 6 و 12 دقیقه صبح سه شنبه 17 مهرماه سال جاری شهرستان اردل در استان چهارمحال و بختیاری را لرزاند.زمین زلزله دوم نیز به بزرگی 3.7 درجه در مقیاس امواج درونی زمین (ریشتر) ساعت 6 و 40 دقیقه بامداد این شهرستان را لرزاند.زلزله اردل خسارت جانی نداشت.اردل در 75 کیلومتری شهرکرد واقع شده است.7362/6021            "}