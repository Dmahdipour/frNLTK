{"onTitr":"","titr":" «گفتگو با مترو» طرحی برای دریافت نظرات مسافران تهرانی است","describe":" تهران- ایرنا- شرکت بهره برداری مترو تهران و حومه در نظر دارد تا به منظور ارتقا سطح خدمات رسانی در این ناوگان، نسبت به جمع آوری نظرات و پیشنهادات شهروندان و مسافران اقدام کند که در این زمینه طرح هفتگی «گفتگو با مترو» را اجرایی کرده است.", "text":"به گزارش مدیریت ارتباطات و امور بین الملل شرکت بهره برداری مترو تهران و حومه، این شرکت چهارشنبه های هر هفته با اجرای طرحی با عنوان 'گفتگو با مترو' در ایستگاه های منتخب مترو، از ساعت 10 تا 16 آماده دریافت نظرات، پیشنهادات و انتقادات مسافران محترم است.این شرکت قصد دارد تا در راستای تکریم بیشتر به نظرات شهروندان محترم پیشنهادات آنها را دریافت و در صورت اجرایی بودن، اقدام کند. این طرح چهارشنبه این هفته (18 مهرماه 97)، در دوازده ایستگاه منتخب آغاز به کار می کند تا با بهره گیری از پیشنهادات شهروندان محترم، نواقص مرتفع و ایده های خلاق شهروندی را در جهت بهبود عملکرد به کار گرفته شوند.مسافران محترم می‌توانند چهارشنبه های هر هفته به میزهای مستقر در ایستگاه‌های تئاتر شهر، امام خمینی(ره)، صادقیه، گلشهر، شادمان، کرج، فرهنگسرا، دروازه دولت، شهید نواب صفوی، تجریش، شهرری و شهید بهشتی که پرسنل شرکت بهره‌برداری متروی تهران و حومه در آن حضور دارند، مراجعه و نظرات، پیشنهادات و انتقادات خود را ارائه دهند.تهرام/7243//1348            "}