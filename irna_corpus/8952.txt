{"onTitr":"","titr":" هفدهمین جشنواره کتاب و رسانه فراخوان داد","describe":" تهران - ایرنا - هفدهمین دوره جشنواره کتاب و رسانه برای شرکت در بخش‌های «رسانه‌های نوشتاری»، «رسانه‌های دیداری و شنیداری»، «عکس» و «تولید محتوا در صفحه‌های تخصصی شبکه‌های مجازی» فراخوان داد.", "text":"به گزارش روز پنج شنبه خبرنگار فرهنگی ایرنا، هفدهمین جشنواره کتاب و رسانه با هدف افزایش توجه به کارکردهای رسانه در حوزه نشر و ترویج کتاب‌خوانی در هفته کتاب برگزار می‌شود. این جشنواره طبق روال هر ساله تلاش می‌کند با بهره‌گیری از دانش و تجربه فعالان خبره دو حوزه رسانه و کتاب، آثار رسانه‌ای انتشار یافته در زمینه کتاب و نشر بررسی کند.در این دوره از جشنواره کتاب و رسانه، علاوه بر بخش عکس که سال گذشته به بخش‌های جشنواره افزوده شد، دو مبحث آثار طنز و مطالب منتشر شده در فضای مجازی نیز به رقابت و داوری‌های این دوره اضافه شده است. همچنین در این دوره، برای نخستین‌بار، کلیه مراحل ارایه آثار و نیز داوری‌ها به شکل مکانیزه دیجیتال انجام خواهد شد و نیازی به ارسال فیزیکی آثار نیست.براساس فراخوان اعلام شده هفدهمین جشنواره کتاب و رسانه، جشنواره امسال در بخش ‌«رسانه‌های نوشتاری» (مطبوعات کاغذی، خبرگزاری‌ها و سایت‌های خبری رسمی) شامل خبر، گزارش، گفت‌وگو، طنز و یادداشت، نقد و مقاله (مطبوعاتی و تخصصی)، بخش «رسانه‌های دیداری و شنیداری» (تلویزیون و رادیو)شامل خبر، گزارش، گفت‌وگو، میزگرد، داستانی - نمایشی (کتاب صوتی)، طنز و برنامه‌های ترکیبی، بخش «عکس» شامل تک‌عکس و گزارش تصویری و بخش «تولید محتوا در صفحه‌های تخصصی شبکه‌های مجازی» شامل معرفی کتاب، یادداشت و نقد،  گفت‌وگو، گزارش و خبر، برگزار می‌شود.آثاری که در فاصله اول مهر ١٣٩٦ تا پایان شهریور ١٣٩٧ در رسانه‌ها منتشر شده‌اند، در این دوره از جشنواره می‌توانند شرکت کنند. آثار باید در یکی از رسانه‌های دارای مجوز در تهران یا شهرستان یا در یکی از صفحه‌های تخصصی و دارای هویت مشخص شبکه‌های مجازی منتشر شده ‌باشند.همچنین هر فرد با حداکثر ٩ اثر در بخش‌های مختلف جشنواره به دلخواه خود می‌تواند شرکت کند. در بخش رسانه‌های دیداری و شنیداری، ارائه تصویر گواهی پخش اثر با قید تاریخ پخش که به امضای مدیر گروه یا مدیر پخش شبکه رسیده باشد، الزامی است. بدیهی است، هر اثر در این بخش به‌نام فردی ثبت می‌شود که نام او به‌عنوان نماینده گروه تولیدکننده، در گواهی صادر شده قید می‌شود.متقاضیان شرکت در جشنواره تا پایان وقت اداری ٢٧ مهرماه فرصت دارند با مراجعه به پایگاه اینترنتی جشنواره کتاب و رسانه به نشانی اینترنتی resaneh.ketab.ir آثار خود را در قالب‌های اعلام شده برای هر بخش، ارائه و با تکمیل فرم مربوط، در جشنواره شرکت کنند.آیین پایانی هفدهمین دوره جشنواره کتاب و رسانه و معرفی برگزیدگان همزمان با بیست و ششمین دوره هفته کتاب جمهوری اسلامی ایران در آبان ١٣٩٧ برگزار خواهد شد.علاقه مندان برای کسب اطلاعات بیشتر می توانند از طریق پست الکترونیک به نشانی resaneh@ketab.ir مراجعه کنند.** کتاب و رسانهبه گزارش ایرنا، «جشنواره کتاب و رسانه پس از شانزده دوره اکنون جایگاه خود را در میان رویدادهای فرهنگی کشور کسب کرده ؛ جایگاه و منزلتی که به بهای تلاش و خلاقیت اهالی رسانه و برنامه‌ریزی و سخت کوشی برگزار کنندگان ادوار گذشته حاصل شده است.جشنواره کتاب و رسانه همه ساله در بخش ‌رسانه‌های نوشتاری (روزنامه‌ها، نشریات، خبرگزاری‌ها و سایت‌های خبری) شامل خبر، گزارش، گفت و گو و مقاله (یادداشت، سرمقاله، تفسیر و تحلیل و نقد) و بخش رسانه‌های دیداری و شنیداری (تلویزیون و رادیو) شامل گزارش، گفت و گو، برنامه‌های ترکیبی و نیز بخش عکس برگزار می‌شود.فراهنگ ** 1355 ** 1200            "}