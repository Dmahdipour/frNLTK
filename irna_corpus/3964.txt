{"onTitr":" مدیرکل تعزیرات حکومتی سمنان:    ","titr":" حقوق مصرف کنندگان با لحاظ شرایط تولید پیگیری می شود","describe":" سمنان- ایرنا- مدیرکل تعزیرات حکومتی استان سمنان گفت: رویکرد این نهاد در پیگیری حقوق مصرف کنندگان، لحاظ شرایط تولیدکنندگان است.", "text":"عیسی فاضلی روز سه شنبه در گفت و گو با ایرنا، افزود: پیگیری حقوق مصرف کننده و تولید کننده رویکرد اصلی تعزیرات حکومتی در نظارت ها و گشت ها است. وی تاکید کرد: تعزیرات حکومتی بر اساس قانون موظف به حمایت از حقوق مصرف کنندگان و رسیدگی به شکایات شهروندان است و از سوی دیگر تعزیرات حکومتی به اصل حمایت از تولیدکننده در روند رسیدگی به شکایات نیز توجه دارد. مدیرکل تعزیرات حکومتی استان سمنان تاکید کرد: در شرایط کنونی کشور، تعزیرات حکومتی ملاحظات تولید در کشور را فراموش نکرده و با اعتقاد بر این که از هر ریال سرمایه‌گذاری در کشور باید حمایت شود، اجرای قانون در تمام بخش ها را مدنظر قرار دارد. وی یادآور شد: به منظور اجرای فرهنگ نظارت مردم بر مردم و تحقق حقوق شهروندی و تحقق حقوق مصرف کننده، با هدف نظارت بر بازار و خدمات دولتی و غیردولتی، تعزیرات حکومتی سامانه پیامکی 300000135 و سامانه اینترنتی(www.tazirat135.ir) و شماره تلفن 135 را ایجاد کرده است تا پاسخگو و مرجعی برای رسیدگی به شکایات مردمی باشد. مدیرکل تعزیرات حکومتی استان سمنان بیان کرد: شهروندان در صورت مشاهده تخلفاتی مانند عرضه کالای قاچاق، کم‌‎فروشی، گرانفروشی، تقلب و رعایت نشدن مقررات بهداشتی، می توانند مراتب را از طریق این سامانه ها گزارش یا طرح شکایت کنند. وی بیان کرد: ورودی پرونده ها به تعزیرات حکومتی استان سمنان در 6 ماه نخست سال 97 در مقایسه با مدت مشابه سال قبل 2.3 درصد کاهش یافت. فاضلی با اشاره به این که در 6 ماه ابتدایی سال جاری 2 هزار و 550 مورد پرونده به تعزیرات حکومتی استان سمنان ارسال شد، افزود: در مدت مشابه سال گذشته 2 هزار و 609 پرونده در این اداره کل تشکیل شده بود. مدیرکل تعزیرات حکومتی استان سمنان اظهارداشت: در این مدت، یکهزار و 980 پرونده در بخش کالا و خدمات، 134 پرونده قاچاق کالا و ارز و 436 پرونده در بخش بهداشت، دارو و درمان در شعبه های رسیدگی تعزیرات حکومتی در استان سمنان تشکیل شد. فاضلی خاطرنشان کرد: در مدت مشابه سال گذشته، 2 هزار و 56 پرونده در بخش کالا و خدمات، 146 پرونده قاچاق کالا و ارز و 409 پرونده در بخش بهداشت، دارو و درمان در شعبه های رسیدگی تعزیرات حکومتی در استان تشکیل شده بود. وی با اشاره به اجرای گشت و بازرسی های مشترک این اداره کل با بخش بازرگانی سازمان صنعت، معدن و تجارت استان، گفت: در 6 ماه نخست سال 97 تعداد 814 مورد بازرسی مشترک انجام شد که 258 واحد صنفی متخلف شناخته شدند. وی بیان کرد: 272 مورد تخلف منجر به تشکیل پرونده شد و 137 مورد تذکر با هدف پیشگیری از تخلف به واحدهای صنفی ارایه شد. مدیرکل تعزیرات حکومتی استان سمنان گفت: عمده‌ترین تخلفات تعزیرات در 6 ماه ابتدایی سال 97، درج نشدن قیمت با 709 مورد، ارایه نشدن برگ خرید با 470 مورد، گران‌فروشی با 461 مورد، تقلب با 215 مورد و رعایت نکردن قانون بهداشت با 204 مورد بود. به گفته مدیرکل تعزیرات حکومتی استان سمنان، در مدت مشابه سال گذشته، 729 مورد بازرسی مشترک انجام شد که 206 واحد صنفی متخلف شناخته شدند و 398 واحد صنفی بدون تخلف و 125 مورد تذکر با هدف پیشگیری از تخلفات ارایه شد. به گزارش ایرنا، تعزیرات حکومتی در استان سمنان 17 شعبه ثابت در سه حوزه کالا و ارز، قاچاق و بهداشت و درمان، در شهرستان های سمنان، شاهرود، دامغان و گرمسار دارد و در شهرستان های مهدیشهر، میامی، آرادان و سرخه، شعبه های سیار دارد. 9891/6103            "}