{"onTitr":" پاراآسیایی 2018؛    ","titr":" ملی پوش تنیس روی میز: از مدالم راضی نیستم","describe":" جاکارتا - ایرنا - ملی پوش تنیس روی میز ایران گفت: در نیمه نهایی بازی های پاراآسیایی عملکرد خوبی نداشتم و از کسب مدال برنز راضی نیستم.", "text":"به گزارش روز یکشنبه خبرنگار اعزامی ایرنا، «حسن جانفشان» پس از کسب مدال برنز تنیس روی میز بازی های پاراآسیایی جاکارتا اظهار داشت: خودم را کاملا برای این مسابقات آماده کرده بودم اما نمی دانم امروز چه شد. نمی دانم اسمش را چه بگذارم اما انگار اصلا در مسابقه نبودم.وی ادامه داد: تحت هیچ شرایطی نتوانستم قدرت واقعی خود را در مسابقه انجام بدهم. در گیم سوم به خودم آمدم که دیر شده بود. خودم را گم کرده بودم و دیر پیدا کردم و به حریفم نباختم. هیچوقت اینطور بد بازی نکرده بودم.جانفشان تصریح کرد: اصلا از برنزم راضی نیستم. نمی دانم چه جوابی بدهم. واقعا این اتفاق عذابم می دهد. دارنده مدال برنز پاراآسیایی ٢٠١٨ همچنین گفت: خدا را شکر هرجا رفتم دست پر برگشتم اما این دفعه حقم این نبود. دنبال بهانه نیستم و خودم مقصر هستم. بدترین بازی عمرم بود.او در پایان گفت: در رقابت های دوبل هم شانس مدال داریم اما کارمان سخت است. کلاس ها ادغام شده و باید خیلی تلاش کنیم.**برناکی: شرمنده شدم که طلا نگرفتم«زهرا برناکی» نیز درباره کسب مدال برنز رشته پرش طول بازیهای پاراآسیایی جاکارتا گفت: خوشحالم موفق به کسب مدال برنز شدم، مدالم را به مردم ایران تقدیم می کنم اما شرمنده شدم که طلا نگرفتم؛ قول می دهم در آینده طلا بگیرم.وی ادامه داد: برای کسب مدال طلا آمده بودم اما شرایط مسابقات طوری شد که نتوانستم حتی رکورد خودم را بزنم و با اختلاف 17 سانتیمتر سوم شدم. اگر رکورد خودم را که 6 ماه پیش زدم تکرار می کردم مدال بهتری می گرفتم.سومین دوره بازیهای پارآسیایی 2018 از 14 تا 21 مهر با حضور 2 هزار و 880 ورزشکار از 41 کشور در 18رشته ورزشی برگزار می شود. کاروان اعزامی ایران با 209 ورزشکار و در 13 رشته ورزشی در این دوره از رقابت ها حضور دارد. ورزشی**2052**1067**1597            "}