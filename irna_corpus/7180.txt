{"onTitr":"","titr":" 1600 طرح اقتصادی استان اردبیل در حال اجراست","describe":" اردبیل - ایرنا - رییس سازمان مدیریت و برنامه ریزی استان اردبیل گفت: یک هزار و 600  طرح اقتصادی و عمرانی در این استان توسط دستگاه های اجرایی مختلف در دست اجراست.", "text":"به گزارش ایرنا ، داود شایقی روز شنبه در جلسه شورای برنامه ریزی و توسعه استان اردبیل  افزود: با توجه به اینکه بودجه 98 آذرماه به مجلس ارائه می شود ضروری است مدیران دستگاه های اجرایی طرح های اولویت دار را مشخص کنند.شایقی با بیان اینکه  طرح های عمرانی اولویت اصلی در بودجه 98 خواهد بود، گفت: در حال حاضر 85 درصد از مبادله موافقت های اعتبارات در این استان صورت گرفته و تا چند روز آینده بصورت 100 درصد موافقت نامه مبادله می شود.رییس سازمان مدیریت و برنامه ریزی استان اردبیل تخصیص اعتبارات 97 را یادآور شد و افزود: تخصیص اعتبارات از محل بند 5 بودجه  تا پایان آذرماه باید به بانک ها ابلاغ شود در غیر این صورت به تهران عودت داده می شود. شایقی بیان کرد: مشارکت بخش خصوصی در اجرای طرح های عمرانی استان هم مد نظر قرار گرفته بطوری که تکمیل طرح های راه آهن ، احداث بیمارستان هزار تختخوابی و تکمیل فاضلاب اردبیل از محل مشارکت بخش خصوصی پیگیری می شود.رییس سازمان مدیریت و برنامه‌ریزی استان اردبیل گفت: این سازمان تلاش می کند تا با بهره‌گیری از ابزارهای مختلف زمینه  رونق‌افزایی تولید داخلی و حمایت از کالای ایرانی فراهم شود.7110/ 1257            "}