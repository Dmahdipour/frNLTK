{"onTitr":" فرمانده انتظامی استان:    ","titr":" کاهش تلفات جاده ای هرمزگان مهمترین موفقیت پلیس است","describe":" بندرعباس- ایرنا- فرمانده انتظامی هرمزگان گفت: آمار کشته شدگان در تصادف برون شهری استان برای پنجمین سال پیاپی کاهش یافته است که یک دستاورد و موفقیت بزرگ برای پلیس به شمار می رود.", "text":"به گزارش ایرنا، سردار عزیزالله ملکی روز چهارشنبه در یک نشست خبری به مناسبت در پیش بودن هفته نیروی انتظامی (13تا 19مهر) افزود: در نیمه اول امسال 191نفر در تصادفات جاده ای فوت کردند و یک هزارو 894نفر نیز مجروح شدند که نشان دهنده کاهش 10درصدی تلفات و 15درصدی مجروحان نسبت به مدت مشابه سال گذشته است.وی در تشریح دیگر دستاوردهای پلیس استان اظهار داشت: از ابتدای امسال تا پایان شهریور 36تن و 500 کیلوگرم مواد مخدر در استان کشف شد که در مقایسه با مدت مشابه سال قبل، هشت درصد افزایش داشته است.سردار ملکی همچنین از کاهش 16درصدی سرقت به عنف، کاهش 14درصدی سرقت از مغازه، کاهش 12درصدی سرقت منزل و همچنین کاهش 31درصدی سرقت موتورسیکلت در همین مدت خبر داد.*مسائل اقتصادی موثر در افزایش سرقت رییس پلیس هرمزگان با اشاره به افزایش 14درصدی سرقت خودرو ، افزایش 29درصدی سرقت لوازم داخل خودرو و افزایش 36درصدی سایر سرقت ها در نیمه اول امسال، مشکلات اقتصادی را در افزایش آمار سرقت ها موثر دانست.سردار ملکی در ادامه این گزارش خاطرنشان شد: کشف کالا و سوخت قاچاق در همین مدت با 182درصد افزایش به 6هزار و 800میلیارد ریال رسیده تعداد پرونده کلان (دارای ارزش ریالی بیش از یک میلیارد ریال) با 75درصد افزایش به 254 فقره رسیده است.فرمانده انتظامی استان همچنین از متلاشی شدن 36 باند قاچاق کلان کالا و دستگیری 2هزار و 837 نفر مرتبط  با قاچاق کالا و سوخت خبر داد.*افزایش 72درصدی جرائم سایبریسردار ملکی همچنین تعداد پرونده های جرائم سایبری تشکیل شده در نیمه اول امسال را 600 فقره و تعداد افراد دستگیر شده در این پرونده ها را 370 نفر اعلام کرد که نشان دهنده افزایش 72درصدی انواع جرائم سایبری در استان است که 96درصد این جرائم کشف شده است.*کاهش جرائم  خشنرییس پلیس هرمزگان یکی دیگر از دستاوردهای مهم نیروی انتظامی استان را کاهش جرائم خشن دانست و افزود: از ابتدای سالجاری تا پایان شهریور، آدم ربایی هفت درصد،قتل 47درصد و تجاوز به عنف 33درصد از مدت مشابه پارسال کمتر شده است.*پرونده مسمومیت الکلی در انتظار نتیجه آزمایشگاهسردار ملکی همچنین با تشریح  وضعیت پرونده مسمومیت الکلی در بندرعباس آخرین آمار فوت شدگان را 21 نفر و مجموع مسموم شدگان را  250 نفر اعلام و اضافه کرد: برای تعیین دلیل اصلی مرگ 21 نفر یاد شده، منتظر نتیجه آزمایش ها هستیم.*تعیین تکلیف پرونده های جنایی مهم تا 2ماه آینده سردار ملکی همچنین درباره 2 پرونده مهم قتل یک زوج فرهنگی در بندرعباس و به شهادت رسیدن 2 مامور نیروی انتظامی توسط افراد مسلح گفت: در پرونده اول تعدادی مظنون شناساییی شده اند و در پرونده دوم نیز به سرنخ های مهمی رسیده ایم که انتظار می رود هر 2 پرونده تا آذرماه به نتیجه برسد. *تشکیل پرونده برای 19جرم مالیفرمانده انتظامی استان همچنین از تشکیل پرونده برای  19 جرم مالی شامل اختلاس، تسهیلات بانکی غیرمجاز، پولشویی، زمین خواری و فرار مالیاتی خبر داد که در این پرونده ها 26 نفر از افراد حقیقی و حقوقی دستگیر شده اند و جزییات آن به زودی توسط رییس پلیس آگاهی استان اطلاع رسانی می شود.2094 /6048            "}