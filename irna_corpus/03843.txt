{"onTitr":"","titr":" برخورد سرد چین با پمپئو، راه دراز آمریکا در شبه جزیره","describe":" پکن- ایرنا- 'مایک پمپئو' وزیر خارجه آمریکا در شرایطی که مناسبات واشنگتن با کره شمالی به بن بست رسیده و تنش ها با چین نیز افزایش یافته، با سفر به آسیا تلاش کرد یخ های این مناسبات را آب کرده و بار دیگر راه را برای دیدار «اون و ترامپ» و پیشبرد فرایند خلع سلاح هسته ای هموار کند.", "text":"به گزارش ایرنا اصلی ترین اهداف وی را می توان در دو موضوع برگزاری دومین دیدار میان 'دونالد ترامپ' رییس جمهوری آمریکا با 'کیم جونگ اون' رهبر کره شمالی و برطرف کردن موانع غیراتمی شدن شبه جزیره کره خلاصه کرد اهدافی که کارشناسان معتقدند هنوز نمی توان در مورد نتایج ان تصمیم گیری کرد.او خیلی زود پس از سفرش به چهار کشور ژاپن، کره شمالی، کره جنوبی و چین گفت که رهبران دو کشور در زودترین زمان ممکن با یکدیگر دیدار می کنند همین باعث شد گمانه زنی هایی صورت گیرد مبنی بر اینکه این ملاقات ممکن است پیش از برگزاری انتخابات میاندوره ای آمریکا انجام شود.اما بیانیه ای که 'کیم جونگ اون' رهبر کره شمالی از طریق خبرگزاری این کشور صادر کرد نشان می دهد که چنین گمانه زنی هایی می تواند نادرست باشد و معلوم نیست رهبران دو کشور بسرعت موفق به چین دیدار شوند.در این بیانیه‌ آمده است که رهبران دو کشور دیر یا زود دیدار می کنند که این نشان می دهد هر اقدامی در این راستا بستگی به گام هایی دارد که آمریکا باید در مقابل اقدامات مثبت کره شمالی بردارد.البته دو طرف موفق شدند به طور نسبی به توافقاتی برسند مبنی بر اینکه بازرسان خارجی بتوانند از سایت اتمی 'پونگ گیه ری' کره شمالی بازدید کنند که در این راستا نیز زمان دقیقی مطرح نشده و موافقت ها را فقط وزیر خارجه آمریکا مورد تایید قرار داده است.در مجموع دیدار وزیر خارجه آمریکا از کره شمالی را می توان «یک گام به جلو» تعبیر کرد اما مسلما خلع سلاح اتمی شبه جزیره کره مساله ای نیست که با این دیدار و حتی با برگزاری دومین دیدار سران دو کشور قطعی و حتمی شود.دانش ساخت بمب های اتمی که کره شمالی با آزمایش های هسته ای خود قطعا دستیابی به آن را مورد تایید قرار داده است، مقوله ای نیست که این کشور بخواهد به آسانی از دست بدهد.این تحول بستگی به این دارد که آمریکا تا چه اندازه با این کشور راه می آید در زمان حاضر 'کانگ کیونگ وا' وزیر خارجه کره جنوبی می گوید آمریکا آماده نشان دادن انعطاف های بیشتری است اما در آن سو در آمریکا 'دونالد ترامپ' رییس جمهوری این کشور گفته است به کره شمالی تا زمانی که اقدامی قاطع در خلع سلاح اتمی برندارد، امتیازی داده نخواهد شد و تحریم ها باقی می ماند.موضوع بسیار مهمی که در سفر پمپئو به کره شمالی تقریبا مسکوت ماند موضوع اعلام رسمی پایان دوران متارکه جنگ کره در سال 1953 میلادی است.برای کره شمالی این یک اقدام نمادین نیست بلکه یک حرکت عملی است به سوی صلح دائمی و اینکه این کشور و سازمان ملل، آمریکا، چین و کره جنوبی بتوانند رژیم دایمی صلح را امضا کنند.با این حساب به نظر نمی رسد که آمریکا آمادگی چنین کاری را داشته باشد زیرا این به منزله آن است که آمریکا دیگر بهانه ای برای حضور نظامی در شبه جزیره کره نخواهد داشت و به لحاظ فنی کشورهای چین، روسیه و کره شمالی بسرعت این کشور را تحت فشار قرار خواهند داد تا به این حضور پایان دهد.آمریکا فعلا رزمایش های مشترک با کره جنوبی را متوقف کرده است اما برای خارج شدن از شبه جزیره کره آماده نیست و نمی خواهد این منطقه را رها کند.افزون بر این، چنین اقدامی با راهبرد آمریکا برای آوردن نزدیک به 60 درصداز نیروی نظامی خارجی خود به منطقه آسیا و پاسیفیک همخوانی ندارد و باعث می شود تا راهبرد نظامی گری آمریکا در دریاهای شرقی و جنوبی چین هم تحت تاثیرات منفی قرار گیرد.اگر آمریکا و کره شمالی بتوانند مقدمات لجستیک برنامه خلع سلاح اتمی را فراهم کنند ممکن است کره شمالی به بازرسان اجازه دهد از برخی تاسیسات اتمی این کشور بازدید کنند که این هم زمان خاصی ندارد.کره شمالی در ماه می امسال برخی از تونل های آزمایش های اتمی خود را در حضور شماری از خبرنگاران منهدم کرد اما در آن زمان هم به بازرسان اجازه حضور در این برنامه را نداد.با این حساب وزیر خارجه آمریکا نشان داده که کشورش هنوز نمی تواند چنین اقدامی را مورد تایید قرار دهد و لازم دیده است کره شمالی را تحت فشار قرار دهد تا با ورود بازرسان به این سایت اتمی موافقت کند و در واقع به دنبال راستی آزمایی است.به هر صورت بر خلاف این فشارها، مقام های کره شمالی گفته اند هر اقدامی در منهدم کردن سایت های اتمی و موشک های دوربرد بالستیک این کشور بسته به گام هایی است که آمریکا بر می دارد و امتیازاتی که این کشور می دهد.قرار دیگر دو کشور این است که یک گروه کاری تشکیل دهند که احتمالا ریاست آن برعهده 'چو سون خویی' معاون وزیر خارجه کره شمالی و 'استیون بایگون' نماینده آمریکا در امور شبه جزیره کره و کره شمالی خواهد بود.به هر صورت تبلیغاتی که از سوی طرفین درباره موفقیت ها برای خلع سلاح هسته ای شبه جزیره کره می شود فعلا بیش از اقدامات عملی است که آنها انجام می دهند و در حالی که سال 2018 میلادی رو به پایان است گامی اساسی در این زمینه برداشته نشده است. با این حال هنوز بازرسان خارجی هنوز مجاز به ورود به کره شمالی نیستند تاسیسات هسته ای این کشور فعال است و رژیم دایمی صلح امضا نشده و آمریکا و کره جنوبی حاضر به اعلام رسمی دوره متارکه جنگ کره نشده اند.** چین و آمریکاحتی اگر قبول کنیم که 'مایک پمپئو' وزیر خارجه آمریکا در کره شمالی و کره جنوبی موفقیت های نسبی بدست آورده است باید قبول کرد که در چین با برخوردهای سرد و واکنش های داغ 'وانگ یی' وزیر خارجه این کشور روبرو شد تا جیی که در مصاحبه مطبوعاتی گفت که اختلافات با آمریکا فزاینده است.او صراحتا از تلاش های آمریکا برای تحت فشار گذاشتن چین در عرصه تجارت و برنامه واشنگتن برای تقویت روابط سیاسی و نظامی با تایوان و حضور این کشور در دریای جنوبی و اعزام ناوهایش به منطقه انتقاد کرد وزیر خارجه آمریکا هم گفت که موفق به حل بسیاری از اختلافات با پکن نشده است.تمامی رسانه های منطقه نیز گزارش کردند که «تلخی و تیرگی روابط میان آمریکا و چین» را می توان از دیداری که وزیران خارجه دو کشور در روز دوشنبه در پکن داشتند احساس کرد و حتی تصاویر و عکس های منتشره نیز این موضوع را تایید می کند.وزیر خارجه چین تاکید کرد که آمریکا فرصت گفت و گوهای راهبردی را از دو کشور گرفته است و این باعث می شود طرفین نتوانند در مسیر برد ـ برد حرکت کنند.دو کشور نیز یکدیگر را متهم می کنند که لغو برخی از نشست های نظامی، سیاسی و اقتصادی میان آنها در هفته های گذشته با مسئولیت دیگری بوده است به هر صورت مهم این است که وزیر خارجه آمریکا در دیدارش از پکن کاملا شکست خورده دیده می شد و بعید است در چنین شرایطی بتواند چین را در راهبردهای این کشور در شبه جزیره کره و خلع سلاح هسته ای کره شمالی با خود همراه کند.کارشناسان می گویند تیرگی های فزاینده در روابط چین و آمریکا می تواند باعث شود تا پکن در همکاری هایش با واشنگتن برای حل این مساله سستی نشان دهد به هر صورت کره شمالی همیشه یکی از کارت های برنده در اختیار چین بوده است.آنچه مسلم است این است که کشورهای منطقه از جمله چین و روسیه همواره از برقراری رژیم دائمی صلح حمایت کرده اند و می خواهند چنین سندی به امضا برسد و به دوران شبه جنگی آسیای شمال شرقی و شبه جزیره کره پایان داده شود.اما وزیر خارجه آمریکا در دیدار چهارم خود از پیونگ یانگ حاضر به تمرکز بر روی این موضوع نشد مجموع شرایط نشان می دهد که کره شمالی و آمریکا کماکان برای غیراتمی شدن شبه جزیره کره و دستیابی به یک صلح دائمی راه طولانی در پیش دارند.آساق**231**1904**            "}