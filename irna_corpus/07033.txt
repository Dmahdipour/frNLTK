{"onTitr":" رئیس سازمان نهضت سوادآموزی:    ","titr":" پیش نویس الزامی کردن آموزش عمومی تهیه شد","describe":" تهران- ایرنا- رئیس سازمان نهضت سوادآموزی از تهیه پیش‌نویسی در کمیسیون‌های دولت به‌ منظور الزامی کردن آموزش عمومی خبر داد و گفت: در قانون حمایت از حقوق کودک الزاماتی برای اولیایی دانش‌آموزانی که بی سواد هستند، در نظر گرفته ‌شده است.", "text":"به گزارش روز شنبه ایرنا از مرکز اطلاع‌رسانی و روابط عمومی وزارت آموزش‌ و پرورش، علی باقرزاده اظهار داشت: اجباری شدن سوادآموزی بسیار مهم است و به بار مالی این موضوع توجه نمی‌کنیم همانطور که اکنون و هرساله حدود 28 هزار اتباع خارجی و بیش از 300 هزار دانش‌آموز در مدارس تحت آموزش رایگان قرار می‌گیرند.وی به گروه سنی جمعیت زیر پوشش سازمان نهضت سوادآموزی اشاره کرد و افزود: سه گروه سنی 10 تا 19، 10 تا 29سال و 10 تا 49 سال زیر پوشش سوادآموزی قرار دارند .وی در خصوص وضعیت سوادآموزی طبق آخرین سرشماری نیز اظهار داشت: نرخ باسوادی در گروه سنی 10تا 19،  2.98 برآورد شده است و  تعداد بی‌سوادان این گروه 190 هزار و 500 نفر ، در گروه سنی 10 تا 29 سال، نرخ باسوادی 3.97 درصد و تعداد بی سوادان 668 هزار و 800 نفر و در گروه سنی 10 تا 49 سال درصد باسوادی 4.97 درصد و تعداد بی سوادان 2 میلیون و 692 هزار نفر است.رئیس سازمان نهضت سوادآموزی تصریح کرد: نرخ باسوادی برای اتباع خارجی در کشور4.67 درصد است و تعداد بی سوادان این گروه 600 هزار نفر تخمین زده شده است و اتباع افغانی بالاترین نرخ بی‌سوادی را دارند.باقر زاده ادامه داد: اگر تعداد اتباع را از کل آمار‌ سوادآموزی کم کنیم، در گروه سنی 10 تا 49 سال نرخ باسوادی بیش از 95درصد است البته اکنون نرخ سواد در 12 استان بالای 97 درصد و در 8 استان بالای 98درصد است.وی بیان داشت: در سال‌های 91 تا 95 نرخ رشد عمومی باسوادی حدود85.2 درصد اعلام شد؛ در حالی طبق میانگین 15ساله جهانی رشد باسوادی یک درصد بوده است.رئیس سازمان نهضت سوادآموزی درباره وضعیت سوادآموزی زنان با اشاره به اینکه وضعیت بدی در این حوزه نداریم، اظهار داشت: سخت‌ترین مدل را برای تعیین بی سوادی اعمال می‌کنیم بر همین اساس معمولا در خود اظهاری‌ها مردم خود را دست‌کم می‌گیرند و با وجود اینکه سواد خواندن و نوشتن دارند، اما خود را بی‌سواد اعلام می‌کنند چرا که معیار سواد فرق کرده است.باقر زاده درباره نرخ بی‌سوادی در کشور بیان داشت: طبق شاخص سواد در گروه سنی 6 سال به بالا آمار کل بی‌سوادان 8 میلیون و 800 هزار نفر است و باید به این موضوع توجه کرد که حدود 6 میلیون نفر طبق شاخص جهانی سواد بالای 50 سال هستند که در جامعه هدف ما جای نمی‌گیرند.وی با بیان اینکه موانعی در حوزه سوادآموزی داریم، تصریح کرد: یکی از مهم‌ترین مسائل این است که از ابتدای انقلاب تاکنون تقاضای اجتماعی برای سوادآموزی کم است و بی سوادان بسیار سخت، داوطلبانه برای سوادآموزی اقدام می‌کنند.رئیس سازمان نهضت سوادآموزی با اشاره اینکه یادگیری موضوعی انتخابی است، ادامه داد: بی سوادی بیش از آنکه معضلی آموزشی باشد، مسئله‌ای اجتماعی است و باید در حوزه اجتماعی برای ساماندهی بی‌سوادی وارد عمل شویم.باقرزاده به تشریح راهکار‌هایی برای کاهش آمار بی سوادی پرداخت و اضافه کرد: نخستین مساله الزام‌آور کردن سوادآموزی است و در این حوزه باید آموزش را آمیزه‌ای از حق و تکلیف هر فردی در جامعه بدانیم.** برگزاری بیست و یکمین دوره انتخابات شورای دانش آموزی در اول آبان ماهوزیر آموزش و پرورش در بخشنامه ای  به ادارات کل استان ها، مناطق، نواحی و مدارس زمان برگزاری بیست و یکمین دوره انتخابات شورای دانش آموزی برای تمامی مدارس ابتدایی ( دوره اول و دوم) متوسطه اول و متوسطه دوم را اول آبان ماه اعلام و شیوه نامه اجرایی آن را که توسط معاونت پرورشی و فرهنگی تهیه شده است ابلاغ کرد.به استناد ماده 18 آئین نامه اجرایی مدارس مصوب شورای عالی آموزش و پرورش، شورای دانش آموزی ظرفیت و فرصت مناسبی برای حضور با نشاط و تاثیر گذار آینده سازان کشور در تصمیم سازی و مشارکت دانش آموزان در فعالیت های آموزش و تربیتی مدارس است.علمی**1883**1440            "}