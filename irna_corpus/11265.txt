{"onTitr":" معاون استاندار قم:    ","titr":" دولت نگاه ویژه ای به مددجویان کمیته امداد دارد","describe":" قم- ایرنا- معاون سیاسی، امنیتی و اجتماعی استانداری قم گفت: دولت دوازدهم با افزایش مستمری مددجویان کمیته امداد نشان داد نگاه ویژه ای به معیشت مددجویان این نهاد دارد.", "text":"به گزارش ایرنا، سید محمدرضا هاشمی روز سه شنبه درآیین تجلیل از سالمندان  افزود: در سال های گذشته، با تدبیر دولت یازدهم، اشتغال مددجویان کمیته امداد افزایش چشمگیری داشته است و در زمینه های مختلف به جامعه تحت پوشش خدمات ارائه شده است.وی اضافه کرد: کار کردن در کمیته امداد از برکت و معنویت بالایی برخوردار است که نصیب پاک ترین افراد جامعه شده است.وی با بیان اینکه امیدواریم بتوانیم به معنای واقعی خادم و خدمتگزار مددجویان به ویژه سالمندان باشیم، ادامه داد: به لطف خداوند جامعه ای پویا و جوان میان سالمندان شکل گرفته و این قشر از سلامت مناسبی برخوردارند.هاشمی گفت: کمیته امداد یکی از دستاوردهای نظام مقدس جمهوری اسلامی است که تاکنون تسهیلات ویژه ای به مددجویان ارائه نموده است.وی با اشاره به فرمایشات رهبر معظم انقلاب در زمینه لزوم افزایش فرزندآوری، گفت: برای داشتن جامعه جوان باید توجه ویژه ای به نیازهای جوانان و افزایش زاد و ولد شود تا جامعه پویا و جوان را در نظام مقدس ایران که امروز الگویی برای جهانیان شده، آماده نماییم.آیین تجلیل از سالمندان استان های البرز، اصفهان، مرکزی، تهران، سمنان و قم در مجتمع فرهنگی تربیتی حضرت معصومه(س) امروز آغاز و تا سه روز ادامه دارد، برنامه های مختلفی برای سالمندان دعوت شده به این آیین در نظر گرفته شده است.در حال حاضر 20 هزار و 703 خانوار معادل 2.7 درصد جمعیت استان قم زیر پوشش کمیته امداد هستند که از این تعداد، 15 هزار و 60 خانوار معادل 1.9 درصد جمعیت قم مستمری بگیر بوده و سایر خانوارها نیز از خدمات تک یا چند خدمتی امداد مثل درمان، فرهنگی و اشتغال بهره مند می شوند.  طبق آخرین سرشماری عمومی نفوس و مسکن سال 95، 99 هزار و 454 سالمند در قم زندگی می کنند. /2085/ 6133/            "}