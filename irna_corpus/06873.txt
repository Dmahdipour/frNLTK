{"onTitr":"","titr":" باند کلاهبرداری اینترنتی در قزوین متلاشی شد","describe":" قزوین - ایرنا - فرمانده انتظامی قزوین از انهدام یک باند کلاهبرداری اینترنتی در استان خبر داد و گفت: پلیس همه اعضای 9 نفره این باند را در قزوین شناسایی و دستگیر کرد.", "text":"سردار مهدی محمودی روز شنبه در گفت و گو با خبرنگار ایرنا افزود: این باند از طریق اینترنت و تماس با افراد و اغفال آنها و دسترسی به شماره حساب شهروندان اقدام به برداشت از حساب شهروندان می کردند.به گفته این مسئول انتظامی، کلاهبرداران با سوء استفاده از احساسات مذهبی شهروندان و به بهانه سفر به عتبات عالیات ضمن تماس با افراد و با شگردهای خاص خود اقدام به کلاهبرداری می نمودند.این مقام ارشد انتظامی یادآور شد: اعضای این باند تاکنون به 240 فقره کلاهبرداری و برداشت غیرقانونی 7 میلیارد و 400 میلیون ریال از حساب مردم اعتراف کرده اند.سردار محمودی در بخش دیگری از سخنان خود با اشاره به افزایش کشفیات ناجا در سال جاری، تاکید کرد: 140 هزار قلم انواع کالای کشف شده به همراه سوخت قاچاق از جمله کشفیات پلیس استان بوده است.سردار محمودی همچنین با اشاره به رشد 14 درصدی تردد خودروها از مسیرهای ارتباطی استان در نیمه نخست امسال، افزود: خوشبختانه با تدابیر صورت گرفته و کنترل های محسوس و نامحسوس پلیس در حوزه تلفات جاده ای با میزان کاهش روبرو بوده ایم. فرمانده نیروی انتظامی قزوین در پایان ضمن تبریک هفته ناجا، مهم ترین رسالت پلیس را برقراری نظم و امنیت برای شهروندان عنوان کرد و گفت: نیروی انتظامی به منظور ایجاد امنیت و عدالت اجتماعی شبانه روز در خدمت شهروندان و نظام مقدس خواهد بود.13 تا 19 مهرماه به عنوان هفته نیروی انتظامی نامگذاری شده است.6104/8054            "}