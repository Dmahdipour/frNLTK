{"onTitr":"","titr":" 6 فلسطینی در غزه شهید شدند","describe":" تهران- ایرنا- خبرگزاری فلسطین «معا » اعلام کرد امروز جمعه 6 فلسطینی به ضرب گلوله نظامیان رژیم صهیونیستی در نوار غزه شهید و 112 تن دیگر نیز زخمی شدند.", "text":"به گزارش جمعه شب ایرنا به نقل از خبرگزاری فلسطینی «معا»، نظامیان صهیونیست امروز نیز تظاهرات فلسطینی ها در نوار غزه موسوم به راهپیمایی بزرگ بازگشت را سرکوب کردند.راهپیمایی امروز تحت عنوان جمعه 'انتفاضه قدس' و با حضور ده ها هزار فلسطینی در مناطق مرزی غزه با فلسطین اشغالی برگزارشد.هیات عالی برگزاری راهپیمایی بازگشت اعلام کرده که راهپیمایی ها تا تحقق تمامی اهداف مورد نظر همچون لغو محاصره غزه ادامه خواهد یافت.اسماعیل هنیه رئیس دفتر سیاسی جنبش مقاومت اسلامی (حماس) و شماری دیگری از رهبران این جنبش و دیگر گروه های فلسطینی نیز در راهپیمایی امروز شرکت کردند.راهپیمایی های بزرگ بازگشت از 30 مارس (10 فروردین) آغاز و در جریان آن تاکنون 202 نفر شهید و بیش از 22 هزار نفر  زخمی شده اند.شبد**1480**1010            "}