{"onTitr":"","titr":" مشکلات صنعت کشمش به صادرات آسیب می زند","describe":" همدان- ایرنا- معاون استاندار همدان و فرماندار ویژه ملایر با اشاره به جایگاه ویژه ارزش اقتصادی کشمش گفت: در حال حاضر صنعت کشمش با مشکلاتی مواجه است که به طور قطع به صادرات آسیب می زند.", "text":"به گزارش ایرنا باب الله فتحی روز سه شنبه در دیدار با اعضای انجمن تولید و صادرکنندگان کشمش ملایر اظهار داشت: کشمش این شهرستان نیمی از صادرات استان همدان را به خود اختصاص داده است که این ظرفیت نیازمند نگاه ویژه مسئولان است.وی با تاکید بر اینکه مشکلات موجود بر سر راه صادرات این صنعت باید رفع شود افزود: ملایر سهم بسیار مهمی در تولید و صادرات کشمش به عنوان یکی از مشتقات انگور دارد که باید به جایگاه واقعی خود در بازارهای جهانی دست پیدا کند.فرماندار ویژه ملایر به تولید سالانه بیش از 40 هزار تن کشمش در ملایر اشاره و بیان کرد: در جریان مسایل و مشکلات کارخانه های فرآوری کشمش در ملایر هستیم و تمام تلاش خود را به کار می گیریم تا بتوانیم گامی در راستای حل این موانع برداریم.فتحی با بیان اینکه آسیب دیدن کارخانه های فرآوری کشمش و صادرکنندگان کشمش در نهایت متوجه باغدار، شهرستان و استان می شود ادامه داد: با توجه به اینکه کشمش ملایر به دلیل کیفیت بالا، در دنیا شناخته شده است، بسیاری از کشورها محصول تولیدی خود را با برند کشمش ملایر صادر می کنند.وی اظهار داشت: در شرایطی که دشمنان به دنبال تحریم های نفتی ایران هستند، باید صادرات غیرنفتی را جایگزین کنیم که کشمش یکی از عمده ترین این صادرات به شمار می رود.معاون استاندار همدان درباره مسائل و مشکلات مالی کارخانه های فرآوری کشمش در ملایر نیز گفت: در تلاش برای تامین سرمایه در گردش این واحدها هستیم و یکی از راه های تامین این سرمایه ارایه تسهیلات کم بهره روستایی است.رئیس انجمن تولید و صادرکنندگان کشمش ملایر نیز این انجمن را تنها تشکل منسجم و ثبت شده کشمش دانست و بیان کرد: در هیچ نقطه ای از کشور تشکلی به این شکل وجود ندارد.منوچهر رضایی با بیان اینکه این انجمن یکی از تشکل های فعال در سطح استان همدان است افزود: انگور و کشمش عمده محصولات کشاورزی ملایر است که تاکنون صادرات بسیار خوبی به کشورهای جهان داشته است.وی ادامه داد: کشمش ملایر بیشتر به کشورهای اروپای شرقی، عراق و امارات صادر می شود و برای جذب بازارهای جهانی باید بیشتر تلاش کنیم.رضایی با اشاره به مشکلات موجود در تولید و صادرات این محصول مهم کشاورزی گفت: موانع موجود بر سر راه صادرات کشمش باید رفع شود و رفع این موانع نیازمند حمایت ویژه دولت است.وی کمبود آب را یکی از عمده ترین مشکلات این صنعت برشمرد و اظهار داشت: با در اختیار قرار دادن تسهیلات مناسب به باغداران باید آنها را برای استفاده از آبیاری نوین تشویق کنیم.به گزارش ایرنا، ملایر دارای 60 کارخانه فرآوری کشمش با ظرفیت 80 هزار تن است.سالانه بیش از 40 هزار تن کشمش در این شهرستان تولید و صادر می شود که از نظر تولید رتبه دوم کشور را دارد.2087/7528            "}