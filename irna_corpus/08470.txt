{"onTitr":"","titr":" آزمایش خون با استفاده از کاغذ درخشان","describe":" تهران - ایرنا - محققان دانشگاه فنی آیندهون هلند با همکاری محققان دانشگاه کیو واقع در ژاپن، با استفاده از کاغذ یک ابزار ارزان قیمت آزمایش خون ساختند که قادر است به سرعت ابتلا به بیماری های عفونی را تشخیص دهد.", "text":"به گزارش گروه اخبار علمی ایرنا از پایگاه خبری ساینس دیلی، برای استفاده از این ابزار ساده کافی است قطره ای از خون بیمار روی قسمت مشخص شده کاغذ ریخته شود تا پس از 20 دقیقه یکی از سه نقطه درخشان پشت آن تغییر رنگ دهد.عملکرد این ابزار بدین ترتیب است که در مرحله اول، خون با نوعی پروتئین درخشان که درون نقاط رنگی تعبیه شده، ترکیب شده و یک واکنش شیمیایی ایجاد می کند که رنگ نقطه را به آبی تغییر می دهد.اگر نمونه خون متعلق به شخصی باشد که فاقد آلودگی عفونی است، در مرحله دوم واکنش، رنگ نقطه به سبز تغییر می کند. در صورتی که شخص آلوده باشد، آنتی بادی های موجود در خون با پروتئین ترکیب شده و مانع مرحله دوم واکنش می شود، در نتیجه حداقل بخشی از نور نقطه به رنگ آبی باقی می ماند. در مرحله بعد متخصصان با استفاده از یک نرم افزار و گوشی هوشمند می توانند رنگ نقطه را تجزیه و تحلیل کرده و جایگاه آن را در طیف آبی-سبز مشخص کنند. جایگاه رنگ این نقطه نشان دهنده میزان تمرکز آنتی بادی ها درون خون بوده و شدت آلودگی عفونی را مشخص می کند. به طور کلی باید گفت هرچه رنگ نقطه ها سبزتر باشد، نتیجه آزمایش بهتر است.محققان امیدوارند این ابزار آزمایش ساده درطول چند سال آینده به صورت تجاری وارد بازار شود.گزارش کامل این تحقیقات در نشریه Angewandte Chemie منتشر شده است.علمی (6)**9259 ** 1200            "}