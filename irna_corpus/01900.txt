{"onTitr":"","titr":" وزیر بهداشت، درمان و آموزش پزشکی وارد رامسر شد","describe":" نوشهر - ایرنا - حسن قاضی زاده هاشمی وزیر بهداشت، درمان و اموزش پزشکی به منظور افتتاح 12 پروژه بهداشتی و درمانی در مازندران عصر چهارشنبه وارد فرودگاه رامسر شد و مورد استقبال استاندار و مسئولان شهرستان قرار گرفت.", "text":"به گزارش خبرنگار ایرنا، برای افتتاح تعداد 12 پروژه بهداشتی و درمانی مازندران 833 میلیارد ریال هزینه شده است.افتتاح بیمارستان 50 تختخوابی شهرستان عباس اباد، خوابگاه یک هزار نفره دانشجویان علوم پزشکی، مجتمع ورزشی دانشجویان و کلینک ویژه در بابلسر از جمله این طرح ها است.افتتاح ای سی یو، انکولوژی و شیمی درمانی بیمارستان امام علی (ع ) آمل، 5 مرکز جامع سلامت  و رونمایی از نسخه الکترونیکی طرح جامع سلامت در بابلسراز دیگر برنامه های سفر وزیر بهداشت به مازندران است. همچنین قرار است در جریان سفر دو روزه وزیر بهداشت و درمان و آموزش پزشکی عملیات اجرایی بیمارستان 160 تختخوابی امام خمینی (ره) شهرستان نور آغاز شود.برای ساخت این بیمارستان حدود 530 میلیارد ریال اعتبار پیش بینی شده است.با اجرای طرح تحول نظام سلامت در دولت تدبیر و امید 122 هزار و563 متر فضای بهداشتی و درمانی با اعتبار6 هزار میلیارد ریالی در مازندران احداث شد و حدود 130 هزار مترمربع ساخت و ساز فضای آموزشی، بهداشتی و درمانی نیز در دست اجرا قرار گرفت. هم اکنون نیز 100 پروژه عمرانی بهداشتی و درمانی در مازندران با پیشرفت فیزیکی بالای 65 درصد در دست ساخت قرار دارد که برای تکمیل آن یک هزار میلیارد ریال بودجه نیاز است.* عدم اجازه حضور خبرنگار ایرنا در مصاحبه وزیر بهداشت در فرودگاه رامسر خبرنگار خبرگزاری جمهوری اسلامی در رامسر که برای پوشش خبری ورود وزیر بهداشت ، درمان و آموزش پزشکی ساعتی قبل از ورود وزیر به فرودگاه رفته بود متاسفانه بر اساس دستور فرمانداری شهرستان از حضورش در جلسه گفت و گوی خبری وزیر بهداشت جلوگیری شد. 9922/ 1602/1899            "}