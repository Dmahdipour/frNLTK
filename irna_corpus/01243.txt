{"onTitr":"","titr":" اعتبار طرح های آبخیزداری جنوب کرمان 250 درصد افزایش یافت","describe":" جیرفت - ایرنا - مدیرکل منابع طبیعی و آبخیزداری جنوب کرمان گفت: اعتبار اختصاص یافته به طرح های آبخیزداری و آبخوانداری شهرستانهای جنوبی این استان نسبت به مدت مشابه سال قبل 250 درصد افزایش یافته است.", "text":"محمدحسن کردستانی روز پنجشنبه در گفت و گو با خبرنگار ایرنا افزود: اعتبار طرح های آبخیزداری و آبخوانداری از محل صندوق توسعه ملی و استانی، پنج شهرستان جنوب کرمان در سال جاری 190 میلیارد ریال بوده که نسبت به سال گذشته این میزان رشد داشته است.وی تصریح کرد: کنترل فرسایش خاک و سیلاب، تغذیه سفره های آب‌ زیر زمینی، آبدهی چاه ها و قنوات و ایجاد اشتغال از جمله اهداف مهم اجرای طرح ‌های آبخیزداری و آبخوانداری است.مدیرکل منابع طبیعی و آبخیزداری جنوب کرمان ادامه داد: اجرای عملیات های آبخیزداری و آبخوانداری موجب تقویت منابع آبی، جلوگیری از مهاجرت مردم به شهرها و به تبع آن رونق کسب و کار روستایی و کشاورزی و همچنین احیاء عرصه های منابع طبیعی نظیر جنگل ها و مراتع، کاهش اثرات خشکسالی و حفاظت از تنوع زیستی خواهد شد.وی به ضرورت افزایش میزان مشارکت مردم در اجرای طرح های منابع طبیعی و آبخیزداری تاکید کرد و گفت: حیات جوامع انسانی همواره مستلزم بهره برداری اصولی از آب و خاک بوده لذا این موضوع نیازمند مشارکت مردم است.وی اظهار داشت: در شرایط فعلی اجرای حجم بسیار قابل توجهی از عملیات های مکانیکی و بیومکانیکی و بیولوژیکی آبخیزداری و آبخوانداری بدون جذب میزان قابل توجهی از اعتبارات ملی و استانی ممکن نبود که این مهم با پیگیری های نماینده مردم پنج گنج جنوب کرمان محقق شد.کردستانی گفت: مردم اخبار آتش‌ سوزی در عرصه ‌های منابع طبیعی، تخریب و تصرف اراضی ملی، قاچاق گیاهان دارویی، چوب و زغال را با شماره 1504 ستاد خبری اداره کل منابع طبیعی و آبخیزداری اطلاع دهند تا با متخلفان برابر قانون برخورد شود.3029/7450/7429            "}