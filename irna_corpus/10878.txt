{"onTitr":"","titr":" میزان تحقق مصوبه های شورای شهر بوشهر شفاف ‌سازی شود","describe":" بوشهر-ایرنا-عضو شورای اسلامی شهر بوشهر گفت: طی یک سال گذشته این شورا مصوبه های زیادی داشته که باید درصد تحقق  آن مشخص و برای شهروندان اطلاع رسانی شود.", "text":"به گزارش ایرنا، اکبر توسلی روز سه شنبه در نشست علنی شورای اسلامی شهر بوشهر افزود:باتوجه به اینکه موضوع شفاف سازی در راستای اطلاع رسانی عملکرد شوراست انتظار می رود برای آن اهتمام ویژه ای ایجاد شود.وی در ارتباط با حسابرسی شهرداری بوشهر نیز ادامه داد: حسابرسی سال 1395 شهرداری و سازمان‌های وابسته موسسه نیز بر خلاف قرارداد تاکنون گزارش نهایی آن به شورا ارائه نشده که انتظار داریم در این زمینه تسریع شود.توسلی همچنین با انتقاد از عملکرد کمیته کار کمیسیون ماده پنج اظهار داشت: برخی تصمیم های این کمیسیون خلاف منافع شهر و شهرداری است.توسلی افزود: در این راستا موارد تخلف به مسئولان مربوطه اعلام شده که که امید است برای تکرار نشدن این روند برخورد جدی با متخلفان داشته باشند.رئیس مرکز پژوهش های شورای اسلامی شهر بوشهر نیز گفت: شاهد موج شدید گرانی کالاها در سطح جامعه هستیم  که این گرانی ها باعث نگرانی شهروندان شده است.عبدالخالق برزگرزاده افزود: انتظار داریم دستگاه‌های نظارتی مرتبط برخورد جدی ‌تری با این افراد داشته و همچنین نظارت بیشتری نیز بر روی کنترل قیمت‌های بازار داشته باشند.وی ادامه داد: از شهروندان نیز درخواست داریم که در راستای حق همدیگر از خرید بیش از اندازه کالاهای مصرفی خوداری کنند.دیگر عضو شورای شهر بوشهر نیز  با تبریک روز آتش‌نشان به همه کارکنان سازمان آتش نشانی و خدمات ایمنی شهرداری بوشهر گفت: در بودجه سال جاری شهرداری 30 میلیارد ریال اعتبار برای خرید ماشین های آتش نشان برخوردار از پله های مرتفع اختصاص داده شده که انتظار داریم هر چه سریعتر این امر محقق شود.کیوان هاشم زاده بیان کرد: همچنین انتظار داریم با توجه به سختی کار آتش‌نشانان حمایت بیشتری از این قشر زحمتکش انجام شود.7212            "}