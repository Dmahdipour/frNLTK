{"onTitr":"","titr":" مسابقات جهانی جایزه بزرگ 'بودو' در ارومیه برگزار می شود","describe":" ارومیه- ایرنا- رییس فدراسیون بودو کشور گفت: شهر ارومیه به عنوان میزبان برگزاری مسابقات جایزه بزرگ این رشته رزمی در بهمن سال جاری انتخاب شد.", "text":"امیر رسولی روز یکشنبه در گفت و گو با خبرنگار ایرنا افزود: امتیاز این میزبانی در حاشیه اجلاس هیات رییسه جهانی بودو که با حضور فائق رافیف /Faeg rafig/  رییس کنفدراسیون جهانی و عبدالله چمن گلی رییس کنفدارسیون آسیا به میزبانی شهر باکو در کشور جمهوری آذربایجان‌ برگزار شد، به ارومیه واگذار گردید.وی بیان کرد: در این اجلاس قرار شد تا مسابقات قهرمانی اروپا در قبرس، مسابقات جهانی در جمهوری آذربایجان و مسابقات جایزه بزرگ جهان در ارومیه برگزار شود.وی ادامه داد: مسابقات جایزه بزرگ بودو جهان بهمن سال جاری به مناسبت چهلمین سالگرد پیروزی انقلاب اسلامی برگزار می شود.رسولی با اشاره به اینکه این رشته ورزشی به عنوان یکی از سبک های هنرهای رزمی در حال حاضر برای مردم ناآشناست، گفت: برگزاری سمینار جهانی بودو، دوره های آموزشی داوری و مربیگری و میزبانی مسابقات آسیایی از اهم برنامه های این فدراسیون در جهت رشد و توسعه این رشته در جامعه است. به گزارش ایرنا خرداد ماه امسال با حضور رییس فدراسیون بودو جهان احکام جداگانه اعضای کنفدراسیون آسیایی و فدراسیون ایران اعطا شد.بر این اساس عبدالله چمن گلی، کیومرث پورایراندوست و آیدا آزادی به ترتیب رییس، دبیرکل و نایب رییس کنفدارسیون بودو آسیا شدند و در کنار آن احکام فدراسیون بودو ایران به امیر رسولی به عنوان رییس، اکرم مهدی زاده نایب رییس و محمد سلیمان زاده دبیر به آنان اهدا شد.فدراسیون رزمی بودو ایران به طور رسمی و با مجوز رسمی وزارت ورزش و جوانان تشکیل شده و ریاست آن را امیر رسولی رییس هیات ورزش های رزمی آذربایجان غربی بر عهده دارد.رشته ورزشی بودو یکی از سبک های هنرهای رزمی است که پیشتر زیر نظر فدراسیون ورزش های رزمی فعالیت داشته است و از این پس با تشکیل فدراسیون جدید عملکرد مستقلی خواهد داشت.شعار رشته ورزشی بودو ایجاد صلح و آرامش بوده و ورزشکاران این رشته اعتقاد دارند بهترین حمله همان خوب دفاع کردن است.7156/3072            "}