{"onTitr":"","titr":" چرا سالمندی را دورانی با حسرت نشان می دهید","describe":" تهران - ایرنا - حجت نظری عضو کمیسیون فرهنگی و اجتماعی شورای شهر تهران انتقاد کرد: چرا سالمندان در اکثر تولیدات فرهنگی از سریال‌ها و تبلیغات تلویزیونی گرفته تا بنرها و بیلبوردهای شهری همگی افرادی غمگین هستند که با عصایی به زیر چانه با حسرت به گذشته نگاه می‌کنند.", "text":"به گزارش خبرنگار ایرنا نظری روز سه شنبه در نود و یکمین جسله شورای شهر تهران با اشاره به گرامیداشت روز جهانی سالمند(نهم مهرماه) خاطر نشان کرد: از دستگاه‌های تبلیغاتی و فرهنگ‌ساز از جمله صداوسیما، سازمان فرهنگی،هنری شهرداری تهران و سازمان زیباسازی سوال دارم که در دهه‌های گذشته چه تصویری از سالمندان را به مخاطب و شهروندان ارائه کرده ‌اند.وی با بیان اینکه نهادهای فرهنگی باید در این زمینه بیشتر دقت کنند، این پرسش را مطرح کرد که آیا سالمندی بواقع همین چیزی است که نشان داده می‌شود؟نظری عنوان کرد: شعار امسال روزجهانی سالمند 'آینده‌ای بهتر با مشارکت سالمندان' است و باوجود آنکه بارها بر حق اقشار و گروه‌های مختلف از فضاهای شهری تاکید شده اما همچنان شاهدیم گروه‌هایی چون کودکان، توان یابان و سالمندان سهم چندانی از فضا و امکانات شهری ندارند و به عبارتی امکانات شهر برایشان مناسب‌ سازی نشده است.عضو شورای شهر تهران خاطرنشان کرد: ممکن است در پاسخ به این تذکر مواردی چون زمان‌بر بودن مناسب‌سازی فضاهای شهری یا کمبود اعتبار بیان شود، اما سوال اینجاست که ما در مدیریت شهری چه سهمی از نشاط اجتماعی و گردشگری در شهر را به سالمندان اختصاص داده‌ایم.نظری ادامه داد: دهه شصتی‌ها، همان نسلی که زندگی‌شان با رشد جمعیت همراه شد و به تعبیر مقام مسئول دولتی، هرجا که پا گذاشتند مشکل ایجاد کردند، با بحران اوقات فراغت و مدارس دو شیفته و ... روبه رو بودند و حالا هم مشکلاتی چون بیکاری، تامین مسکن و ازدواج دارند.عضو شورای شهر تهران افزود: به عنوان نماینده این نسل، از شهرداری تهران و دولت می خواهم حداقل از حالا فکری به حال سالمندی و میانسالی دهه شصتی‌ها کنند.وی تاکید کرد: همان‌طور که اعلام شده تا حدود 30سال دیگر حدود یک سوم جمعیت کشورمان سالمند خواهند بود و لازم است از حالا مسئولان شهری و دولتی برای مناسب‌سازی فضاهای شهری برای سالمندان اقدام کنند تا دیگر شاهد بهانه‌هایی که امروز برای عدم تناسب فضاهای شهری نسبت به سالمندان مطرح می‌شود نباشیم.تهرام/7244/            "}