{"onTitr":"","titr":" نباید برای همه آسیب دیدگان اجتماعی نسخه واحد پیچید","describe":" شیراز-ایرنا- رئیس اداره پیشگیری و ساماندهی آسیب دیدگان اجتماعی شهرداری شیراز گفت: نمی توان برای ساماندهی و درمان آسیب دیدگان اجتماعی از یک نسخه واحد استفاده کرد زیرا این افراد نیازهایی متفاوت از یکدیگر دارند.", "text":"به گزارش ایرنا یوسف آفرینی، شنبه در نشست مشترک با مسئولان دانشگاه علوم پزشکی شیراز که با هدف افزایش همکاری این 2 نهاد برای ساماندهی سوء مصرف کنندگان مواد مخدر برگزار شد، افزود: در روند ساماندهی باید از ظرفیت های مراکز درمان اعتیاد موسوم به 'DIC' در کنار کمپ های ترک اعتیاد و مراکز درمانی دیگر بهره گرفت.وی ادامه داد: برخی از معتادان به مواد مخدر که انگیزه لازم برای ترک دارند باید در کمپ های ترک اعتیاد ساماندهی شوند، اما برخی از بیماران که هنوز شرایط ترک و انگیزه کافی برای انجام این کار را ندارند به صورت جداگانه در مراکز DICساماندهی شوند.او اظهار داشت: بر اساس توافق بین اداره پیشگیری و ساماندهی آسیب دیدگان اجتماعی و دانشگاه علوم پزشکی شیراز، روزانه بخشی از معتادان جمع آوری شده از سطح شهر به مراکز درمان اعتیاد ارجاع داده می شوند.آفرینی بیان کرد: همچنین بر اساس توافق صورت گرفته مقرر شد، دانشگاه علوم پزشکی شیراز برای پرسنل اداره پیشگیری و ساماندهی آسیب دیدگان اجتماعی شهرداری این شهر، کلاس های آموزشی برگزار کند.**خدمات رایگان روزانه به 500 نفر معتاد در شیرازمعاون گروه سلامت روان دانشگاه علوم پزشکی شیراز هم در این نشست، گفت: هم اینک پنج مرکز درمان اعتیاد در این شهر وجود دارد که چهار مرکز آن مربوط به مردان و یک مرکز اختصاص به زنان دارد و یک مرکز هم در شهرستان مرودشت واقع شده است.فریبا رضایی افزود: این مراکز به صورت روزانه خدمات مفیدی به معتادان به مواد مخدر ارایه می کنند.او بیان کرد: در این مراکز، سرنگ رایگان، متادون، امکانات بهداشتی و یک وعده غذای گرم برای این افراد فراهم می شود و هر مرکز روزانه توان پاسخگویی به بیش از 100 نفر را داراست.انجام پژوهش های مشترک در حوزه آسیب های اجتماعی، ایجاد پایگاه تشخیص HIV در اداره پیشگیری و ساماندهی آسیب دیدگان اجتماعی و شناسایی پاتوق های معتادان تزریقی، از جمله مباحثی بود که در مورد آنها در این نشست  تبادل نظر شد.ویروس نقص ایمنی انسانی (HIV) عامل بیماری ایدز است.9873 /6118            "}