{"onTitr":" فرماندار:    ","titr":" دولت اعتبار مطلوبی به طرح های مهدیشهر اختصاص داد","describe":" سمنان- ایرنا- فرماندار مهدیشهر گفت: دولت تدبیر و امید برای رفع مشکلات مردم و به منظور تکمیل طرح های در حال ساخت این شهرستان، اعتبارات مناسبی اختصاص داده است.", "text":"به گزارش ایرنا، حسن ارگی روز یکشنبه در نشست شورای برنامه ریزی و توسعه ستاد فرماندهی اقتصاد مقاومتی استان سمنان در سالن جلسات فرمانداری مهدیشهر افزود: در سال گذشته بیش از 17 میلیارد ریال و در سال جاری بیش از هفت میلیارد و 700 میلیون میلیون ریال برای ساخت کتابخانه مرکز این شهرستان هزینه شد.وی خاطرنشان کرد: عملیات ساخت بیمارستان 85 تختخوابی مهدیشهر که با 75 درصد پیشرفت در سال های گذشته متوقف شده بود که با تلاش دولت تدبیر وامید ادامه ساخت این طرح از سرگرفته شد.ارگی تصریح کرد: در سال گذشته بیش از 80 میلیارد ریال برای ساخت این بیمارستان اعتبار هزینه شد و تا پایان سال 97 بیش از 50 میلیارد دیگر برای تکمیل طرح هزینه می شود.فرماندار مهدیشهر اضافه کرد: برای تجهیز این بیمارستان بیش از 100 میلیارد ریال مصوب شد که امیدواریم با پیگیری های مسئولان استانی بعد از اتمام ساخت بیمارستان عملیات، تجهیز آن عملیاتی می شود.به گزارش ایرنا، در نشست ستاد اقتصاد مقاومتی استان سمنان سید شهاب الدین چاوشی استاندار، حشمت الله عسگری معاون هماهنگی امور اقتصادی و توسعه منابع استانداری، قدرت الله ابک سرپرست هماهنگی امورعمرانی استانداری و مدیران کل دستگاه های اجرایی سمنان حضور داشتند.7339/6103            "}