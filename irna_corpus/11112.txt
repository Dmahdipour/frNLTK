{"onTitr":"","titr":" سودای آینده شغلی بهتر و گرایش بی رویه به رشته علوم تجربی","describe":" مراغه - ایرنا - گرایش فزاینده و رو به رشد دانش اموزان به انتخاب رشته در حوزه علوم تجربی با سودایی برای کسب آینده  مناسب شغلی، زمینه ساز عدم توازن در رشته های تحصیلی در مقاطع تحصیلی و حتی دانشگاهی شده است.", "text":"به گزارش ایرنا، انتخاب رشته تحصیلی دانش آموزان همواره به عنوان دغدغه ای در بین خانواده هایی بوده که می خواهند براساس برنامه ریزی های درسی، افقی مناسب برای آینده آنها تدارک بینند.اولین سال تحصیل در دوره متوسطه دوم، سالی سرنوشت ساز برای داشن آموزان قلمداد می شود که باید در آن مسیر و شیوه رسیدن به مدارج دانشگاهی و پس از آن اشتغال را مشخص و معین سازند.امری که بیشتر براساس علائق خانواده ها و اولیای دانش آموزان انجام شده و علاقه و استعداد دانش آموز حلقه ای مفقوده در آن بوده است.در سال های اخیر، با افزایش میزان درآمد در بخش بهداشت و درمان به ویژه در بین جامعه پزشکی که فاصله عجیب و معناداری با سایر طبقات شغلی جامعه دارد زمینه ساز گرایش خانواده ها به تحصیل اجباری فرزندان خود در رشته علوم تجربی به عنوان پیش زمینه ای برای دستیابی به شغلی در این حوزه شده است.با وجود جمعیت جوان و مستعد کشورمان که می توان از آن در حوزه های فنی و مهندسی، رشته های فنی و حرفه ای و حتی حوزه علوم انسانی بهره گرفت، سودای داشتن درآمد بیشتر، سنگی در برابر پای استعدادهای تحصیلی دانش آموزان شده است.آمار حضور 63 درصدی دانش آموزان داوطلب کنکور در رشته علوم تجربی موید این نکته است که خانواده ها از وجود بازار کار مناسبی برای تحصیل در سایر رشته های تحصیلی، قطع امید کرده اند.این در حالی است که در برخی رشته های فنی و مهندسی، تقاضای جامعه با توجه به روند رو به رشد کشور، بیش از پیش شده و با کمی توجه، این امید رنگ بیشتری می تواند بگیرد.برهم خوردن توازن تعداد دانش آموزان تحصیل کننده در رشته های تحصیلی در سال های اخیر علاوه بر ایجاد هزینه برای ایجاد کلاس های درس و معلمان جدید، رقابتی فشرده و نفس گیر همراه با استرس برای خانواده ها و حتی سرخوردگی قبول نشدگان در ماراتن کنکور را در پی خواهد داشت.اشباع بازار کار در حوزه بهداشت و درمان با افزوده شدن خیل تحصیلکردگان دانشگاهی در آینده نزدیک، یکی دیگر از پیامدهای شاید منفی این گرایش بی رویه خانواده ها برای اجبار دانش آموزان در حضور در رشته علوم تجربی باشد.دانش اموزان تحصیل کننده در رشته علوم تجربی که با ترافیک کم سابقه و رقابتی نزدیک برای موفقیت و پذیرش در رشته های پزشکی در کنکور مواجه هستند، فشارهای مضاعفی از سوی والدین را برای عبور از سد کنکور را تحمل می کنند.**آینده مناسب شغلی، انتظار خانواده ها از رشته علوم تجربیامیر یکی از دانش آموزان دبیرستانی که در رشته علوم تجربی تحصیل می کند می گوید: انتخاب این رشته را با راهنمایی والدینم انجام داده ام لیکن باتوجه به نمرات مناسبی که در دروس دیگر داشتم می توانستم به راحتی در رشته ریاضی فیزیک تحصیل کنم.مهدی یکی دیگر از دانش آموزان پشت کنکوری نیز می گوید: انتخاب رشته علوم تجربی نه براساس علاقه انجام داده ام بلکه به دلیل این بوده که خانواده ام آینده شغلی درخشانی را برای رشته های پزشکی متصور هستند.محمدی یکی از والدین دانش آموزان نیز در این باره می گوید: باتوجه به وضعیت اقتصادی جامعه و سطح درآمد بالای پزشکان، فرزندم را تشویق به انتخاب رشته علوم تجربی که پایه و اساس رسیدن به این آینده شغلی بوده، کرده ام.علی زاده یکی دیگر از والدین دانش آموزانی است که این رشته را برای ادامه تحصیل فرزندش انتخاب کرده اظهار می کند: هم اکنون بازار کار برای رشته های فنی و مهندسی اشباع شده و حتی برخی واحدهای صنعتی و تولیدی رغبتی به بهره گیری از فارغ التحصیلان رشته های فنی ندارند.وی می گوید: براین اساس، تحصیل در رشته علوم تجربی، می تواند آینده شغلی مناسبی را فارغ از همه مشکلات اقتصادی و با بهره گیری از کلاس های فشرده آموزشی برای فرزندم تامین کند.انتظار کاذبی که در بین خانواده های دانش آموزان در زمینه آینده شغلی فرزندانشان به وجود آمده را نه در مشکلات اقتصادی بلکه باید در فرهنگ ناصحیحی دانست که مهم ترین بخش آن چشم هم چشمی ها و عدم توجه به نیازهای جامعه است.گرایش بی رویه به یک رشته خاص و عدم توجه به رشته های مورد نیاز جامعه از جمله رشته های فنی و مهندسی که می تواند چرخ های اقتصادی را به حرکت درآورد، حاصل برخی کم توجهی ها در عدالت اقتصادی و درآمدی جامعه نیز است.**توسعه رشته های فنی و حرفه ای؛ راهبرد آموزش و پرورشمدیر آموزش و پرورش مراغه در گفت و گویی در این باره به ایرنا گفت: با توجه به تبلیغات رسانه ای به ویژه در فضاهای مجازی در خصوص درآمد بالای جامعه پزشکی و رشته های آن، متاسفانه خانواده های دانش اموزان برای تضمین آینده فرزندان خود به سوی رشته علوم تجربی گرایش پیدا می کنند.جلیل اسلامی افزود:  از بین 36 دانش اموز این شهرستان که موفق به کسب رتبه های زیر یک هزار کنکور سراسری امسال شده اند، 30 نفر رشته های پزشکی دانشگاه های سراسری را برای ادامه تحصیل انتخاب کرده اند.اضافه کرد: هدایت تحصیلی صحیح و بهره گیری از مشاوران آموزش و پرورش راهکاری مناسب برای انتخاب آینده تحصیلی دانش آموزان است.وی افزود: باوجود توسعه رشته های فنی و حرفه ای در هنرستان های این شهرستان با ایجاد رشته های جدید تحصیلی و افزایش کلاس های درس هنرستانی از 141 کلاس به 150 کلاس، هنوز برخی گرایش های بی رویه به انتخاب رشته تجربی در بین خانواده های آنان وجود دارد.وی اضافه کرد: مهارت آموزی و توسعه هنرستان های فنی و حرفه ای در سال تحصلی جاری در این شهرستان موجب افزایش 40 درصدی گرایش به این رشته ها شده است.وی افزود: با انجام برنامه ریزی های مناسب در این شهرستان، هم اکنون فقط  28 درصد دانش آموزان در پایه دهم در سال تحصیلی جدید وارد رشته علوم تجربی شده اند و این آمار نسبت به میانگین آمار کشوری قابل قبول است.ایجاد فشار بر نظام آموزشی در مدراس برای توسعه کلاس های درسی در رشته علوم تجربی با توجه به خیل دانش آموزان، نه تنها کیفیت آموزشی را تحت الشعاع خود قرار خواهد داد بلکه زمینه ساز خالی شدن صندلی های دانشگاه ها و مراکز عالی صنعتی و مهندسی و حتی علوم انسانی نیز خواهد شد.امری که با برنامه ریزی در توسعه رشته های فنی و حرفه ای، فرهنگ سازی و توزیع عادلانه درآمدی در جامعه با توجه به درآمد سرسام آور و گاه خارج از قاعده و قانون برخی پزشکان، می تواند از تهدید به فرصتی برای توسعه متوازن علمی و فنی کشور در بین نسل آینده تبدیل شود.بیش از 45 هزار دانش آموز و سه هزار کادر فرهنگی در 550 مدرسه دولتی و غیر دولتی مراغه در حال تحصیل و تدریس هستند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/7487            "}