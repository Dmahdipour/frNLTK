{"onTitr":" با اعزام امیر منطقه مکه به ترکیه    ","titr":" ریاض برای حل پرونده خاشقچی به روش سنتی خود روی آورد","describe":" دوحه – ایرنا – ریاض  با روی آوردن به روش سنتی برای حل بحران های خود یک هیات عالی رتبه را به ریاست امیر منطقه مکه مکرمه برای بررسی موضوع ربوده شدن و قتل احتمالی 'جمال خاشقچی' روزنامه نگار ناراضی این کشور عازم ترکیه کرده است .", "text":"گزارش روز جمعه ایرنا به نقل از منابع خبری منطقه حاکیست : ریاست این هیات را 'خالد الفیصل' مشاور پادشاه  ، امیر منطقه مکه مکرمه و رییس کمیته مرکزی حج  بر عهده دارد .اعزام خالد الفیصل به ترکیه به این معنی است که دولت سعودی قصد دارد به روش سنتی و پیشین خود بحران ناشی از ربوده شدن خاشقچی را حل کند.پیشتر برخی منابع خبری عرب زبان فاش کردند که به دنبال جنجال های جهانی درباره دست داشتن رهبران سعودی در ترور جمال خاشقچی، این کشور  در بدترین شرایط از زمان ترور ملک فیصل بن عبدالعزیز در سال 1975 قرار دارد و به همین دلیل ' محمد بن سلمان' ولیعهد عربستان سعودی برای نجات از بحران خاشقچی دست به دامن شاهزاده ها شده است.شنیده ها حاکی است که شاهزاده ها از ملک سلمان پادشاه عربستان سعودی خواسته اند تا هرچه سریعتر راه حلی برای این مشکل پیدا کند تا هم کشور و هم سلطنت حفظ شود. در همین حال محمد بن سلمان نیز دست طلب به سوی شاهزاده هایی مانند' ترکی الفیص'  و 'ولید بن طلال' دراز کرده و از آن ها خواسته تا به او کمک کنند.در مقابل ، ولیعهد سعودی به برخی از شاهزاده ها قول داده تا به بازداشت شاهزاده ها پایان دهد و باردیگر وحدت و یکپارچگی را در میان خانواده سلطنتی به وجود آورد.اعزام هیات عالی رتبه سعودی پس از آن انجام می شود که 'ابراهیم کالن' سخنگوی ریاست جمهوری ترکیه دیروز ( پنجشنبه ) اعلام کرد که آنکارا و ریاض برای تشکیل کمیته مشترک همکاری به منظور کشف سرنوشت جمال خاشقچی به توافق رسیده اند.خاشقچی 59 ساله که از جمله روزنامه‌نگاران شناخته‌شده و منتقد سیاست‌های عرستان است، سه شنبه 10 مهر برای کارهای اداری مربوط به ازدواج خود به ساختمان کنسولگری عربستان در استانبول مراجعه کرد و از آن زمان اطلاعی از او در دست نیست.برخی منابع غیررسمی اعلام کرده اند که ماموران سرویس امنیتی سعودی پس از شکنجه خاشقچی در کنسولگری عربستان، او را به قتل رسانده‌اند.بر اساس اخبار درز یافته ، وی توسط 15 ماموری که در روز و ساعت حضور او در کنسولگری، از عربستان به استانبول سفر کرده بودند، به قتل رسیده است.رسانه‌های ترک روز چهارشنبه اسامی این 15 تبعه عربستان را که پس از چند ساعت، خاک ترکیه را ترک کرده بودند، منتشر کردند.از سوی دیگر خبرگزاری رویترز روز چهارشنبه به نقل از یک منبع سعودی گزارش داد: سازمان اطلاعات انگلیس معتقد است که به خاشقچی در کنسولگری عربستان در ترکیه مواد مخدر خورانده که منجر به مرگ ناگهانی او شده استخاورم**1508**1211            "}