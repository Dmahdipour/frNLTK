{"onTitr":"","titr":" 880 میلیارد ریال اعتبار به روستاهای بوشهر پرداخت شد","describe":" بوشهر- ایرنا- مدیرکل دفتر امور روستایی و شوراهای استانداری بوشهر گفت: در پنج ماه گذشته 880 میلیارد ریال اعتبار ارزش افزوده و آلایندگی در بین روستاهای این استان توزیع شده است.", "text":"فاطمه دهقانی روز دوشنبه درگفت وگو با ایرنا افزود: تخصیص این میزان اعتبار درمقایسه با مدت مشابه سال گذشته 2.4 برابر افزایش نشان می دهد.وی اظهار داشت: سال گذشته یکهزار و 400 میلیارد ریال اعتبار ارزش افزوده و آلایندگی بین روستاهای استان بوشهر توزیع شده است.دهقانی بیان کرد: از مهمترین برنامه های دولت تدبیر و امید توسعه، عمران و آبادانی روستاهاست که برنامه اشتغال پایدار روستایی و عشایری یکی از این برنامه هاست.وی یادآور شد: سهم استان بوشهر از این موضوع 2هزار و 370میلیارد ریال است که در مرحله نخست 983 میلیارد ریال تخصیص و به متقاضیان پرداخت شده است.مدیرکل دفتر امور روستایی و شوراهای استانداری بوشهرگفت: تاکنون 519 طرح به ارزش 985میلیارد ریال با تعهد ایجاد یکهزار و 368 شغل پرداخت شده است.وی بیان کرد: از محل تفاهم نامه معاونت توسعه روستایی و بنیاد علوی سهم استان بوشهر 400 میلیارد ریال است که تاکنون 380 میلیارد ریال تسهیلات به 54 طرح با تعهد ایجاد اشتغال 620 نفر پرداخت شده است.دهقانی اضافه کرد: همچنین از محل تفاهم نامه معاونت توسعه روستایی و بنیاد برکت سهم استان بوشهر 100 میلیارد ریال است که پنج میلیارد و 100 میلیون ریال تسهیلات به سه طرح باتعهد ایجاد اشتغال 10 نفر پرداخت شده است.وی گفت: تهیه و تدوین سند جامع گردشگری روستایی از مهمترین برنامه های دفتر روستایی استانداری بوشهر است که در مراحل پایانی قرار دارد.دهقانی اضافه کرد: دور سوم بازدیدهای استاندار بوشهر با محوریت روستاها انجام می شود که براساس برنامه ریزی ها همزمان با روز روستا و عشایر این بازدیدها کلید می خورد.وی برپایی نمایشگاه توانمندی روستاییان و عشایر نشست فرمانداران و بخشداران با دهیاران، شوراها، کارآفرینان و معتمدان روستایی، بازدید مدیران کل، واگذاری هشت خودرو حمل زباله و آتش نشانی، برگزاری 10 عنوان برنامه آموزشی برای ارتقای سطح دانش و آگاهی دهیاران و شوراها در مورد قوانین و مقرارات شوراها و دهیاری ها، گردشگری روستایی، حفاظت از میراث فرهنگی، نظارت بر ساخت وساز روستایی، طرح های عمرانی و حفظ کاربری اراضی روستایی از جمله این برنامه هاست.استان بوشهر دارای 10 شهرستان، 25 بخش،49 دهستان، 624 آبادی و روستا با جمعیت 325هزار 495نفر و 369 روستا دارای دهیاری هستند.در زمان حاضر 254 روستا و آبادی زیر 27 خانوار فاقد دهیاری هستند.6047/6043            "}