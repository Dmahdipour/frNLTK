{"onTitr":" بازی های پاراآسیایی 2018؛    ","titr":" پرتابگر نقره ای ایران: هدفم کسب مدال در پارالمپیک توکیو است","describe":" جاکارتا - ایرنا - پرتابگر معلول ایران بعد از کسب مدال نقره بازی های پاراآسیایی 2018 جاکارتا گفت: هدف اصلی من حضور پرقدرت در پارالمپیک 2020 توکیو است.", "text":"به گزارش خبرنگار اعزامی ایرنا، «نورمحمد آرخی» افزود: مسابقات بسیار خوبی بود که در سطح بالایی برگزار شد. در این مسابقات در یک رقابت فشرده با هموطنم موفق به کسب مدال شدم و رکورد شخصی خودم را هم شکستم.وی در ادامه بیان داشت: هدف اصلی من حضور پر قدرت در پارالمپیک 2020 توکیو است و این که بتوانم در آن مسابقات هم از مدال بی نصیب نمانم.پرتابگر ملی پوش کشورمان بیان داشت: از عملکرد خودم در این مسابقات رضایت دارم و از مسوولین هم که زمینه حضور موفق ما را در این مسابقات فراهم کردند، تشکر می کنم.*بازرگان: کسب عنوان سومی را از قبل پیش بینی می کردم«سولماز بازرگان» بانوی برنزی کاروان پاراآسیایی کشورمان گفت: از قبل از حضور در مسابقات هم کسب مدال برنز را پیش بینی می کردم.وی اظهار داشت: از این که توانستم با رکورد 27 متر و 94 سانتی متر مقام سوم ماده پرتاب دیسک بانوان کلاس ادغامی F43/44 - F62/64 را از آن خود کنم خوشحال هستم.وی اضافه کرد: سطح مسابقات بسیار بالا بود و حریفان من که اول و دوم شدند، نفرات اول و دوم مسابقات پارالمپیک هم هستند. بازرگان بیان داشت: دو و میدانی یک رشته رکوردی است و قبل از بازی ها هم می توان از نتایج آن پیش بینی نزدیک به واقعیتی داشت. پیش بینی من قبل از این مسابقات همین مدال برنز بود که به آن رسیدم.بانوی ملی پوش کشورمان خاطر نشان کرد: میزبانی خوب است، اما می توانست بهتر از این هم باشد. *اردشیر در تپانچه بادی 10 مردان فینالیست شدبه گزارش ایرنا، «مجید فلاح اردشیر»، تنها نماینده مردان ایران در رقابت های تپانچه بادی 10 متر شرکت کرد و با کسب 554،10 امتیاز به فینال راه یافت.در این ماده تیرانداز چینی با امتیاز 578،16 امتیاز در صدر ایستاد و رکورد آسیا به نام این ورزشکار ثبت شد. ورزشکارانی از هند، چین، ازبکستان و سنگاپور در این ماده رقابت خواهند کرد.در رقابت های بخش بانوان تپانچه بادی 10 متر نیز سمیرا ارم، ساره جوانمردی و عالیه محمودی به فینال راه یافتند.**تیم های میکس کامپوند و ریکرو تیر و کمان ایران فینالیست شدنددر مسابقات تیر و کمان و در اسلحه ریکرو، تیم&#160;ایران با ترکیب زهرا نعمتی و غلامرضا رحیمی با برتری مقابل کره جنوبی به دیدار نهایی راه یافت و برای کسب مدال طلا باید به مصاف چین برود.همچنین در کامپوند تیم ایران با ترکیب هادی نوری و راضیه شیرمحمدی با غلبه بر کره جنوبی به فینال رسیدند. کامپوند هم در فینال باید به مصاف چین برود.*ملی پوش پرتاب نیزه: خوشحالم در ماده غیر تخصصی برنز گرفتم«عذرا مهدوی کیا» با اشاره به دومین مدالش در پاراآسیایی جاکارتا گفت: خوشحالم که در ماده غیر تخصصی ام مدال گرفتم. اصلا از مدال برنزم ناراحت نیستم، چون رشته اصلی من ١٥٠٠ متر است و در پرتاب نیزه تخصص ندارم.او درباره حضورش در پرتاب نیزه بیان کرد: کلاس های من در ابتدا ماده استقامت بود که سرعت را جایگزین کردند. در کلاس های سرعت پرتاب نیزه ، من این رشته را انتخاب کردم. البته دوباره کلاس های استقامت اضافه شد، اما چون واقعا پرتاب نیزه را دوست داشتم در این ماده هم مسابقه دادم. خدا را شکر که به مدال هم رسیدم.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود. در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است. ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**2052**1067**1584            "}