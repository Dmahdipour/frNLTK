{"onTitr":"","titr":" توزیع 400 دستگاه آمبولانس پیشرفته از گمرک باهنر آغاز شد","describe":" بندرعباس- ایرنا- 400 دستگاه آمبولانس پیشرفته و مجهز به دستگاه های درمانی ظهر امروز طی مراسمی که به صورت ویدیو کنفرانس و با حضور وزیر بهداشت ، درمان و آموزش پزشکی برگزار شد، در گمرک شهید باهنر بندرعباس رونمایی و توزیع آن آغاز شد.", "text":"به گزارش ایرنا، 120 دستگاه از این آمبولانس های پیشرفته و مجهز امروز از گمرک باهنر ترخیص شد و طبق برنامه ریزی های صورت گرفته 280 دستگاه دیگر تا 14 روز دیگر از این گمرک ترخیص خواهد شد. قائم مقام معاونت توسعه مدیریت و منابع وزارت بهداشت، درمان و آموزش پزشکی سه شنبه در مراسم رونمایی و ترخیص این آمبولانس ها در گمرک شهید باهنر بندرعباس گفت: این 400 دستگاه آمبولانس وارداتی مخصوص مناطق سخت گذر و برفی است و می توانند در شرایط اضطراری دو بیمار را به صورت همزمان حمل کنند.مصطفی پریدار بیان داشت: از جمله تجهیزات این آمبولانس ها وجود دستگاه شوک، برانکارد، دستگاه ساکشن پرتابل، دو سیلندر اکسیژن مجهز به مانومتر و کیف احیاء و برخی موارد دیگر است.وی افزود: هزینه صورت گرفته برای خرید این 400 دستگاه آمبولانس رقمی برابر با  38 میلیون یورو با ارز دولتی است.پریدار خاطرنشان کرد: علاوه بر این 400 دستگاه امبولانس وارداتی ، 300 دستگاه آمبولانس دیگر نیز جهت الحاق به ناوگان اورژانس کشور در شرکت ایران خودرو دیزل با هزینه ای برابر با یکصد میلیارد تومان ساخته شده و هم اکنون آماده الحاق است.7198/6048            "}