{"onTitr":"","titr":" پنج ورزشکار استان مرکزی در مسابقات پاراآسیایی حضور دارند","describe":" اراک - ایرنا - رئیس هیات ورزش های جانبازان و معلولان استان مرکزی گفت: پنج ورزشکار جانباز و معلول این استان در رشته های مختلف ورزشی در مسابقات پاراآسیایی جاکارتا حضور دارند.", "text":"«ابراهیم نصیری» روز سه شنبه در گفت و گو با ایرنا، افزود: «محسن سیاری» و «مرتضی عابدی» در رشته بسکتبال با ویلچر تیم ملی را در مسابقات پاراآسیایی جاکارتا همراهی می کنند. وی ادامه داد:  «عیسی زیرایی» در رشته والیبال نشسته، «محسن مجیدی» در رشته دو و میدانی(پرتاب دیسک) و «هاشم رستگاری» دو و میدانی(رشته 100 متر) دیگر ورزشکاران این استان هستند که در مسابقات پاراآسیایی جاکارتا حضور دارند. رئیس هیات ورزش های جانبازارن و معلولان استان مرکزی بیان کرد: مسابقات پاراآسیایی از 15 مهرماه جاری همزمان با هفتم اکتبر 2018در جاکارتا اندونزی آغاز و 2 هفته نیز به طول می انجامد. وی اظهار کرد: ورزشکاران اعزامی استان مرکزی از آمادگی کامل برخوردار هستند و به گفته مربیان تیم های مختلف ملی این ورزشکاران در تمرینات اردوها موفق عمل کرده اند. نصیری اضافه کرد: استان مرکزی از مناطقی است که در زمینه ورزش جانبازان و معلولان حرف های زیادی برای گفتن دارد به طوری که در همه رشته های ورزشی این بخش یک یا 2 ورزشکار از این استان در تیم های ملی حضور دارند.400 ورزشکار جانباز و معلول در استان مرکزی به صورت سازماندهی شده در رشته های مختلف بسکتبال با ویلچر، والیبال نشسته، والیبال ساحلی، دو و میدانی، شنا، تنیس روی میز، تنیس با ویلچر، تیراندازی، تیروکمان و کوهنوردی زیر نظر هیات ورزش جانبازان و معلولان استان این فعالیت می کنند. 3017/6013/            "}