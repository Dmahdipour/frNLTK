{"onTitr":"","titr":" تیم های مدیریت شهری کرج برای جمع آوری سگ های ولگرد فعال شد","describe":" کرج-ایرنا- سرپرست سازمان مدیریت پسماند شهرداری کرج اعلام کرد که چهار تیم مدیریت شهری به همراه تشکل های مردم نهاد  برای جمع آوری سگ های بدون صاحب این کلانشهر فعال شدند.", "text":"به گزارش ایرنا، اصغر نصیری عصر دوشنبه در نشست با خبرنگاران اظهار داشت: برای نگهداری سگ های بلاصاحب مکان مناسب در منطقه حلقه دره ایجاد شده است.وی ادامه داد: اکنون تیم های مدیریت شهری به همراه تشکل های مردم نهاد در مناطق دهگانه شهرداری کرج، سگ ها را زنده گیری می کنند.نصیری به شهروندان اطمینان داد که طرح زنده گیری سگ ها با سرعت انجام شود .سرپرست مدیریت پسماند شهرداری کرج گفت: حدود 70 درصد هزینه  نگهداری سگ ها  توسط شهرداری کرج تامین می شود و مابقی هزینه ها را سمن ها و  انجمن های مردم نهاد پرداخت می کنند.این مسئول با بیان اینکه در گذشته حدود یک هزار قلاده سگ در مرکز نگهداری  حلقه دره نگهداری می شد، گفت: اکنون برای کنترل بیشتر، ظرفیت این مکان به  350 قلاده سگ رسیده است.نصیری افزود:عقیم سازی سگ ها بلاصاحب و درمان آنها از برنامه های مدیریت شهری کرج برای پیشگیری از ازدیاد آنها و شیوع بیماری ها است.ازیاد سگ های ولگرد در کلانشهر کرج سبب گلایه شهروندان شده بود.7410/ 6155            "}