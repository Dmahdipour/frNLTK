{"onTitr":"","titr":" حضور جهانی انیمیشن‌های ایرانی","describe":" تهران- ایرنا- در ادامه درخشش انیمیشن‌های ایرانی این بار  5 انیمیشن از کشورمان در بخش مسابقه جشنواره های جهانی شرکت دارند.", "text":"به گزارش روز یکشنبه خبرنگار سینمایی ایرنا، در تازه ترین رقابت انیمیشن های ایرانی آثاری چون «بدو رستم بدو»، «روباه»، «آلفابت»، «چشم انداز خالی» و «در تیررس» در جشنواره های مختلف خارجی پذیرفته شدند. **پرتغال میزبان «روباه» ایرانی چهل و دومین دوره جشنواره «سینه انیما» از 21 تا 27 آبان 97 در شهر «اسپینو» پرتغال برگزار می‌شود و انیمیشن «روباه» ساخته صادق جوادی در بخش مسابقه بین‌الملل این جشنواره روی پرده می‌رود.«روباه» در روزهای اخیر در بخش مسابقه سیزدهمین دوره جشنواره «انیمست» رومانی هم به نمایش در آمده بود. مراسم اختتامیه این جشنواره، عصر امروز یکشنبه 15 مهر در شهر بخارست رومانی برگزار می‌شود.این فیلم چندی پیش برنده جایزه بهترین انیمیشن کوتاه جشنواره «وارنا» بلغارستان نیز شده بود.در خلاصه داستان انیمیشن «روباه» آمده است: «روباه جوان و چالاکی هنگام تجربه‌ اولین عشق به دست شکارچی اسیر می‌شود. شکارچی زنگوله‌ای بر گردنش آویخته و رهایش می‌کند. روباه زنگوله بر گردن توانایی زندگی در جنگل، شکار را از دست می‌دهد و تنها راه نجاتش، اهلی شدن و بازگشت نزد شکارچی است.»**«بدو رستم بدو» در آمریکاانیمیشن «بدو رستم بدو» به کارگردانی حسین ملایمی در بیست و هفتمین دوره جشنواره فیلم «سن لوییز» آمریکا و در بخش «فیلم های کوتاه: فانتزی» به رقابت می پردازد.این انیمیشن 8 نوامبر مصادف با 17 آبان ماه در سالن تیولی نمایش داده می شود.بیست و هفتمین جشنواره «سن لوییز» از 1 تا 11 نوامبر برابر با 10 تا 20 آبان ماه در آمریکا برگزار می شود. 173 فیلم از بین 1730 اثری که برای شرکت در این جشنواره ارسال شده بود، انتخاب شده اند.«بدو رستم بدو» به مدت 11 دقیقه در استودیو برفک و با تکنیک 2 بعدی دیجیتال سل ساخته شده است.این فیلم برداشتی طنز و کاملا آزاد از تراژدی رستم و سهراب است. رستم پهلوان ملی ایران زمین باید به آینده سفر کند و به تهران امروز بیاید تا آنچه را که بر سر فرزندش سهراب آورده، جبران کند. در شهر تهران وی نمی داند راه قانونی را برای رسیدن به هدف مشروع خود برگزیند یا راه غیر قانونی را انتخاب کند.**سفر «آلفابت» به کنیا و اسپانیاانیمیشن کوتاه «آلفابت» ساخته کیانوش عابدی به بخش مسابقه 2 جشنواره راه یافت.این انیمیشن در هشتمین دوره جشنواره FICEE (International Film Fest educational and spiritual film) به رقابت می پردازد. در این جشنواره از بین 732 فیلم متقاضی 31 فیلم به بخش مسابقه راه یافتند. جشنواره  «الفیس» از 9 تا 17 نوامبر برابر با 18 تا 26 آبان ماه و در هشت بخش در اسپانیا برگزار می شود.همچنین «آلفابت» به یازدهمین دوره جشنواره فیلم «اید» FilmAid در کنیا راه یافته است که 1300 فیلم متقاضی حضور در این جشنواره بوده اند. این جشنواره در نایروبی برگزار می شود.«آلفابت» زندگی انسان‌هایی را روایت می‌کند که زندگی کردن را فراموش کرده و از آگاهی و حقیقت دور مانده‌اند. به طور کلی این فیلم در مورد مردمانی است که سال‌ها است الفبای زیستن را از یاد برده‌اند، نمی‌بینند، نمی‌شنوند و سخنی بر لب نمی‌سرایند، ولی کلمات بی‌قرار در انتظارند.**درخشش «در تیررس» در ساوت‌همپتونانیمیشن کوتاه «در تیررس» ساخته مرضیه خیرخواه در بخش های بهترین فیلمنامه انیمیشن، بهترین دستاورد هنری، بهترین موسیقی انیمیشن و بهترین طراحی صدای انیمیشن هفتمین دوره جشنواره «ساوت‌همپتون» SOUTHAMPTON INTERNATIONAL FILM FESTIVAL» نامزد دریافت جایزه شد.این جشنواره در 6 بخش از 17 تا 21 اکتبر برابر با 25 تا 29 مهرماه در انگلیس برگزار می شود.انیمیشن 5 دقیقه و 17 ثانیه ای «در تیررس» به شیوه تکنیک شن ساخته شده است.**فینالیستی «چشم انداز خالی» در هندانیمیشن کوتاه «چشم انداز خالی» ساخته علی زارع قنات‌نوی فینالیست بهترین انیمیشن جشنواره بین المللی بنگال شد.این جشنواره آذر ماه سال جاری در بنگلور مرکز استان کارناتاکا هند برگزار می شود.«چشم انداز خالی» به نویسندگی و کارگردانی علی زارع قنات نوی طی 2 سال و نیم تهیه شده است و به داستان چشم انتظاری های مادری می پردازد که پسرش در جنگ است.این فیلم از محصولات مدرسه کارگاهی سینما و شرکت فیلمسازی گلبرگ فیلم است.فراهنگ**9246** 1418            "}