{"onTitr":" معاون وزیر کشور:    ","titr":" ناامنی ناشی از رخنه داعش در منطقه نگران کننده است","describe":" تهران - ایرنا - معاون امنیتی و انتظامی وزیر کشور از ناامنی و بحران های به وجود آمده در سطح منطقه به ویژه در افغانستان همراه با رخنه عناصر تروریست داعش ابراز نگرانی کرد.", "text":"به گزارش ایرنا از پایگاه اطلاع رسانی وزارت کشور، حسین ذوالفقاری معاون امنیتی و انتظامی وزارت کشور به دعوت فیلیپو گرندی کمیسر عالی سازمان ملل در امور پناهندگان در سفری دو روزه به ژنو در اجلاس کمیته اجرایی کمیساریای عالی سازمان ملل متحد موسوم به اکسکام شرکت کرد.ذوالفقاری در سخنرانی خود در این اجلاس به تشریح خدمات جمهوری اسلامی ایران به عنوان یکی بزرگترین کشورهای میزبان پناهندگان پرداخت.ذوالفقاری ضمن قدردانی از فعالیت های صورت پذیرفته در پروسه تهیه و تدوین متن پیمان جهانی مهاجرت، به انتظارات جمهوری اسلامی ایران از جامعه جهانی اشاره کرد و گفت: پایان دادن به ناامنی و بحران ایجاد شده در منطقه به عنوان بخشی از راه حل مبارزه با پدیده مهاجرت گسترده غیر قانونی، کمک به کشورهای متضرر از جنگ های ویرانگر و تلاش در جهت ایجاد ثبات اقتصادی و اجتماعی در آنها و ضرورت تقسیم بار مسئولیت رسیدگی به پناهندگان از جمله مواردی است که مجامع جهانی و همه کشورهای جهان باید برای حل آنها تلاش کنند.اجلاس کمیته اجرایی کمیساریای عالی سازمان ملل متحد در امور پناهندگان موسوم به اکسکام، همه ساله با حضور نمایندگان ده ها کشور و سازمان بین المللی و کشورهای حامی مالی، به منظور بحث و بررسی و تبادل نظر پیرامون وضعیت پناهندگان در مقر سازمان ملل برگزار می‌شود.وی ضمن اشاره به آثار حضور مهاجران در ایران، گفت: به علت حضور چند میلیون تن افراد مجاز و غیر مجاز طی بیش از چهار دهه در ایران در زمینه های اقتصادی، بهداشتی، آموزشی و تحصیلی، هزینه ها و مشکلات زیادی به کشور تحمیل شده است و مشکلات ناشی از تحریم های ناعادلانه نیز در طول سال های گذشته بر این مشکلات افزوده است.ذوالفقاری خواستار مسئولیت پذیری سایر کشورها و مجامع بین المللی در کمک به پناهندگان، توجه و حل اساسی مشکلات پناهندگان و همچنین تلاش برای برقراری امنیت در کشورهای مبداء به منظور ایجاد شرایط مطلوب جهت بازگشت آنان شد.معاون امنیتی و انتظامی وزیر کشور ضمن تشکر از تلاش های به عمل آمده توسط کمیسر عالی و آژانس پناهندگی، دفتر نمایندگی آنها در تهران و نیز کشورهای حامی مالی، بر ضرورت قانونمند کردن حضور پناهندگان در ایران  به ویژه پناهندگان افغانی و جلوگیری از مهاجرت های غیر قانونی تاکید کرد.وی به اقدامات جمهوری اسلامی ایران در زمینه تسهیل شرایط اخذ روادید از جمله حذف وثیقه، حذف شرط مسافرت هوایی، تمدید اقامت و ایجاد ظرفیت صدور روادید کار جهت افراد جویای کار نیز اشاره کرد.سیام**1751**1535            "}