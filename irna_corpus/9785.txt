{"onTitr":" فرمانده انتظامی کرمانشاه:    ","titr":" بیش از یک هزار میلیارد ریال کالای قاچاق کشف شد","describe":" کرمانشاه - ایرنا - فرمانده انتظامی کرمانشاه با اشاره به اقدام های انجام شده در حوزه مبارزه با کالای قاچاق و احتکار شده، گفت: یک هزار و 150 میلیارد ریال کالای قاچاق و احتکار شده با تلاش ماموران انتظامی در استان کشف شده است.", "text":"به گزارش خبرنگار ایرنا، سردار «منوچهر امان اللهی» روز چهارشنبه در نشستی خبری که به مناسبت هفته ناجا در سرسرای جلسات فرماندهی انتظامی استان برگزار شد، اظهار داشت: در بحث مبارزه با احتکار کالا طی 6 ماه سپری شده از سال جاری همکاران ما موفق به کشف 39 انبار شده اند. وی افزود: ارزش ریالی کالای احتکار شده که توسط ماموران پلیس و با همکاری سایر نهادها و ادارت ذیربط بدست آمده به 810 میلیارد ریال می رسد. سردار امان اللهی خاطرنشان کرد: در نیمه نخست امسال همچنین مقدار کشفیات کالای قاچاق به 340 میلیارد ریال رسید که نسبت به مدت مشابه سال قبل 23 درصد رشد نشان می دهد. ** کشف 955 کیلوگرم مواد مخدر فرمانده انتظامی استان در ادامه به تلاش پلیس در راستای مبارزه با مواد مخدر اشاره و اظهار داشت: از ابتدای سال جاری تا پایان شهریور 955 کیلوگرم انواع مواد کشف و 16 باند نیز منهدم شده است. وی تصریح کرد: کشفیات مواد مخدر در نیمه نخست امسال نسبت به مدت مشابه سال قبل 6 درصد با رشد مواجه شده است. سردار امان اللهی همچنین با اشاره به اجرای یک هزار و 538 طرح پاکسازی، از دستگیری سه هزار خرده فروش و توزیع کننده مواد مخدر نیز خبر داد.** دستگیری بیش از 4200 سارق رئیس پلیس استان کرمانشاه در بخش دیگری از سخنانش به دستگیری چهار هزار و 285 تفر از سارقان در 6 ماه سپری شده از سال خبر داد و گفت: 79 درصد سرقت های انجام شده با تلاش همکاران کشف شده که کشفیات انجام شده نسبت به مدت مشابه سال قبل 37 درصد رشد داشته است. وی همچنین از متلاشی شدن 65 باند سرقت در نیمه نخست امسال خبر داد و گفت: این رقم در مقایسه با مدت مشابه سال قبل هفت درصد رشد نشان می دهد. سردار امان اللهی تصریح کرد: سرقت مغازه، منزل و خودرو در صدر سرقت های انجام شده قرار داشته اند. ** کاهش 39 درصدی وقوع قتل در استان فرمانده انتظامی استان کرمانشاه در ادامه از کاهش 35 درصدی وقوع قتل در استان خبر داد و گفت: تمامی قتل های بوقوع پیوسته کشف شده است. وی همچنین از کاهش 24 درصدی نزاع های دسته جمعی و کشف 70 درصد از جرائم فضای مجازی نیز خبر داد. ** کاهش 10 درصدی تصادفات فوتی درون شهری و رشد 2 درصدی برون شهری سردار امان اللهی یادآوری کرد: در 6 ماه سپری شده از سال جاری 10 درصد در بحث تصادفات منجر به فوت درون شهری کاهش داشته ایم اما در بخش تصادفات برون شهری با 2 درصد رشد مواجه شده ایم. وی علت عمده تصادفات جاده ای برون شهری را سرعت زیاد، توجه نکردن به جلو و تجاور به چپ عنوان کرد. ** دستگیری 15 نفر از جریان اعتصاب کامیون داران سردار امان اللهی همچنین با اشاره به اعتصاب کامیون داران و مشکلاتی که در این راستا ایجاد شد؛ گفت: 15 نفر از افرادی که اقدام به سنگ پرانی و ایجاد مزاحمت می کردند، دستگیر شدند. وی گفت: البته کرمانشاه کمترین مشکلات را در این خصوص داشت اما با همان افراد کم نیز قاطعانه برخورد شد. ** برقراری بیش از 515 هزار تماس با پلیس 110  فرمانده انتظامی کرمانشاه در ادامه از برقراری 515 هزار و 357 تماس با پلیس 110 در نیمه نخست امسال خبر داد و گفت: 210 هزار و 885 مورد از این تماس ها منجر به انجام عملیات شده است. وی گفت: تماس های برقرار شده و عملیات های انجام شده در پی این تماس ها به ترتیب 30 و 33 درصد نسبت به سال گذشته رشد داشته است. سردار امان اللهی همچنین از ارائه خدمات مشاوره ای رایگان به هشت هزار و 385 نفر در 6 ماهه اول سال خبر داد و گفت: 85 درصد از پرونده هایی که به مراکز مشاوره ای پلیس ارجاء شده منجر به سازش شده است.7458/8066            "}