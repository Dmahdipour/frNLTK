{"onTitr":" معاون درمان وزارت بهداشت در گفت و گو با ایرنا:    ","titr":" آمبولانس ها به داروهای بازکننده عروق مجهز می شوند","describe":" تهران- ایرنا- معاون درمان وزارت بهداشت گفت: آمبولانس ها به داروهای بازکننده رگ مجهز می شوند زیرا زمان برای درمان به موقع افرادی که سکته کرده اند بسیار حائز اهمیت است و تاخیر در انتقال بیماران به بیمارستان به دلیل برخی دشواری ها می تواند عوارض جبران ناپذیری را برای بیماران به همراه داشته باشد.", "text":"قاسم جان بابایی روز چهارشنبه در گفت‌وگو با خبرنگار سلامت ایرنا درباره نقش وزارت بهداشت در کاهش میزان مصدومان حوادث جاده‌ای و میزان مرگ و میر و ازکارافتادگی ناشی از سکته های قلبی و مغزی اظهار داشت: باید به مرحله‌ای برسیم که ‏تزریق برخی داروهای بازکننده رگ‌های قلب در داخل آمبولانس‌ها انجام شود. زیرا فقط 54 مرکز 247 در کشور وجود دارد و در ‏بسیاری از استان ها فقط یکی از  این مراکز فعال است و ممکن است انتقال بیمار از یک نقطه به نقطه دیگر استان دشوار باشد. معاون وزیر بهداشت افزود: مهمترین کاری که در این زمینه می‌توان انجام داد، تجهیز ناوگان آمبولانس اورژانس کشور است چراکه تقویت خدمات اورژانس در ناوگان هوایی و زمینی از جمله آمبولانس و موتورلانس، اثر مهمی بر کیفیت خدمت رسانی به مجروحان حوادث جاده‌ای خواهد داشت.‏وی اظهار داشت: ‏اضافه شدن پایگاه‌های اورژانس هوایی یکی از مهمترین اقداماتی است که در سازمان اورژانس کشور برای خدمت رسانی به ‏مصدومان و مجروحان انجام شده است.‏جان بابایی با بیان اینکه در حال حاضر 38 پایگاه اورژانس هوایی در کشور وجود دارد، افزود: قبل از اجرای طرح تحول سلامت فقط یک ‏استان و به صورت محدود، پایگاه اورژانس هوایی داشت. هرچه خدمات اورژانس در ناوگان هوایی و زمینی از جمله آمبولانس و ‏موتورلانس تقویت شود، اثر مهمی بر کیفیت خدمت رسانی به مجروحان حوادث جاده‌ای خواهد داشت.‏وی ادامه داد: تعدادی آمبولانس نیز به زودی به ناوگان اورژانس کشور اضافه خواهد شد. از طرفی باید به افزایش نیروی ‏انسانی سازمان اورژانس نیز توجه کنیم.‏معاون وزیر بهداشت با اشاره به سایر خدمات پزشکی ارائه شده به وسیله اورژانس، گفت: در حال حاضر خدمات طرح 247 و 724 (خدمات 24 ساعته و هفت روز هفته) برای ‏سکته‌های مغزی و قلبی به صورت مشترک بین معاونت درمان و سازمان اورژانس در حال انجام است.وی بیان کرد: برای تروما و حوادث جاده‌ای این کار انجام می‌شود و به طور مثال برای بیمار آتل بسته می‌شود یا از او رگ می‌گیرند ‏یا به او سرم می‌زنند، ولی به طور مثال درباره مسمومیت‌ها این کار انجام نمی‌شود و بیمار به بیمارستان منتقل می‌شود.‏جان بابایی درباره همکاری‌های بین بخشی وزارت بهداشت با سایر ارگان‌ها درباره حوادث جاده‌ای، اظهار داشت: شاید بزرگترین مشکل ‏ما در این زمینه با وزارت راه باشد. در جاده‌هایی که ترافیک دارد و در تهران که خط ویژه آمبولانس وجود ندارد، بسیاری از خدمات ‏اورژانس به علت مشکلاتی که در راه‌ها است، ناقص می‌ماند و به نتیجه نمی‌رسد.‏بر اساس اعلام سازمان پزشکی قانونی، آمار مصدومان حوادث رانندگی در مقایسه با مدت مشابه سال قبل رشد 7.4 درصدی داشته ‏است. همچنین هفت هزار و 62 نفر در پنج ماهه اول سال جاری در حوادث رانندگی جان خود را از دست دادند که این میزان جان باخته ‏در مقایسه با مدت مشابه سال قبل (6 هزار و 945 نفر) 1.7 درصد بیشتر شده است.* بروز سالانه 150 هزار سکته مغزی و زمان طلایی که از دست می رودبه گفته بابک زمانی رئیس انجمن سکته مغزی ایران، زمان طلایی درمان سکته مغزی 4.5 پس از بروز سکته است و اگر از این زمان بگذرد عوارض می تواند ماندگار شود؛ اگر بیماران در 4 ساعت و نیم پس از بروز سکته به مراکز درمانی ارجاع داده شده و تحت درمان قرار گیرند، می توان با دارودرمانی بیماری را کاملا برطرف و از بروز عوارض آن پیشگیری کرد اما هرچه از این زمان بگذرد درمان سنگین تر شده و نیاز به انجام مداخلات وریدی خواهد بود. زمانی می گوید: در درمان سکته مغزی در مقایسه با کشورهای دیگر حتی کشورهای منطقه درحد صفر هستیم؛ ما هنوز نتوانسته ایم این مساله را جابیندازیم که بیمارستان ها حداقل به تجهیزات لازم برای درمان وریدی مجهز شوند این درحالی است که در کشورهای دنیا به این سمت پیش رفته اند که حتی درمان دارویی را در خودروهای اورژانس و در حین انتقال بیمار به بیمارستان انجام دهند تا میزان عوارض را به حداقل برسانند. وی می افزاید: در تهران که پایتخت کشور است، تنها بیمارستان شریعتی، فیروزگر و امام حسین تجهیزات مداخلات وریدی برای درمان سکته مغزی را دارا هستند و هیچ یک از بیمارستان های خصوصی این تجهیزات را ندارند؛ این مساله نشان دهنده وخامت وضعیت در شهرستان ها و روستاهای کشور در این زمینه است.عضو هیات علمی دانشگاه علوم پزشکی تهران با بیان اینکه سالانه 150 هزار سکته مغزی در ایران رخ می دهد، درخصوص علائم بروز سکته مغزی توضیح داد: اختلال تکلم، ضعف یک طرفه بازوها و کج شدن صورت از علائم اولیه این بیماری است که باید عموم مردم از آن اطلاع داشته و به محض مشاهده این علائم سریعا به مراکز درمانی مراجعه کنند. سالانه 2 هزار بیمار سکته مغزی در 24 ساعت اولیه بروز بیماری به مراکز درمانی ارجاع داده می شوند که این میزان بسیار کم است و طبق استاندارهای اعلام شده باید به 20 درصد موارد ابتلا برسد. اجتمام * الف پ * ‏1834            "}