{"onTitr":"","titr":" کاشانی ها افزون بر 2 میلیارد ریال در جشن عاطفه ها کمک کردند","describe":" کاشان- ایرنا- رئیس کمیته امداد امام خمینی (ره) کاشان گفت: 2 میلیارد و 139 میلیون ریال کمک‌های نقدی و غیرنقدی در جشن عاطفه‌ها از سوی مردم نوع دوست این شهرستان برای دانش آموزان نیازمند جمع آوری شد.", "text":"حسین شیخ استرکی روز چهارشنبه در گفت و گو با خبرنگار ایرنا بیان کرد: 664 میلیون ریال از کمک‌های نقدی و سایر کمک ها غیر نقدی (کیف، کفش، لوازم التحریر و پوشاک مخصوص مدرسه ها) بوده است.وی افزود: این کمک های مردمی  از 185 پایگاه سیار و ثابت در مدرسه ها و مصلی های نماز جمعه کاشان برای اهدا به دانش آموزان زیر پوشش کمیته امداد امام خمینی (ره) این شهرستان جمع آوری شد.رئیس کمیته امداد امام خمینی (ره) کاشان اضافه کرد: افزون بر 500 دانش آموز و 160 نفر دانشجوی زیر پوشش این نهاد، برای ادامه تحصیل نیازمند همکاری مردم هستند و کمک‌های جمع آوری شده در جشن عاطفه‌ها نیز برای توزیع، در اختیار آموزش و پرورش قرار می گیرد.به گفته وی، 9 هزار و 711 نفر در قالب پنج هزار و 896 خانوار در کاشان از خدمات کمیته امداد امام خمینی (ره) بهره مند هستند.کاشان با جمعیت افزون بر 365 هزار نفر در فاصله نزدیک به 200 کیلومتری شمال اصفهان واقع است.6136/8123            "}