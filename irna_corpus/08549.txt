{"onTitr":"","titr":" تنش جدید در دریای جنوبی، اعزام تجهیزات جنگی آمریکا به منطقه","describe":" پکن- ایرنا- آمریکا در اقدامی که می تواند خشم چین را به دنبال داشته باشد تاکید کرد ناوها و جنگنده هایش را به منطقه دریای جنوبی و حتی نواحی نزدیک به مناطق مورد ادعای مالکیتی چین اعزام می کند موضوعی که می تواند تنش دو کشور را تازه کند.", "text":"به گزارش ایرنا چین و آمریکا بدجوری در حال سرشاخ شدن در دریای جنوبی هستند آمریکا می گوید عزم خود را برای ورود نظامی گسترده به منطقه جزم کرده است.این در شرایطی است که تنها چند روز قبل، وزارت دفاع چین در بیانیه ای به آمریکا و متحدانش درباره برنامه رزمی و رزمایش های مشترک و حضور در این منطقه هشدار داد و با اعزام یک ناوشکن باعث شد تا ناو جنگی آمریکایی 'دیکاتور' این منطقه را ترک کند.با وجود افزایش تنش ها در منطقه، آمریکا اعلام کرده است بر اساس برنامه راهبرد تدوین شده قصد دارد ناوها و هواپیماهای جنگی را برای مقابله با نفوذ نظامی چین و حراست از کشتیرانی آزاد به دریای جنوبی اعزام کند.این گزارش حاکی است برنامه دیگر آمریکا این است که جنگنده ها و ناوهایی را نیز به غیر از اطراف جزایر مورد منازعه دریای جنوبی به تنگه تایوان نیز اعزام کند.معنای چنین اقداماتی این است که از این پس نیروهای نظامی، تسلیحات و تجهیزات این کشور در آبهای منطقه دریای جنوبی و نزدیک به مناطق تحت حاکمیتی چین خواهد بود و عبور آنها از این مناطق می تواند خطر مناقشه مسلحانه میان دو کشور را بیشتر کند.اگر چه وزارت دفاع چین هنوز درباره این گزارش موضعگیری نکرده اما برخی از ناظران امور دیپلماتیک گفته اند آمریکا در حال دامن زدن به خطر رویارویی نظامی بین دو کشور است.روزنامه مورنینگ پست از هنگ کنگ نوشته است چنین حرکتی از سوی آمریکا باعث خواهد شد تا چین خیلی زود حضور نظامی قوی تر و گسترده تری در مناطق دریای جنوبی و تنگه تایوان داشته باشد.'سو هایو' از دانشگاه مطالعات خارجی پکن می گوید موضوع، دیگر منازعات ارضی نیست بلکه حضور نظامی آمریکا در حیاط خلوت چین است و این یک رویارویی جدی برای دو طرف محسوب می شود.ارتش آزادیبخش خلق چین پیشتر با اشاره به تنش ها در منطقه اعلام کرده است که نیروهای مسلح این کشور برای نبرد با شیاطین و نیروهای خصم آماده هستند.ارتش چین تاکید ورزیده است که نیروهای نظامی این کشور از هیچ قدرتی هراس ندارند و با پشتوانه قوی تسلیحاتی آماده هر نبردی می باشند.ارتش چین که بارها گفته بود جنگ با آمریکا واقعی تر از هر زمانی به نظر می رسد ، بتازگی تاکید ورزیده است که هیچ قدرتی نمی تواند چین را مرعوب کند.ارتش چین افزوده است که نظامیان چین جنگ طلب نیستد و این کشور نمی خواهد در دریای جنوبی وارد نبرد شود اما اگر کسی بر طبل جنگ بکوبد آن زمان نیروهای مسلح تودهنی جدی به آن قدرت خواهند زد.روزنامه ارتش چین در گزارش خود آورده است ارتش چین از شیاطین و آنها که می خواهند چین را مرعوب کنند نمی هراسد و برای حراست از حق حاکمیت و امنیت ملی آماده است و ابایی ندارد که شمشیر را روی غلاف ببندد.آساق**231**1904**            "}