{"onTitr":" رئیس مرکز تحقیقات کشاورزی لرستان:    ","titr":" مرکز تحقیقات بازوی فنی و علمی سازمان جهاد کشاورزی است","describe":" خرم آباد - ایرنا - رییس مرکز تحقیقات و آموزش کشاورزی و منابع طبیعی لرستان گفت: مرکز تحقیقات و آموزش بازوی علمی و فنی سازمان جهاد کشاورزی است و تمام برنامه های این سازمان با مشاوره مرکز تحقیقات صورت می گیرد.", "text":"به گزارش ایرنا مراد سپهوند روز سه شنبه در نشست خبری با اصحاب رسانه در سالن جلسات مرکز تحقیقات و آموزش کشاورزی و منابع طبیعی استان اظهار داشت: این مرکز فعالیت های پژوهشی و آموزشی را بر عهده دارد و مسایل سیاسی در این مرکز تاثیر ندارد.وی گفت: این مرکز یکی از قدیمی ترین دستگاه های پژوهشی استان بوده و در سال 67 به عنوان مرکز تحقیقات معرفی شد و 2 ایستگاه تحقیقاتی، سه مرکز آموزشی، 2مزرعه تحقیقاتی و سه ایستگاه آبخوانداری در استان فعالیت می کنند.وی با اشاره به برگزاری جلسه شورای عالی بحران استان در 15مهرماه که انتقاداتی به این مرکز شده بود ، افزود: مرکز تحقیقات بیش از 10محصول را به کشور معرفی و ارایه کرده است.رییس مرکز تحقیقات و آموزش کشاورزی و منابع طبیعی لرستان گفت: 25هزار تن بذر اصلاح شده در قالب 10شرکت در 2سال گذشته توسط مرکز تحقیقات تولید شد اکنون 50هزار هکتار از اراضی کشاورزی شول آباد الیگودرز توسط محققین این مرکز در حال بررسی است.سپهوند گفت: سومین همایش ملی اثرات خشکسالی و راهکارهای مدیریت آن اسفندماه امسال با رویکرد تخصیص سالنه آب در استان برگزار می شود./6060/3210            "}