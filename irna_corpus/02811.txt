{"onTitr":" رییس دادگستری کرمانشاه:    ","titr":" مجازاتهای جایگزین برای صاحبان صنایع در نظر گرفته می شود","describe":" کرمانشاه - ایرنا - رییس کل دادگستری استان کرمانشاه گفت: تا جایی که امکان داشته باشد به منظور کمک به حرکت چرخ تولید ، برای صاحبان صنایع مجازاتهای جایگزین در نظر گرفته خواهد شد.", "text":"به گزارش خبرنگار ایرنا، محمدرضا عدالتخواه روز سه شنبه در دیدار با صنعتگران استان که در استانداری کرمانشاه برگزار شد، اظهارداشت: نیازمند این هستیم که واحدهای تخصصی قضایی در استان ایجاد شود.وی افزود: ما اگر بخواهیم وضعیتی تخصصی برای رسیدگی به جرایم اقتصادی داشته باشیم نیازمند یک مکان هستیم.رییس کل دادگستری کرمانشاه ، هدف از ایجاد مجتمع تخصصی رسیدگی به جرایم اقتصادی، انجام داوری و کمک به بخش تولید عنوان کرد و گفت: در این مجموعه دادسرا، شورای حل اختلاف و مجتمع کیفری ایجاد خواهیم کرد.عدالتخواه با بیان اینکه بسیاری از مشکلاتی که از سوی واحدهای تولیدی مطرح می شود، از اختلاف حساب ناشی می شوند، اظهار داشت: دستگاه قضایی این آمادگی را دارد که در صورت نیاز انجام گفت و گوهای سازشی بین تولیدکنندگان و بانک ها و دیگر طلبکاران وارد عمل شود.رییس کل دادگستری کرمانشاه در رابطه با ممنوع الخروجی صاحبان ‌صنایع گفت: تاکید داریم‌ که تا حد امکان هیچ صنعتگری را در استان ممنوع الخروج نکنیم تا تبادلات بین المللی را بتواند انجام دهد.به گفته عدالتخواه ، این موضوع شامل اخلالگران اقتصادی نخواهد شد.وی با تاکید بر اینکه ابزار تولید صنعتگران به هیچ‌ عنوان نباید توقیف شوند، گفت: بخش خصوصی در قراردادهایی که تنظیم می‌کند شرط داوری را تعیین کنند تا در زمان طرح دعوا با کمترین مشکل مواجه شوند.رییس کل دادگستری کرمانشاه در بخش دیگری از صحبت های خود با بیان اینکه ستاد اقتصاد مقاومتی در دادگستری استان راه اندازی شده است، گفت: جلسات ستاد اقتصاد مقاومتی هر ماه تشکیل می شود.استان کرمانشاه با 2 میلیون نفر جمعیت دارای بیش از یک هزار واحد تولیدی با 30 هزار نفر اشتغالزایی است.8066/7445            "}