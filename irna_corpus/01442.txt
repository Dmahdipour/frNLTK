{"onTitr":"","titr":" &#39;قصه&#39; آرام جان است","describe":" بندرعباس- ایرنا - هرچند مخاطبان اصلی قصه بیشتر کودکان و نوجوانان هستند اما &#39; قصه &#39; آرام جان است برای بزرگترهایی که می توانند ساعتی را به دور از دغدغه های زندگی پای قصه ها بنشینند و آرامش بگیرند.", "text":"قصه پدیده ای به قدمت تاریخ بشر است در زمان هایی که انسان های اولیه حرف های خود را با زبان قصه و داستان و حتی نقاشی کردن به یکدیگر می فهماندند. قصه و تخیل داستانی درهمه دوره ها از زبان پدر بزرگ و مادر بزرگ ها پیام هایی از مهربانی، پاکی، عشق، صلح، راستگویی، صداقت و امانتداری در گوش نوه ها زمزمه شده است. در واقع قصه هنری است که هنرمند عاشق خودش را می خواهد و قصه گویی، هنری است که به کلمات جان می بخشد و دریچه ای از دنیای تخیل و داستان را به روی انسان می گشاید. به تعبیری قصه شنیدن، روایتی از گنجینه‌ های فرهنگی و تاریخی وتجربه های زیستی بشر است که حاوی حوادث و ماجراهایی از تجربه زندگی بشر امروز برای نسل های آینده است. قصه در سرزمین پهناور ما با همه آداب و رسوم مختلف فرهنگی اش شاید در نگاه اول جنبه سرگرم کنندگی داشته باشد اما همه هدف، فقط قصه و قصه گویی نیست بلکه روایت داستان هایی است که بازگو کننده فرهنگ، هویت و آداب و رسوم مردمان ما در هر گوشه و کنار این سرزمین دوست داشتنی است. قصه ها گاهی روایت واقعیت هایی از زندگی انسان های شجاع، دلیر را رویایت می کند که می خواهد رسم جوانمردی ها و پهلوانی ها را به بیاموزد، روایت داستان هایی که فقط یک داستان و رمان تنها نیست قصه تمرین ایثار، شجاعت و قصه زندگی است برای آینده ای درخشان کودکان نسل فردا. ** قصه ها با بازی و نمایش بهتر در ذهن کودکان باقی می ماند مدرس و تصویر‌گر کتاب کودک و نوجوان در کانون پرورش فکری کودکان و نوجوانان دراین باره گفت: هنگامی که قصه با بازی و نمایش همراه می‌شود، بهتر در ذهن بچه‌ها باقی می ‌ماند. جمال الدین اکرمی، نمایش را ابزاری برای یادگیری و وسعت بخشیدن به تجربه ‌های کودکان دانست و افزود: هنگامی که کودکان با امکانات موجود خودشان قصه‌ها را به صورت نمایش اجرا می ‌کنند، شناخت بهتری از پیرامون خود خواهند داشت. این نویسنده کودک، ادبیات را مادر همه‌ هنرها دانست و ادامه داد: نمی‌ توان قصه را از نمایش جدا کرد، زیرا وقتی برای کودک کتابخوانی یا بلند‌ خوانی می ‌کنیم با تغییر در صدا و یا حرکت دست، مفاهیم را به کودک منتقل می ‌کنیم و همین امر نشان می ‌دهد که ادبیات وقصه‌های ما با نمایش همراه شده‌اند. اکرمی اضافه کرد: قصه ‌گویی با اجرای نمایشی راه را برای بیان احساسات، افکار و رویاهای کودکان و نوجوانان هموار می‌ کند. وی، نمایش را تنها ابزار بیان احساسات وافکار کوکان دانست وادامه داد: وقتی کودکان قصه‌ را با نمایش تلفیق می ‌کنند به هنگام انجام فعالیت نمایشی هر چند برای مدتی کوتاه، به فرد دیگری تبدیل شده نقش تازه‌ای را ایفا کرده و راه‌ حل‌‌های متفاوت را می ‌آزمایند. نویسنده کتابهای «ترانه‌های مهتاب»، «ترانه‌های جشن تولد»، «شاعری در باغ وحش»، «از کودکی تا ماه»، «فاخته تنها»، «گل دوستی»، «جشن تولد لیلا کوچولو»، «علی کوچولو گم شده بود»، «آهو کوچولو قایم شو»، «چشمانت را ببند والریانوس»، نقش قصه‌ گویی به عنوان یک واسطه بسیار موثر دانست. وی تصریح کرد: پژوهش‌ها نشان می‌ دهد، کودکانی که درمعرض قصه‌ گویی قرار می‌گیرند، به طور معنا‌داری بیشتر از کودکان دیگر، مهارت‌های زندگی را فرا می ‌گیرند و توان شرکت در فعالیت گروهی، ابراز محبت ومهربانی را دارا هستند. ** قصه ‌گویی تقویت مهارت ‌های اجتماعی کودکان است مدیرکل کانون پرروش فکری کودکان و نوجوانان هرمزگان نیز گفت: قصه ‌گویی در مهارت ‌های اجتماعی کودکان و نوجوانان به ویژه در افزایش اعتماد به نفس، تقویت قدرت بیان، دوستی، قناعت، راستگویی بسیار اثرگذار است. ناهید سلیمانی احمدی افزود: همزاد پنداری کودکان با خواندن و شنیدن قصه‌ ها باعث می ‌شود سئوال های بسیاری در ذهن آن ها ایجاد و برای پاسخ به این سئوال ها راه‌ های خلاقانه‌ ای را انتخاب کنند. وی یاد آور شد: قصه گویی بخش منطقه ای آذرماه امسال بخش زنان و مردان، مادر بزرگ ها و پدر بزرگ ها، دختران و پسران و بخش 90 ثانیه در کرمان برگزار می شود.** برگزاری جشنواره بین المللی قصه گویی مدیرکل کانون پرروش فکری کودکان و نوجوانان هرمزگان گفت: بخش استانی بیست و یکمین جشنواره بین ‌المللی قصه‌ گویی 22 مهرماه با شرکت 38 قصه گوی این استان برگزار می شود. سلیمانی احمدی در گفت و گو با ایرنا افزود: برای این دوره از جشنواره قصه گویی 250 قصه به دبیرخانه استانی ارسال شده که از این تعداد 93 قصه مربوط به بخش تخصصی بود. وی بیان داشت: از مجموع 93 قصه‌ تخصصی 38 نفر روز یکشنبه باهم به رقابت می پردازند که از این تعداد 5 نفر به جشنواره منطقه ای در استان کرمان راه می یابند. 9887/6048            "}