{"onTitr":" سردار اشتری:    ","titr":" نیروی انتظامی امنیتی پایدار در کشور برقرار کرده است","describe":" تهران - ایرنا - فرمانده نیروی انتظامی با صدور پیامی ضمن تبریک هفته ناجا، اعلام کرد: این نیرو با مدیریت جهادی توأم با ایثار و از جان گذشتگی، جلب مشارکت اقشار مختلف اجتماعی امنیتی پایدار و مثال زدنی در کشور پهناور و عزیزمان برقرار کرده است.", "text":"به گزارش  ایرنا از پایگاه خبری پلیس، سردار حسین اشتری روز پنجشنبه با صدور پیامی ضمن تبریک هفته ناجا، از تلاش تمامی کارکنان این نیرو که با از خودگذشتگی و تحمل کاستی ها، خالصانه در تأمین امنیت و آرامش کشورتلاش می کنند، قدردانی کرد. در ابتدای این پیام آمده است: نیروی انتظامی جمهوری اسلامی ایران با الهام از آموزه های اسلام ناب محمدی(ص) و تأسی به سیره حسینی (ع) و در راستای عمل به رهنمودهای مقام معظم رهبری و فرمانده معظم کل قوا حضرت امام خامنه ای (مدظله العالی) با برنامه ریزی، سازماندهی، کنترل و نظارت مستمر بر اجرای مأموریت ها و وظایف محوله، با مدیریت جهادی توأم با ایثار و از جان گذشتگی، جلب مشارکت اقشار مختلف اجتماعی امنیتی پایدار و مثال زدنی در کشور پهناور و عزیزمان آن هم در شرایطی برقرار کرده است که قدرت های ستمگر و دنباله روهای آنان در منطقه تلاش دارند امنیت کشور را خدشه دار و مردم را نسبت به مسئولان بی اعتماد و با بزرگ نمایی کوچکترین رخدادها، احساس امنیت را در بین هموطنان کاهش داده و با ایجاد فشار اقتصادی و عملیات روانی مسئله آفرینی نمایند.در ادامه این پیام آمده است: بحمدالله تاکنون با عنایت الهی و هوشیاری مردم شریف ایران اسلامی و جانفشانی تحسین برانگیز کارکنان ناجا، همواره توطئه های دشمنان و حامیان آنان در منطقه خنثی و جبهه استکبار و معارضین انقلاب در رسیدن به اهداف خود ناکام مانده اند.سردار اشتری در ادامه این پیام می افزاید: رجاء واثق دارم به فضل الهی و عنایت ائمه معصومین علیهم السلام در این میدان امتحان نیز با وحدت، همدلی و همراهی مردم و مسئولان، چونان همیشه تاریخ باشکوه انقلاب اسلامی، سربلند خواهیم بود.در بخش دیگر پیام فرمانده ناجا آمده است: هفته نیروی انتظامی، فرصت مغتنمی است که در آن با ارائه کارنامه عملکرد یک ساله پلیس به مردم فهیم و معرفی توانمندی، اقتدار و کارآمدی ناجا در تأمین نظم و امنیت بسترهای جلب اعتماد عمومی و مشارکت همگانی فراهم گردد.فرمانده ناجا در ادامه این پیام تصریح کرده است: برهمین اساس در سال 97 مفاهیم و محورهای تعالی بخش مانند ارتقاء فرهنگ اسلامی و انقلابی در ناجا و تقویت یگان های عملیاتی و مرزی، بهبود خدمات انتظامی، دانش بنیانی و علمی نگری در مأموریت ها، بهره مندی از تجهیزات و امکانات فنی و الکترونیکی، توجه جدی به معیشت و صیانت از کارکنان و حرکت در راستای تحقق شعار سال جمهوری اسلامی ایران در صدر برنامه ها قرار گرفت و به فضل الهی با اقدام همه جانبه فرماندهان، مدیران و کارکنان خدوم ناجا تاکنون دستاوردهای ارزشمندی به دنبال داشته است.وی در پایان این پیام تبریک آورده است: اینجانب ضمن گرامی داشت یاد و نام همکاران شهید و ادای احترام به خانواده معظم ایثارگران با عرض تبریک هفته نیروی انتظامی به تمامی کارکنان که با از خودگذشتگی و تحمل کاستی ها، خالصانه در تأمین امنیت و آرامش کشور تلاش و خانواده محترمشان که در اجرای مأموریت و وظایف سازمانی آنان را یاری می کنند، تشکر و قدردانی کرده و توفیق شما عزیزان در راه خدمتگزاری به مردم شریف ایران اسلامی را از درگاه حضرت احدیت خواستارم.اجتمام**7029 ** 1200            "}