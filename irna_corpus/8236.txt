{"onTitr":"","titr":" سالن دو و میدانی خرم آباد آماده  بهره برداری است","describe":" خرم آباد - ایرنا - مدیرکل ورزش و جوانان لرستان گفت: بزرگترین سالن سرپوشیده دو و میدانی کشور در دهکده المپیک خرم آباد آماده بهره برداری است.", "text":"علی یاور عزیزپور روز جمعه در گفت و گو با خبرنگار ایرنا اظهار داشت: دهکده المپیک شامل چندین طرح بوده که تعداد سه سالن ورزشی آن آماده بهره برداری می باشد.وی گفت: سه طرح دیگر آن در دست ساخت بوده که 2طرح آن از طرح های مهم تلقی می شود که بزرگترین سالن سرپوشیده دو و میدانی کشور شامل آن می شود که تنها محوطه سازی آن باقی مانده که با حضور یکی از مسئولان ارشد دولت به بهره برداری خواهد رسید.عزیزپور بیان کرد: مجموعه 15هزار نفری فوتبال که در اختیار شرکت مادر تخصصی سالن های ورزشی بوده اکنون فعالیت خود را به صورت جدی دنبال می کند و بیش از 85درصد پیشرفت فیزیکی دارد.وی افزود: امیدواریم تا پایان امسال این طرح مورد بهره برداری قرار گیرد.وی ادامه داد: با توجه به ظرفیت و توانمندی ‌های لرستان و از سوی دیگر سرانه پایین فضای ورزشی در این استان ساخت دهکده المپیک در سال 86 در زمینی به وسعت 252 هکتار آغاز شد.عزیزپور گفت: با احداث دهکده المپیک خرم آباد می توان نقش عمده ای را در پیشبرد اهداف ورزشی استان و افزایش سرانه ورزشی ایفا کرد.3210/6060            "}