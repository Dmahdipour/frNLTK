{"onTitr":"","titr":" نمره منفی برای کمیته های بحران","describe":" ساری - ایرنا - روزنامه بشیر روز در شماره روز دوشنبه خود مطلبی با عنوان 'نمره منفی برای کمیته های بحران' منتشر کرد.", "text":"بشیر می نویسد: نمی خواهیم زحمات وتلاش دست اندرکاران حوادث غیرمترقبه یا کمیته های بحران را درجریان توفان وبارش سیلاب دوروز گذشته را نادیده بگیریم.خود شاهد بودیم که کارگران پرتلاش شهرداری و دستگاه های اجرایی همچون برق ، آب ، گاز ، تلفن و آتش نشانی و... آماده باش و پای کار بودند تا مشکلات آسیب دیدگان به حداقل کاهش یابد.اما همه این اقدامات باعث نمی شود که چشم به روی کاستی ها و نارسایی ها ببندیم و به همین مقدارکمک رسانی قانع باشیم.از حدود یک هفته قبل هشدارهای لازم از سوی سازمان هواشناسی مبنی بر بارش باران های شدید و کسب آمادگی برای این شرایط داده شد.این هفت روز فرصت مناسبی برای دستگاههای اجرایی فراهم بود تا آمادگی خویش را درحوادث غیرمترقبه ارزیابی و کمبودهای احتمالی را جبران و با آمادگی کامل منتظر باران بمانند.همچنین دراین مدت فرصتی فراهم بود تا کانال های انتقال آب درسطح شهرها و روستاها، مناطق آسیب پذیرجاده ها،درختان مشکوک به سقوط، ساختمانهای قدیمی، دهانه های پل های کوچک و ... بازدید و رفع خطر می گردید.گزارشات خساراتی که تاکنون واصل شده است حاکی از ضعف مدیربت بحران قبل از وقوع آن می باشد.مجددا ضمن آرزوی توفیق برای همه نیروهای امدادی در دستگاههای اجرایی انتظار می رود در موارد مشابه شاهد آمادگی مطلوب مسئولین و نیروهای امداد رسان و حداقل آسیب به مردم شریف باشیم.  7335/1654            "}