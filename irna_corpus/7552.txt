{"onTitr":"","titr":" صبحگاه مشترک نیروهای مسلح در زاهدان برگزار شد","describe":" زاهدان - ایرنا - نیروهای مسلح زاهدان صبح امروز/شنبه/ در دومین روز از هفته نیروی انتظامی با برگزاری صبحگاه مشترک آمادگی رزمی خود را به نمایش گذاشتند.", "text":"به گزارش ایرنا نماینده ولی فقیه در سیستان و بلوچستان و امام جمعه زاهدان در این آیین گفت: ایجاد امنیت، حفظ و افزایش امنیت جزء وظایف پلیس است که نیروی انتظامی در این زمینه به موفقیت های چشمگیری دست یافته است.آیت الله عباسعلی سلیمانی اظهار داشت: مهمترین شاخصه نیروی انتظامی تعامل با مردم و برای مردم است.نماینده مردم سیستان و بلوچستان در مجلس خبرگان رهبری گفت: نیروی انتظامی در کنار سایر قوای مسلح توانسته امنیت بسیار خوبی را برای مردم فراهم کند.امام جمعه زاهدان تصریح کرد: نیروی انتظامی توانسته اعتماد مردم در زمینه برقراری امنیت را به دست آورد.نماینده مقام معظم رهبری در امور اهل سنت استانهای سیستان و بلوچستان و کرمان گفت: مقوله امنیت پیوسته مورد نیاز همه جوامع است که نیروی انتظامی جمهوری اسلامی ایران در این زمینه می درخشد.آیت الله سلیمانی تاکید کرد: کاری که پلیس انجام می دهد در راستای خدمت به مردم است و باید قدردان زحمات شبانه روزی این نیروی خدوم بود.فرمانده انتظامی سیستان و بلوچستان نیز در این مراسم گفت: نیروی انتظامی با مشارکت مردم به دنبال ایجاد احساس امنیت پایدار در جامعه است.سردار محمد قنبری اظهار داشت: بدون تردید سرمایه بزرگی که نیروی انتظامی به دنبال آن است، کسب رضایت مندی مردم از نیروهای خدوم شان است.وی بیان کرد: نیروی انتظامی با کمک سایر نیروهای نظامی و امنیتی به دنبال برقراری نظم، امنیت و آرامش در سطح جامعه است.فرمانده انتظامی سیستان و بلوچستان با تشریح برنامه های هفته نیروی انتظامی گفت: به مناسبت این هفته هزار و 650 برنامه در سراسر این استان اجرا می شود که 148 برنامه مربوط به زاهدان است.وی خاطر نشان کرد: نشست با سران طوایف و ریش سفیدان در مرکز استان یکی از برنامه های محوری نیروی انتظامی در این هفته است که در هیچ استانی با این سطح از گستردگی چنین نشستی برگزار نمی شود. سردار قنبری اظهار داشت: میزان جرائم خشن در سیستان و بلوچستان با تلاش نیروهای انتظامی روز به روز در حال کاهش است.به گزارش ایرنا در این آیین که هر سال به منظور گرامیداشت هفته نیروی انتظامی و نمایش اقتدار ملی برگزار می شود نیروهای نظامی و انتظامی با آمادگی کامل در صفوفی منظم هم دل و هم صدا آیین رژه و سان را برگزار کرده و گوشه ای از توان رزمی خود را به نمایش گذاشتند.این مراسم با حضور آیت الله عباسعلی سلیمانی نماینده ولی فقیه در سیستان و بلوچستان و امام جمعه زاهدان، سردار مارانی فرمانده قرارگاه قدس نیروی زمینی سپاه جنوب شرق کشور، سید دانیال محبی استاندار، سردار امان الله گشتاسپی فرمانده سپاه سلمان، سردار محمد قنبری فرمانده انتظامی، سردار سعید کمیلی فرمانده مرزبانی و شماری از مسئولان در ستاد فرماندهی انتظامی استان برگزار شد.13 تا 19 مهر به نام هفته نیروی انتظامی نامگذاری شده است.همچنین در این آیین شماری از خانواده معظم شهدا، کارکنان نمونه نیروی انتظامی و سربازان نمونه تجلیل شدند.3213**6081            "}