{"onTitr":"","titr":" 257خانه قرآنی شهری و روستایی در آذربایجان غربی فعالیت می‌کند","describe":" ارومیه- ایرنا- رییس اداره امور قرآنی تبلیغات اسلامی آذربایجان غربی به فعالیت 257 خانه قرآنی شهری و روستایی در این استان اشاره کرد و گفت: این خانه های قرآنی نقش بسزایی در شکوفایی فرهنگ ناب اسلامی دارد.", "text":"سجاد جعفرزاده روز جمعه در گفت و گو با خبرنگار ایرنا افزود: 204 خانه قرآنی از این تعداد روستایی و 53 خانه قرآنی شهری است.وی با بیان اینکه 47 جلسه قرآنی نیز از ابتدای سال جاری تاکنون توسط این خانه های قرآنی برگزار شده، اضافه کرد: توسعه و ترویج فرهنگ و آموزه های قرآنی از اهداف راه اندازی این خانه هاست.وی ادامه داد: 116 موسسه قرآنی مجوز دار در سطح استان فعالیت می کند و 15 موسسه قرآنی بدون مجوز نیز در تلاش برای کسب مجوزهای لازم است.رییس اداره امور قرآنی تبلیغات اسلامی آذربایجان غربی ادامه داد: نبود نظارت بر انتخاب مدیران موسسه ها، نبود اعتبار و پشتیبانی کافی از تشکل های قرآنی، موازی کاری دستگاه های فرهنگی و اجرایی از مهمترین مشکلات این موسسه ها در استان است.به گزارش ایرنا همنشینی با قرآن و گوش جان سپردن به نوای آن، معرفت و بصیرت انسان را بالا می برد و سبب می شود که انسان از آیات دلنواز بهره گیرد و در فضای عطرآگین قرآنی نفس بکشد.در سال جاری سه هزار نفر در کلاس های آموزش حفظ جزء 30 قرآن کریم و پنج هزار نفر نیز در کلاس های آموزش عمومی شرکت می ‌کنند.9918/3072            "}