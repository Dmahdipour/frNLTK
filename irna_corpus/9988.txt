{"onTitr":" از سوی رئیس کمیته عالی یمن؛    ","titr":" دلایل سقوط ارزش پول ملی یمن تشریح شد","describe":" تهران- ایرنا- 'محمد علی الحوثی 'رئیس کمیته عالی یمن از ائتلاف سعودی - آمریکایی، هم پیمانان و دولت مستعفی یمن خواست با بلوکه نکردن پول،تحویل درآمدها و نگهداری آن در بانک، غارت نکردن و پرداخت حقوق بدون قید و شرط، به تعهدات خود در برابر سازوکار ارائه شده توسط سازمان ملل عمل کنند.", "text":"به گزارش روز چهارشنبه شبکه خبری المسیره ،'الحوثی' با صدور بیانیه ای روز گذشته افزود: باید همه درآمد های ارزی کشور از جمله درآمد حاصل از فروش نفت به بانک مرکزی تحویل داده شود و واردات کالاهای اساسی از منابع ارزی به صورت برنامه ریزی شده صورت بگیرد.وی تاکید کرد: واردات کالا به عدن باید به صورت نقدی و بی طرفانه انجام شود و با اعتماد سازی بانک ها بتوانند از ذخایر خود نزد بانک مرکزی استفاده کنند. 'الحوثی' در خصوص دلایل سقوط پول ملی یمن و افشای سیاست های ائتلاف سعودی و مزدوران آن افزود: ' منصور هادی ' که دوران ریاست وی و حکومتش به پایان رسیده ، مسئول تداوم اقدامات اشتباه و بحران اقتصادی، سیاسی و نظامی و تبعیض ناعادلانه میان شهروندان یمنی برخلاف قانون اساسی این کشور می باشد و تاکنون موجب نابسامانی اوضاع معیشتی مردم یمن بوده است.وی همچنین جامعه بین الملل را مسئول تداوم رنج های مردم یمن به دلیل اجبار نکردن هادی رئیس جمهوری مستعفی به اجرای تعهدات بین المللی در خصوص عدم پرداخت کارکنان ، چاپ پول و صادرات نفت خام دانست.محمد علی الحوثی ادامه داد: دلایل دیگر سقوط ارزش ریال یمن مخالفت ائتلاف سعودی با ارسال حواله های خارجی به بانک مرکزی از سال 2015 تاکنون به جای سه بانک ویژه که موجب بازار سیاه به ضرر یمن و مردم آن شده است.رئیس کمیته عالی انقلابی یمن تاکید کرد: دولت مستعفی هادی به جای استفاده از نقدینگی زیادی که به بازار تزریق کرده با چاپ پول جدید به بیش از 960 میلیارد ریال ثروت دست یافته که موجب افزایش گرانی کالاها و خدمات در مقایسه با سالهای گذشته شده و همه این اقدامات در برابر جامعه بین المللی صورت گرفته که مستقیم وغیر مستقیم در رنج های مردم یمن نقش دارند.انصارالله یمن چندی پیش با صدور بیانیه ای اعلام کرد: بار دیگر پیشنهاد قبلی خود را به فرستاده ویژه سازمان ملل تکرار و اعلام می کنیم حاضریم درآمدهای بانک مرکزی در صنعا را در مقابل دریافت تعهد برای اختصاص آن به پرداخت حقوق کارمندان، به نمایندگان این سازمان تحویل دهیم.« چاپ پول ملی از سوی اشغالگران و مزدوران، تلاش برای نابودی اقتصاد یمن است و ما، عربستان و آمریکا و ائتلاف متجاوز را مسئول بی ارزش کردن پول ملی و توقف پرداخت حقوق کارمندان می دانیم. کشورهای متجاوز، مرگ و ویرانی را برای یمن به ارمغان آورده اند و بی ارزش کردن پول ملی یمن به شخص معینی ضرر نمی رساند بلکه همه ملت یمن را دچار ضرر و زیان می کند.»**شورای سیاسی عالی یمن انزجار خود از دیدار هیات هادی با رئیس موساد را اعلام کردشورای عالی سیاسی یمن حضور هیات 'عبد ربه منصور هادی' رئیس جمهوری مستعفی و فراری یمن در کنار هیات هایی از بحرین، عربستان، امارات و رژیم صهیونیستی در نشستی در نیویورک را محکوم و آن را همدستی با رژیم صهیونیستی برای از بین بردن مساله فلسطین و جریان مقاومت وضربه زدن به منافع امت عربی اسلامی دانست. در نشست مذکور که با نام 'متحدان علیه ایران هسته ای' در نیویورک برگزار شد، وزیر خارجه 'هادی' و سفیر وی در آمریکا و مقامات عربی و' یوسی کوهین' رئیس دستگاه جاسوسی رژیم صهیونیستی موساد حضور داشتند.خاورم** 1453**1144            "}