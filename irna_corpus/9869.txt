{"onTitr":"","titr":" 20 هزار بسیجی در رزمایش سپاه همدان شرکت می کنند","describe":" همدان- ایرنا- معاون هماهنگ کننده سپاه انصارالحسین (ع) همدان گفت: رزمایش سپاهیان محمدرسول الله 2 با شعار ایستادگی، پیشرفت و اقتدار با حضور 20 هزار بسیجی برگزار می شود.", "text":"سرهنگ پاسدار مصطفی رستمی روز چهارشنبه در گفت و گو با ایرنا بیان کرد: این رزمایش تکمیل کننده سلسله رزمایش های صورت گرفته توسط گروه های جهادی در شهریوماه است.وی اضافه کرد: 46 گردان بیت المقدس، 10 گردان امام حسین(ع)، گردان های امام علی(ع)، گردان کوثر و گروه های جهادی در این رزمایش حضور دارند.معاون هماهنگ کننده سپاه همدان افزود: 300 گروه جهادی از یک ماه پیش اقدام به ارائه خدمات در مناطق محروم کردند که این گروه ها در رزمایش سپاهیان محمدرسول الله 2 حضور می یابند.سرهنگ پاسدار رستمی گفت: این رزمایش با پیام رهبر معظم انقلاب با حضور 600 هزار بسیجی در کشور به صورت سراسری برگزار می شود.وی افزود: در این رزمایش علاوه بر حضور اقشار مختلف، بسیج های تخصصی نظیر بسیج مهندسان، طلاب، جامعه و دیگر اقشار با لباس یک شکل و همسان که در اردوهای جهادی استفاده کردند در این رزمایش شرکت می کنند.معاون هماهنگ کننده سپاه استان همدان بیان کرد: اجرای برنامه سان، مداحی، عبور نمادین کاروان اسرای کربلا در حضور میهمانان کشوری و استانی در استادیوم قدس از برنامه های پیش بینی شده برای این رزمایش است.سرهنگ پاسدار رستمی اضافه کرد: این رزمایش با شعار ایستادگی، پیشرفت و اقتدار پایه گذاری شده و برای هر نوع تهدید دشمن آماده است.وی مثال زد: به عنوان مثال برای مقابله با تهدیدهای اقتصادی دشمن، گروه های جهادی برای خدمت رسانی در مناطق محروم و کم برخوردار فعال می شوند.معاون هماهنگ کننده سپاه همدان اظهار داشت: برای تقابل با تهدید امنیتی گردان های بیت المقدس فعال شده همچنین در صورت بروز تهدید های فرامرزی و خارج از منطقه، لانه گروه های تروریستی مورد هدف قرار می گیرد.سرهنگ پاسدار رستمی افزود: فرزندان انقلاب برای مقابله با هر نوع تهدیدی آمادگی 100 درصدی دارند و حضور بسیجیان در این رزمایش مکمل و موید این آمادگی است.7526/2090            "}