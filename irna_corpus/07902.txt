{"onTitr":"","titr":" ابراهیموویچ: همه باشگاه های جهان مرا می خواهند","describe":" تهران - ایرنا - «زلاتان ابراهیموویچ» ستاره تیم گلکسی آمریکا که اخیرا شایعه بازگشتش به آ. ث میلان بر سر زبان ها افتاده، معتقد است تمام باشگاه های جهان، عاشق داشتن او در تیمشان هستند.", "text":"به گزارش ایرنا، تارنمای خبری «بلیچر رپورت» روز جمعه نوشت: مهاجم سوئدی تیم گلکسی که همچنان به درخشش در لیگ برتر آمریکا ادامه می دهد نه فقط از ابراز تمایل مجدد باشگاه ایتالیایی برای به خدمت گرفتنش غافلگیر نشده است بلکه اعتقاد دارد، اینکه همه تیم ها خواهان جذب او هستند موضوعی عادی است.ابراهیموویچ در این باره اظهار داشت: شایعات همیشه وجود دارد اما با این موضوع که همه جهان مرا می خواهند، مشکلی ندارم.فراموش نکنید که زلاتان همان بازیکنی است که تصمیمش را برای پیوستن به گلکسی و حضور در لس آنجلس با اجاره کردن یک صفحه کامل تبلیغاتی در روزنامه «ال ای تایمز» آمریکا و با مضمون عجیب و غریب و تا اندازه ای خودخواهانه «لس آنجلس عزیر، خوش آمدی»، اعلام کرد.ستاره سابق تیم ملی سوئد، ماه مارس جاری به تیم آمریکایی پیوست و در 24 بازی که برای این تیم به میدان رفته، مجموعا 20 گل به ثمر رسانده است.براساس گزارش نشریه آمریکایی «اسپورتس اسلاستریتد» قرارداد ابراهیموویچ تا پایان فصل 2019 به پایان خواهد رسید.ورزشی**3991**1597            "}