{"onTitr":"","titr":" تهدیدات دشمن را بشناسیم و برای آن برنامه ریزی کنیم","describe":" سنندج - ایرنا - فرمانده قرارگاه حمزه سیدالشهدا (س) گفت: دشمن از هر دری وارد می شود تا به کشورمان ضربه بزند لذا باید تهدیدات را بشناسیم و برای مقابله با آنها برنامه ریزی کنیم.", "text":"به گزارش خبرنگار ایرنا، سردار سرتیپ پاسدار محمدتقی اوصانلو روز پنجشنبه در تجمع بزرگ بسیجیان سنندج در ورزشگاه 22 گولان اظهار داشت: آمریکا از بدو پیروزی انقلاب به دنبال براندازی بود و از حربه کودتا، اختلافات قومی و مذهبی و جنگ سخت و نرم برای رسیدن به این هدف شوم استفاده کرده است.وی اضافه کرد: آمریکا از 19 فروردین 1359 تحریم ها را علیه ایران آغاز کرده و این درست نیست که می گویند آمریکا تحریم های تازه ای را شروع می کند.سردار اوصانلو یادآور شد: به همه کسانی که آگاهانه یا نا آگاهانه در کنار آمریکا، صهیونیست ها و سعودی ها در حال توطئه علیه کشورمان هستند هشدار می دهیم به دامن اسلام باز گردند.وی افزود: به خانواده ها هم می گوییم که فرزندان خود را از دام شیاطین نجات دهید چون ما چاره ای جز برخورد با بر هم زنندگان امنیت کشور نداریم.سردار اوصانلو تاکید کرد: امنیت خط قرمز ماست و هر کسی بخواهد در هر جا آن را به چالش بکشد با شدیدترین پاسخ روبرو خواهد شد.فرمانده قرارگاه حمزه سیدالشهدا (س) در بخش دیگری گفت: انقلاب اسلامی ایدئولوژی و فرهنگی را در جهان بوجود آورد که روح آن جهاد است.وی با اشاره به اینکه بسیجی به دنبال رفع تبعیض، فقر و بی عدالتی و دفع سلطه دشمنان است، افزود: بسیجی بلند همت است و خواسته های بزرگی در حد اعتلای کشور دارد و به دنبال نجات بشریت از زیر یوغ ظلم و ستم است.فرمانده سپاه بیت المقدس کردستان هم در این اجتماع بزرگ گفت: وظیفه انقلابی خود می دانیم همیشه پا در رکاب انقلاب در همه صحنه هایی که نیاز است حضور داشته باشیم.سردار سرتیپ 2 پاسدار حسین رجبی اظهار داشت: سپاه بیت المقدس و بسیجیان این استان اولین هایی بودند که برای کمک به مردم مناطق زلزله زده کرمانشاه اعزام شدند و این آمادگی و علاقه به خدمت را نشان دادند.وی اضافه کرد: سپاه و بسیج در کردستان در حوزه های امداد و نجات، کمک به دولت، حفاظت محیط زیست بویژه خاموش کردن آتش سوزی جنگل ها حضوری فعال و موثر داشته است.سردار رجبی افزود: رزمایش اقتدار عاشورایی در مرحله اول 9 شهریور با حضور بسیجیان جهادگر در جای جای مناطق محروم استان کردستان برگزار شد.وی یادآور شد: این بسیجیان برای کمک به محرومین و رفع محرومیت در این مناطق حضور پیدا کردند و به اجرای ماموریت های محوله خود پرداختند.سردار رجبی گفت: دومین مرحله رزمایش 26 شهریور با حضور 20 گردان بیت المقدس، کوثر، امام علی (ع) و امام حسین(ع) در پادگان ها و با تمرینات مختلف رزمی و نظامی برگزار شد.وی تاکید کرد: مرحله آخر رزمایش نیز امروز با تجمع بزرگ بسیجیان همزمان با سراسر کشور برگزار شد که در این تجمع ما فقط بسیجیان شهرستان سنندج حضور دارند.به گزارش ایرنا، همایش سراسری اقتدار عاشورایی بسیجیان در ورزشگاه 22 گولان شهر سنندج همزمان با دیگر مناطق ایران اسلامی برگزار شد.این همایش که با حضور چندین هزار نفر از بسیجیان خدمت به اقشار محروم در عرصه‌های عمرانی، بهداشتی، فرهنگی و آموزشی در حال برگزاری است، استاندار و جمعی از مدیران اجرایی استان، فرماندهان نظامی و انتظامی نیز حضور دارند.بسیجیان حوزه های خدمات در عرصه‌های فرهنگی و اجتماعی، آموزشی، اشتغالزایی، عمرانی و بهداشت و سلامت حاضر در اجتماع بزرگ عاشورایی، اقتدار بسیج را به نمایش گذاشتند.6108/9102            "}