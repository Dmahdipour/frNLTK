{"onTitr":"","titr":" همکاری های ایران و آلمان در پروژه های تحقیقاتی ورامین","describe":" تهران – ایرنا – با حضور یک گروه تحقیقاتی از دانشگاه اشتوتگارت آلمان، همکاری های ایران و آلمان در قالب طرح توسعه شهرستان ورامین آغاز شد.", "text":"به گزارش ایرنا ، گروه تحقیقاتی دانشگاه اشتوتگارت آلمان با همراهی اساتید دانشگاه صنعتی شریف روز چهارشنبه با حضور در شهرستان ورامین و بازدید از طرح ها و پروژه های مختلف زیست محیطی شهرستان ، همکاری سه ساله ای را در قالب طرح توسعه شهرستان ورامین در حوزه محیط زیست آغاز کردند.رئیس گروه تحقیقاتی دانشگاه اشتوتگارت آلمان در جلسه مشترک با سرپرست فرمانداری ورامین گفت: دولت آلمان از ارتباط گروه های تحقیقاتی این کشور با دانشگاه شریف  برای تبادل اطلاعات و تجربیات تأکید دارد.دکتر آلتروپ افزود: این گروه تحقیقاتی بر روی مدیریت توسعه پایدار در بخش مدیریت انرژی تحقیقات خود را آغاز کرده و با توجه به ظرفیت هایی که شهرستان ورامین در این زمینه برخوردار است ، با همکاری دانشگاه شریف فعالیت های خود را به مدت سه سال در این شهرستان اجرا می کند.وی اظهار داشت: با وجود آن که فعالیت های این گروه دانشگاهی تحقیقاتی است ولی مطالعاتی که در زمینه مدیریت انرژی انجام می شود به پروژه های اجرایی منجر خواهد شد.این استاد دانشگاه اشتوتگارت آلمان تصریح کرد: این گروه، متخصصان حوزه های مختلف اجتماعی و اقتصادی هستند و از آنان در جهت توسعه ظرفیت های منطقه و همچنین آموزش هایی را نیز در مدارس استفاده خواهیم کرد.**توجه به محیط زیست می تواند زمینه رشد و توسعه ورامین را فراهم کندسرپرست فرمانداری ورامین نیز در این جلسه با اشاره به این که 80 درصد از اقتصاد ورامین برپایه کشاورزی است اظهار داشت: اقتصاد ورامین بر پایه کشاورزی بنا نهاده شده و از این رو ، این شهرستان به عنوان منطقه سبز در استان تهران شناخته می شود.حسین کاغذلو افزود: یکی از مشکلات کشاورزی شهرستان ورامین علاوه بر کمبود آب ، عدم استفاده از فناوری های نوین در کشاورزی و آبیاری است که این امر می تواند با تبادل اطلاعات بین اساتید دو کشور ایران و آلمان به فرصتی برای توسعه منطقه تبدیل شود.وی درخصوص خشک شدن تالاب فصلی بندعلیخان گفت: خشک شدن این تالاب طبیعی که یکی از مهمترین مناطق زیست محیطی استان تهران و کشور محسوب می شود ، خسارات جبران ناپذیری را به همراه داشته که توسعه مناسبات علمی میان دو کشور می تواند به احیاء این منطقه مهم کمک کند.کاغذلو از فرونشست دشت ورامین به عنوان یکی از مهمترین چالش های منطقه یاد کرد و از این گروه تحقیقاتی خواست تا در این زمینه نیز مطالعاتی را انجام دهند.وی گفت : یکی از مشکلات کشاورزی شهرستان ورامین ، عدم ارتباط با مراکز علمی ، تحقیقاتی و دانشگاهی است ، مشکلی که باعث شده به خوبی نتوان از ظرفیت های موجود در بخش کشاورزی شهرستان استفاده کرد.ورامین با 300 هزار نفر جمعیت در 35 کیلومتری جنوب شرق تهران واقع شده است.تهرام/7254//1348            "}