{"onTitr":"","titr":" 10 نمایشنامه به جشنواره تئاتر کودک و نوجوان راه یافتند","describe":" تهران- ایرنا- هیأت داوران مسابقه نمایشنامه‌نویسی بیست‌ و پنجمین جشنواره‌ بین‌المللی تئاتر کودک و نوجوان از 94 اثر رسیده به این بخش 10 نمایشنامه را برای مرحله ارزیابی و داوری نهایی معرفی کرد.", "text":"به گزارش ایرنا از روابط عمومی بیست و پنجمین جشنواره بین المللی تئاتر کودک و نوجوان ، هیات داوران متشکل از محمد چرم شیر ، حمیدرضا نعیمی و بهرام جلالی پور در مرحله نخست انتخاب نمایشنامه اعلام کرده است که «هیات داوران مسابقه نمایشنامه نویسی بیست و پنجمین جشنواره بین المللی تئاتر کودک و نوجوان همدان پس از مطالعه و بررسیِ 94 نمایشنامه‌ ارسال شده به این بخش، ضمن قدردانی از همه‌ی درام‌نویسانِ شرکت کننده و تلاش ارزنده‌ی آنان در خلق آثاری ارزشمند‌، 10 اثر را برای مرحله‌ ارزیابی و داوری نهایی (پس از نشست با داوران و ارتقا کیفی نمایشنامه ها) معرفی کردند. هیأت داوران معتقدند از آنجا که نمایشنامه از مرحله‌ ایده و طرح تا پرداخت نهایی و سپس اجرا، راهی دشوار و پیچیده را  پشت سر خواهد گذاشت، لذا برای دستیابی به آثاری باشکوه، قطعاً مشورت، گفتگو، نقد و استفاده از تجارب یکدیگر می‌تواند در رسیدن به آن هدفِ غایی راه‌گشا باشد.»10 نمایشنامه راه یافته به مرحله دوم ارزیابی و انتخاب به شرح زیر معرفی شده اند: «شعله های خارک هیچگاه خاموش نمی شوند» نوشته عقیل جماعتی از خارک، «ترنج» نوشته افسانه زمانی و نسرین خنجری از تهران، «کتاب خورها» نوشته عماد نصرآبادی از مشهد،«فلی و فلامی» نوشته محمدباقر نباتی مقدم از تهران، «لانتی موس» نوشته بهداد بلیغ فر از تهران، «باید باهات حرف بزنم» نوشته سارا تقوی از تهران، «تو دیگه کی هستی» نوشته محسن عظیمی پویا از اراک، «شهر بی حساب، مردم خواب» نوشته حامد مهیمنی از خارک، «ماه و ماهی» نوشته سمیرا سلیمانی فارسانی از فارسان – چهارمحال و بختیاری«مسیر خوشبختی» نوشته اسماعیل رحیمی سروش از لاهیجاننمایشنامه نویسان آثار منتخب تا مرحله نهایی ارزیابی و انتخاب فرصت دارند با بهره مندی از مشاوره اساتید راهنما نسبت به ارتقا کیفی نمایشنامه های خود اقدام کنند.در مرحله ارزیابی و داوری نهایی سه نمایشنامه برگزیده این بخش انتخاب و در مراسم اختتامیه جشنواره معرفی خواهند شد.بیست و پنجمین جشنواره بین المللی تئاتر کودک و نوجوان از 29 آبان تا 4 آذر ماه 1397 در شهر تاریخی همدان برگزار می شود.فراهنگ ** 7561 **            "}