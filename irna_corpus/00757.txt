{"onTitr":"","titr":" دوربین پایش تصویری سارق خودرو را به دام انداخت","describe":" همدان- ایرنا- فرمانده انتظامی شهرستان همدان گفت: عوامل انتظامی با استفاده از دوربین پایش تصویری سارق یک دستگاه خودروی سواری را دستگیر کردند.", "text":"سرهنگ جمشید باقری روز پنجشنبه در گفت و گو با ایرنا اظهار داشت: یک دستگاه خودرو در استان سمنان سرقت رفته بود که به دنبال عبور از مقابل دوربین پایش تصویری در ایست بازرسی به میدان کربلا، حضور این خودرو به مرکز پلیس 110 به صورت آنلاین اطلاع رسانی شد.وی بیان کرد: تیمی از ماموران پلیس اقدام به اجرای طرح مهار در این محور کرده سپس اقدام به توقیف خودروی سرقتی کردند.فرمانده انتظامی شهرستان همدان ادامه داد: چهار تن از سرنشینان این وسیله نقلیه دستگیر و پس از تشکیل پرونده تحویل مراجع قضایی شدند.سرهنگ باقری درباره عملکرد دوربین های پایش تصویری توضیح داد: در صورت اعلام سرقتی بودن یک خودرو، شماره انتظامی آن در سامانه ثبت و در صورت عبور خودروی سرقتی از مقابل سیستم پایش تصویری، یک پیام به مرکز مانیتورینگ ارسال می شود.وی یادآوری کرد: تاکنون سه دستگاه خودروی سرقتی با استفاده از این سیستم شناسایی و سارقان دستگیر شدند.7526/2087            "}