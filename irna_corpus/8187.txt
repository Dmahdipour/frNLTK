{"onTitr":"","titr":" بازداشت،فرجام سرگردانی طولانی مهاجر سوری در مالزی شد","describe":" کوالالامپور- ایرنا- یک مهاجر غیرقانونی و پناهجوی مرد سوری که از حدود هفت ماه  پیش در فرودگاه کوالالامپور مالزی سرگردان بود، توسط ماموران این فرودگاه بازداشت شد.", "text":"به گزارش روز جمعه ایرنا، حسن الکونتار یک مرد پناهجوی سوری است که از روز 7 ماه مارس ( اواسط اسفند96)  در بخش ترانزیت فرودگاه کوالالامپور به دلیل عدم کسب مجوز برای سوار شدن به هواپیمایی به مقصد اکوادور سرگردان بود.بر اساس گزارش رسانه های آسیایی، وی قصد سفر به کامبوج را داشته اما پنوم پن با ورود وی مخالفت کرد و درعین حال نمی توانسته وارد مالزی شود زیرا مهلت روادید وی منقضی شده بود.این فرد  36 ساله سوری پس از 7 ماه زندگی در یکی از ترمینال های فرودگاه کوالالامپورتوسط ماموران فرودگاه بازداشت شده است.طبق گزارش استریت تایمز، این مهاجرغیرقانونی سوری اعلام کرده به رغم اینکه وی فیلم هایی از وضعیت خود در فرودگاه را در شبکه های اجتماعی منتشر کرده بود اما هیچ یک از گروههای مدنی تاکنون به وی کمکی ارائه نکردند.ماموران فرودگاه مالزی همچنین اعلام کردند به دلیل اقدام وی در انتشار فیلم های متعدد از خود در شبکه های اجتماعی وی را بازداشت  کردند.طبق این گزارش قرار است این مهاجر غیرقانونی سوری که پیشتر در امارات مشغول به کار بوده، به کشورش بازگردانده شود.اگرچه آمار رسمی و دقیقی از تعداد مهاجران غیرقانونی در مالزی ارائه نشده اما بر اساس گزارش های رسانه ای حدود 600 هزار نفر مهاجر در به طور غیرقانونی دراین کشور مشغول به کار هستند.براین اساس، حدود 2 میلیون کارگر خارجی ثبت شده در این کشور جنوب شرق آسیا حضور دارند که اکثر آنها در بخش های خدماتی ، مشاغل سخت در کشتیرانی و ساخت و ساز، رستوران ها و فروشندگی مشغول به کار هستند.مالزی با جمعیتی بیش از 30 میلیون نفر به عنوان یک کشور ترانزیت برای مهاجران غیرقانونی محسوب می شود و بسیاری از قاچاقچیان انسان نیز کارگران خارجی را به این کشور وارد کرده و یا از طریق مالزی به کشورهای دیگر جنوب شرق آسیا و اقیانوسیه می فرستند.اکثر مهاجران غیرقانونی دراین کشور را اتباع اندونزی، افغانستان، سوریه ، بنگلادش، نپال، هند، فیلیپین، کامبوج و میانمار تشکیل می دهند.شبد**آساق**1599 **1010            "}