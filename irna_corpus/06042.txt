{"onTitr":" فرمانده نیروی زمینی سپاه:    ","titr":" امنیت در اورامانات و کوه های شاهو مطلوب است","describe":" سنندج - ایرنا - فرمانده نیروی زمینی سپاه با بیان اینکه زمانی کوه های شاهو محل تاخت و تاز عناصر ضد انقلاب بود، گفت: در چند سال اخیر با تلاش و هوشیاری نیروهای نظامی و انتظامی امنیت خوبی در مناطق اورامانات و ارتفاعات شاهو در استان کردستان برقرار شده است.", "text":"به گزارش خبرنگار ایرنا، سردار سرتیپ پاسدار محمد پاکپور روز یکشنبه در حاشیه برگزاری رزمایش محرم 2 در ارتفاعات شاهو اظهار داشت: این منطقه هشت سال قبل بدون جاده و پاسگاه بود اما اقدامات خوبی در راستای حفظ امنیت منطقه در چند سال اخیر انجام گرفته است.وی کوه های شاهو را از لحاظ جغرافیایی پیچیده و سخت دانست و افزود: در منطقه روانسر (استان کرمانشاه) نیز جاده و پاسگاه هایی برای ایجاد امنیت ایجاد شده است.فرمانده نیروی زمینی سپاه با اشاره به اینکه رزمایش محرم 2 در راستای دفاع شهری و مقابله با اغتشاشات شهری برگزار شد، یادآور شد: در رزمایش محرم 2 در منطقه شاهو، لشگر 22 بیت المقدس، سپاه کامیاران، مریوان و سروآباد، یگان های هوانیروز و پهبادها و یگان های زمینی تیپ امام زمان (عج) و بسیجیان بومی حضور دارند.سردار سرتیپ پاکپور تاکید کرد: هدف اصلی این رزمایش آشنا کردن یگان ها و نیروهای جدید فارغ التحصیل با حرکت های تاکتیکی و روش های رزمی و هماهنگی یگان ها در منطقه مورد علاقه ضد انقلاب است.به گزارش ایرنا، آخرین مرحله رزمایش محرم صبح یکشنبه با حضور یگان های برگزیده زرهی، هوانیروز، توپخانه، تکاور و پهباد نیروی زمینی سپاه در منطقه کامیاران و کوه های شاهو آغاز شد.از جمله رسالت ها ابلاغی این رزمایش، تمرین آتش های سنگین توپخانه ای و زرهی، عملیات هوانیروز، تمرین عملیات هلی برن، تاخت شبانه، کمین و ضد کمین است.هدف اصلی این رزمایش، کسب اطمینان از آمادگی نیروها، بکارگیری مهارت های فردی، جمعی و رسته ای است و تک به ارتفاعات، اجرای آتش هوانیروز، ادوات زرهی، توپخانه و رسیدن به نقاط تعیین شده در این رزمایش اجرا شده و همزمان این موارد توسط ارزیابان مورد بررسی قرار گرفته و به آن نمره تعلق می گیرد.پس از برگزاری 2 رزمایش امنیتی در جنوب شرق و رزمایش امنیتی در منطقه اشنویه و ارتفاعات کفارستان طی سال گذشته، مرحله نهایی رزمایش امنیتی محرم امروز در منطقه کامیاران و ارتفاعات شاهو برگزار شد.مرحله نخست این رزمایش با استفاده از 70 درصد یگان های قرارگاه حمزه سید الشهدا‌(س) مستقر در کردستان از پنج روز پیش آغاز شده است.مراحل انجام این رزمایش با فراخوان گردان‌های بسیج بیت المقدس،‌ امام حسین (ع) و کوثر استان کردستان آغاز و همزمان یک مرحله رزمایش دفاع شهری با حضور یگان‌های انتظامی، مرزبانی و بسیجیان انجام می گیرد.کامیاران در 65 کیلومتری جنوب سنندج مرکز استان کردستان قرار دارد. رشته کوه شاهو بخشی از رشته کوه‌های زاگرس است که در مرز 2 استان کردستان و کرمانشاه و نزدیک رودخانه سیروان قرار دارد. 6108/9102            "}