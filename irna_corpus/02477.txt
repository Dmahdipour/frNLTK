{"onTitr":" مدیرکل تعاون، کار و رفاه اجتماعی:    ","titr":" 43درصد شکایات کارگری در لرستان به سازش منجر شد","describe":" خرم آباد- ایرنا - مدیرکل تعاون، کار و رفاه اجتماعی لرستان گفت: 43 درصد از مجموع شکایات کارگری این استان در 6ماهه اول امسال به صورت سازشی حل و فصل شده است.", "text":"به گزارش ایرنا ، علی آشتاب روز چهارشنبه در گفت و گو با خبرنگاران اظهار داشت: درشش ماهه نخست سالجاری  سه هزار و 701  دادخواست کارگری به این واصل شد که از این تعداد دادخواست با احتساب پرونده های سال گذشته 84 درصد از این دادخواست ها منجر به صدور رای قانونی شده است.وی به نقش شوراهای سازش در کاهش شکایات اشاره کرد و گفت: شوراهای سازش به منظور حل و فصل دعاوی، قبل از طرح در مراجع حل اختلاف به پرونده ها رسیدگی می کند و در شش ماهه نخست سال جاری یک هزار 616 پرونده در این شوراها مطرح و 43 درصد از آنها به سازش منتهی شده است.  آشتاب تاکید کرد: ایجاد امنیت شغلی و اشتغال پایدار در گرو حفظ بنگاه های اقتصادی و حمایت از تولید است و مراجع حل اختلاف مصداق بارز سه جانبه گرایی بوده  و در این راستا دولت می بایست نقش سیاست گذاری، نظارت و حمایت قانونی را ایفا نماید و فضای کسب و کار با مشارکت و همدلی کارگران و کارفرمایان از هرگونه بحران و تشنج دور نگه داشته شود.مدیرکل تعاون، کار و رفاه اجتماعی لرستان گفت: میانگین زمان رسیدگی به شکایات درگذشته به بیش از یک ماه هم رسیده بود که با اصلاح فرایندها، تجهیزات و همچنین اضافه شدن نیروهای کارشناسی مرتبط، میزان رسیدگی به شکایات در مدت 15 روز امکان‌پذیر شده است.آشتاب به افزایش هیات‌های تشخیص و حل اختلاف در سطح استان به عنوان دیگر دستاورد در دولت تدبیر و امید اشاره کرد و افزود: هدف از این اقدام، تسریع در روند رسیدگی و ایجاد سازش بین کارفرما و کارگر بوده است.وی نظم و انسجام در فعالیت‌های واحد روابط کار، تقویت شوراهای سازش، ارائه مشاوره قبل و حین رسیدگی به پرونده‌های دادخواهی، همکاری سه جانبه اعضای مراجع و همچنین اطلاع‌رسانی صحیح موازین قانونی را از مهمترین عوامل این موفقیت دانست.1920/6060            "}