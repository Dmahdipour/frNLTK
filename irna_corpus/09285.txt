{"onTitr":" برای اولین بار درکشور؛    ","titr":" ملودی های شکلاتی در تالار هنر اصفهان به روی صحنه رفت","describe":" اصفهان - ایرنا - نمایش ملودی های شکلاتی به کارگردانی رادمهر کشانی روز چهارشنبه در تالار هنر اصفهان به روی صحنه رفت.", "text":"رسول هنرمند بازیگر این نمایش در گفت و گو با ایرنا افزود: تئاتر ملودی های شکلاتی براساس نمایشنامه 'آهنگ های شکلاتی' از مرحوم اکبر رادی از نمایشنامه نویس و داستان نویس معاصر ایران، برای اولین بار در کشور به روی صحنه رفت.وی موضوع این نمایش را اجتماعی ذکر کرد و اظهارداشت: این نمایش بیشتر به اختلاف نسل جوان با نسل های گذشته می پردازد و مشکلات خانواده ها را در این زمینه بیان می کند.وی با بیان این که در این نمایش راهکارهایی برای حل این اختلاف ها به مخاطب ارائه می شود که رضایت بخش است، خاطرنشان کرد : موضوع این نمایش به روز است و می تواند در جامعه بیشتر به آن پرداخته شود تا از برخی از معضلات و مشکلات جلوگیری کند.هنرمند ادامه داد : تئاتر بهترین روش برای بیان موضوعات اجتماعی است که باید در این زمینه فرهنگ سازی صورت گیرد، رسانه ها در این زمینه نقش پر رنگ تری می توانند ایفا کنند.به گفته وی در نمایش ملودی های شکلاتی رادمهر کشانی، رسول هنرمند، جواد مدنی و خانم اطیه فشانی به ایفای نقش پرداختند و از امروز تا چهارم آبانماه هر شب از ساعت 18:30 در تالار هنر اصفهان به روی صحنه است.نزدیک به 40 گروه ثبت شده و دارای پروانه تئاتر در استان اصفهان فعالیت دارند.هنر نمایش در اصفهان سابقه چند صد ساله دارد و نمایش های کمدی این خطه در چهارباغ و اجراهای مشهور در تماشاخانه های سپاهان در تاریخ تئاتر طنز اصفهان ماندگار است.در گذشته تئاتر اصفهان به خصوص تئاتر کمدی این خطه در داخل و حتی خارج از کشور علاقه مندان خاص خود را داشت بگونه ای که در دهه های گذشته برخی از گردشگران داخلی و حتی خارجی غیر از دیدن آثار تاریخی و فرهنگی اصفهان، تماشای تئاتر کمدی این شهر را در برنامه های سفر خود به اصفهان قرار می دادند.در سال های قبل از انقلاب، مکتب نمایش های کمدی اصفهان با نام مرحوم «ارحام صدر» گره خورد که بعد از انقلاب همچنان ادامه داشت.8114/6026/            "}