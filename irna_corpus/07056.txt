{"onTitr":"","titr":" بیش از 121 میلیون سهم در بورس سمنان معامله شد","describe":" سمنان - ایرنا - مدیر بورس منطقه سمنان گفت: بیش از 121 میلیون سهم به ارزش 341 میلیارد ریال هفته گذشته در این بورس معامله شد.", "text":"غلامحسین گل ارضی روز شنبه در گفت و گو با ایرنا افزود: هفته گذشته از هفتم تا یازدهم مهر، در بورس سمنان 121 میلیون و 796 هزار و  29 سهم به ارزش بیش از 341 میلیارد و 961 میلیون و 720 هزار ریال معامله شد. وی اضافه کرد:  در این مدت در بورس سمنان 70 میلیون‌ و 41 هزار سهم به ارزش بیش از 190 میلیارد و 373 میلیون ریال خریداری شد. گل ارضی خاطرنشان کرد: هفته گذشته 51 میلیون و 754 هزار سهم نیز به ارزش بیش از 151 میلیارد و 588 میلیون ریال به فروش رسید. به گفته گل ارضی، حدود 56 درصد از ارزش معاملات بورس سمنان در هفته گذشته به خرید و 44 درصد به فروش اختصاص داشت. مدیر بورس منطقه سمنان خاطرنشان کرد: با راه اندازی تالار بورس سمنان و اتصال آن به تالار بورس تهران، ضمن توسعه سرمایه گذاری عمومی، شهروندان استان سمنان می توانند به راحتی و همزمان در انواع داد و ستدهای بورس مشارکت فعال داشته باشند. به گزارش ایرنا، در سال 96 حدود 28 میلیارد ریال سهم به ارزش 800 میلیارد ریال در بورس منطقه سمنان داد و ستد شد.9891/6103            "}