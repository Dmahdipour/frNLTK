{"onTitr":" اختصاصی/ مشاور برهم صالح:    ","titr":" اظهارات ضد ایرانی منتسب به رئیس جمهوری عراق ساختگی است","describe":" اربیل – ایرنا- مشاور رسانه ای 'برهم صالح' رئیس جمهوری عراق با تکذیب سخنان منتشر شده به نقل از وی علیه ایران تاکید کرد که سیاست عراق بر وجود روابط حسنه با همه کشورهای همسایه بخصوص ایران است.", "text":"به گزارش ایرنا، در پی انتساب برخی مواضع ضد ایرانی به رئیس جمهوری جدید عراق در فضای مجازی از جمله تصمیم به عدم خرید برق از ایران و یا آنچه لزوم خروج شبه نظامیان ایران از عراق خوانده شده، 'محمد اورامی' مشاور رسانه ای برهم صالح در گفتگو با خبرنگار ایرنا، بطور قاطع آن را تکذیب کرد. این مطلب تحت عنوان جدیدترین توئیتر رئیس جمهوری عراق منتشر شده است در حالی که در اکانت رسمی برهم صالح اثری از آن وجود ندارد. اورامی با تکذیب این سخنان تاکید کرد که این سخنان توسط اکانتهای توییتری جعلی منتشر شده و هیچ ارتباطی با رئیس جمهوری عراق ندارد. وی افزود: تنها گفتگوی رسانه ای برهم صالح بعد از کسب این پست گفتگو با شبکه (شبه رسمی) العراقیه عراق بوده و وی هیچ گفتگویی با هیچ رسانه دیگری نداشته است. مشاور رسانه ای برهم صالح تاکید کرد: برخی اکانتهای جعلی با انتشار اخبار دروغین درصدد تنش آفرینی هستند. اورامی در ارتباط با سیاستهای مورد نظر رئیس جمهوری جدید عراق اظهار داشت: سیاست رئیس جمهوری جدید عراق بر توسعه روابط همه جانبه با کشورهای همسایه بخصوص ایران می باشد. نامبرده تصریح کرد که برهم صالح یک اکانت بیشتر در توییتر ندارد که اکانتی رسمی (دارای تیک آبی) و مورد تایید این شبکه اجتماعی است و مخاطبین به اکانتهای جعلی توجه نکنند. فضای رسانه ای بویژه در شبکه های اجتماعی ایران و عراق طی ماههای گذشته شاهد موارد متعدد انتشار اخبار جعلی با هدف تخریب روابط میان دو کشور بوده است. اظهارات منتسب به مسوولان یک کشور علیه دیگری یا ویدئو و تصاویر ساختگی مبنی بر بروز درگیری، تعدی و انتساب اقدامات خلاف اخلاق به زائران و مسافران از جمله اقدامات انجام شده در این جهت بوده است که گاه موج های تخریبی وسیعی نیز ایجاد کرده است.&#39;ایرج مسجدی&#39; سفیر جمهوری اسلامی ایران در بغداد دیروز شنبه در نشستی در شهر کربلا در جمع دست اندرکاران ایرانی مراسم اربعین هشدار داد که دست های پیدا و پنهان از جمله از سوی آمریکا، اسرائیل و برخی کشورهای منطقه تلاش می کنند ایران و عراق را از هم جدا کنند.ناظران روابط دو کشور، حمله و به آتش کشیدن مقر سرکنسولگری ایران در بصره در جنوب این کشور در حاشیه اعتراضات اجتماعی ماه گذشته این منطقه را نقطه اوج این تلاش های تخریبی ارزیابی می کنند که با هوشیاری مقامات دو کشور و نیز احزاب سیاسی عراق به هدف خود برای ایجاد شکاف یا درگیری میان ایران و عراق یا درگیری داخلی میان شیعیان عراق نرسید. این ناظران همچنین به احتمال افزایش تلاش های فتنه انگیزانه میان دو ملت ایران و عراق در آستانه برگزاری زیارت میلیونی اربعین و نیز حین برگزاری آن اشاره می کنند و نسبت به آن هشدار می دهند. خاورم**351**4**380            "}