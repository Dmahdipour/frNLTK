{"onTitr":"","titr":" وقوع سرقت در بیجار سه درصد کاهش یافت","describe":" سنندج - ایرنا - فرمانده انتظامی بیجار گفت: با افزایش عملیات های پلیسی و اطلاعاتی، وقوع انواع سرقت ها در این شهرستان امسال سه درصد کاهش یافته است.", "text":"به گزارش خبرنگار ایرنا، سرهنگ موسی بهاری در سخنانی پیش از خطبه های نماز جمعه اظهار داشت: در نیمه نخست سال جاری نسبت به مدت مشابه پارسال، وضعیت امنیت شهرستان به درجه بالایی رسید و از شرایط مناسبی برخوردار است.وی افزود: دستگیری سارقان بیش از 85 درصد افزایش یافت و زمان کشف سرقت ها هم به کمتر از 48 ساعت کاهش یافته است.سرهنگ بهاری از کاهش 65 درصدی سرقت منزل در شهرستان خبر داد و تاکید کرد: با توجه به اشرافیت اطلاعاتی دقیق نیروهای انتظامی، سرقت از اصناف بیش از 50 درصد و سرقت از اماکن عمومی و خصوصی نیز بیش از 11 درصد کاهش داشته است.وی یادآور شد: با توجه به افزایش حجم موتورسیکلت در فصول گرم سال، بیش از 23 درصد کاهش سرقت در این حوزه در نیمه نخست سال نسبت به مدت مشابه پارسال ثبت شده است.فرمانده انتظامی بیجار گفت: در کشف و ضبط سوخت، مشروبات الکلی، لوازم خانگی و تجهیزات ماهواره ایی نیز به ترتیب 302 درصد، 562 درصد، 130 درصد و 80 درصد افزایش محسوس داشته ایم.وی اضافه کرد: شعار امسال هفته نیروی انتظامی، پلیس مقتدر، امین مردم است که در این خصوص، شاهد افزایش 27 درصدی رضایت عمومی مردم از عملکرد نیروی انتظامی در شهرستان بیجار در نیمه نخست سال هستیم.بیجار با 89 هزار نفر جمعیت در 142 کیلومتری شرق سنندج مرکز استان کردستان قرار دارد.7350/9102            "}