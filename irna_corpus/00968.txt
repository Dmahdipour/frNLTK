{"onTitr":" مدیرکل سیاسی استانداری قزوین:    ","titr":" فضا برای بیان عقاید جوانان در مقایسه با گذشته بازتر شده است","describe":" قزوین - ایرنا - مدیرکل سیاسی و انتخابات استانداری قزوین گفت: فضا برای بیان عقاید جوانان در مقایسه با گذشته بازتر شده است که این مساله را باید به فال نیک بگیریم.", "text":"به گزارش ایرنا به نقل از روابط عمومی استانداری قزوین، صفر فضلی روز پنجشنبه در نشست هم اندیشی دفتر سیاسی، انتخابات و تقسیمات کشوری استانداری و اعضای شورای مجمع طلاب ودانش آموختگان استان قزوین اظهار داشت: رویکرد جدید اداره کل امور سیاسی و نگرش به احزاب، با دوره های گذشته متفاوت بوده و فضای سیاسی نسبت به ادوار و دولت های پیشین مطلوب تر و باز تر شده و فضا برای بیان عقاید جوانان مهیاتر شده است بنابراین این تفاوت را باید به رسمیت بشناسیم.این مسئول، تشکیل اتاق های فکر را در بخشداری ها و فرمانداری ها مهم دانسته و تاکید دارد: این موضوع باید هرچه زودتر عملیاتی شود.وی، تاسیس خانه احزاب، نهادینه کردن فرهنگ گفت و گو بین جریان ها و تشکل ها را از مهم ترین اهداف دفتر سیاسی، انتخابات و تقسیمات کشوری دانسته و افزود: به زودی با پیگیری های صورت گرفته خانه احزاب راه اندازی و فعالان سیاسی کنار هم  و با سلایق و نگرش های متفاوت کار را پیش خواهند برد.مدیرکل سیاسی،انتخابات و تقسیمات کشوری استانداری قزوین اضافه کرد: احزاب سیاسی با برگزاری نشست های هم اندیشی به صورت مداوم و فعال کردن کمیته ها وآموزش وکادر سازی فعالیت خود را باید ارتقا ببخشند چرا که حزب کارخانه پرورش نیروهای خلاق و با استعداد است ونیروهای حزبی به جهت فعالیت حزبی و دغدغه مند بودن برای جامعه، یک سر و گردن از سایرین بالاتر هستند.وی همچنین نخستین شرط برای پیشرفت را حرکت صاحبان اندیشه، صاحبان ثروت وصاحبان قدرت در یک راستا و همپوشانی آنها نسبت به هم دانست و اظهار امیدواری کرد: با برنامه ریزی صورت گرفته نشست های هم اندیشی با کلیه احزاب وفعالین برگزار و نظرات و پیشنهادهای آنها در راستای بهبود امور استان مورد استفاده وبهره برداری  قرار گیرد.3013            "}