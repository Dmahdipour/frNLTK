{"onTitr":"","titr":" 2 هزار 800 سوادآموز جدید در قزوین ثبت نام کردند","describe":" قزوین – ایرنا – معاون نهضت سوادآموزی اداره کل آموزش و پرورش قزوین گفت: تاکنون 2 هزار و 800 سواد آموز در مراکز نهضت سواد آموزی استان برای سال تحصیلی جدید ثبت نام کرده اند.", "text":"زهرا قلی خانی روز جمعه در گفت و گو با خبرنگار ایرنا افزود: روند ثبت نام دوره های نهضت سواد آموزی تا پایان دوره امکان پذیر بوده و سواد آموزان می توانند با مراجعه به ادارات ناحیه ای آموزش و پرورش در این دوره ها ثبت نام کنند.این مسئول ادامه داد: با توجه به متنوع بودن دوره های سواد آموزی و به روز شدن سطح آموزشی برای تمام متقاضیان از سامانه جامع نهضت سواد آموزی کل کشور استعلام میزان سواد فردی دریافت می شود.به گفته قلی خانی، تمام دوره های تعلیم در نهضت سواد آموزی رایگان بوده و هیچ وجهی از سواد آموز بابت آموزش های ارایه شده دریافت نمی شود.معاون نهضت سوادآموزی اداره کل آموزش و پرورش قزوین یادآور شد: اگر هر سوادآموزی موفق به اتمام دوره تحصیلی خود شود یک میلیون و 440 هزار ریال نیز به عنوان جایزه دریافت خواهد کرد.قلی خانی در پایان اظهار داشت: در سال تحصیلی جدید تاکنون 583 کلاس درس برای آموزش به کم سوادان و بی سوادان استان قزوین تشکیل شده که تاپایان دی ماه امسال به طور حتم این تعداد افزایش هم خواهند یافت.6104/8054            "}