{"onTitr":"","titr":" 85 هزار تن سیب در اشنویه برداشت می شود","describe":" مهاباد- ایرنا- رییس جهاد کشاورزی اشنویه گفت: امسال 85 هزار تن انواع سیب از سطح پنج هزار هکتار از باغ های بارور این شهرستان برداشت می شود.", "text":"سیدانور حسینی روز شنبه در گفت و گو با خبرنگار ایرنا با بیان اینکه برداشت این محصول از 25 شهریور آغاز شده است، افزود: برداشت سیب به مدت 2 ماه ادامه خواهد داشت و در این مدت روزانه به طور متوسط برای چهار هزار نفر اشتغال ایجاد می شود.وی ادامه داد: سال گذشته 125 هزار تن سیب از باغ های اشنویه برداشت شد که امسال به علت سرمازدگی پیش بینی می شود محصول سیب این شهرستان با 40 هزار تن کاهش همراه باشد.وی با اشاره به اینکه اشنویه رتبه چهارم در تولید محصول سیب را در آذربایجان غربی داراست، گفت: هم اکنون 28 واحد سردخانه با ظرفیت 90 هزار تن آماده ذخیره سازی محصول سیب باغداران است و پنج واحد سردخانه دیگر با ظرفیت 20 هزار تن نیز در حال احداث است.رییس جهاد کشاورزی اشنویه افزود: با احداث 15 واحد سردخانه جدید، در چند سال اخیر ظرفیت ذخیره سازی سیب از 30 هزار تن به 90 هزار تن افزایش یافته است.حسینی سطح باغ های این شهرستان را 11 هزار هکتار اعلام کرد و ادامه داد: از این میزان هفت هزار و 500 هکتار را باغ های سیب بارده و غیربارده با ارقام غالب رد و گلدن دلیشیز تشکیل می دهد.وی اضافه کرد: بخشی از سیب تولیدی این شهرستان به دلیل کیفیت بالا و ماندگاری خوبی که دارد علاوه بر سایر استان ها به کشورهای روسیه، عراق و پاکستان نیز صادر می شود.به گزارش ایرنا، شهرستان اشنویه از جمله شهرهای مرزی آذربایجان غربی است که با داشتن یکهزار و 470 متر ارتفاع از سطح دریا یکی از مناطق حاصلخیز و مستعد جهت پرورش انواع محصولات کشاورزی به شمار می رود.&#160;شرایط ویژه آب و هوایی، اشنویه را به یکی از قطب های مهم باغداری آذربایجان غربی تبدیل کرده است به طوری که علاوه بر محصول با کیفیت سیب این شهرستان، محصول گیلاس آن نیز در داخل و خارج از کشور مشتریان فراوانی دارد. اشنویه در 65 کیلومتری ارومیه و در مرز ایران، عراق و ترکیه قرار داشته و بیش از 74 هزار نفر جمعیت دارد.9870/6185/2093            "}