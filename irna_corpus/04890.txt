{"onTitr":"","titr":" مالیات برارزش افزوده خدمات حمل و نقل ریلی حذف شد","describe":" تهران- ایرنا- عضو هیات مدیره راه آهن گفت: طبق نظر معاونت حقوقی معاونت ریاست جمهوری، مصوبه برنامه ششم توسعه مبنی بر حذف 9 درصد مالیات بر ارزش افزوده خدمات حمل و نقل ریلی باری و مسافری باید اجرا شود که بر این اساس مبالغ پرداخت شده قبلی نیز مسترد خواهد شد.", "text":"به گزارش ایرنا، «سعید رسولی» روز دوشنبه در نشست خبری افزود: این نظریه حقوقی  31 شهریورماه امسال به راه آهن و سازمان امور مالیاتی ابلاغ شده و قرار است هرگونه دریافت مالیات ارزش افزوده از شرکت های حمل ونقل ریلی بار و مسافر حذف و مبالغی که از ابتدای برنامه ششم توسعه گرفته شده به شرکت ها بازگردانده شود.وی از اقدامات سازمان امور مالیاتی تشکر کرد و گفت: خوشبختانه با نشست های مکرر و مستمر با حضور ذینفعان، در نهایت بند ب ماده 52 قانون برنامه ششم در مورد شرکت های ریلی عملی شد.به گزارش ایرنا، ماده 52 برنامه ششم توسعه به تقویت اقتصاد حمل و نقل ریلی و ترغیب سرمایه گذاری بخش غیردولتی در این زمینه و تسریع و تسهیل اجرای طرح ها و افزایش رضایتمندی عمومی از خدمات ارائه شده در این نوع حمل و نقل اشاره دارد. مطابق بند (ب) این ماده، مالیات برارزش افزوده خدمات حمل و نقل ریلی با نرخ صفر محاسبه خواهد شد.رسولی افزود: محاسبه مالیات ارزش افزوده شرکت های حمل و نقل ریلی با نرخ صفر درصد طبق قانون برنامه ششم توسعه بود و باید از زمان اجرای این قانون، میزان ارزش افزوده شرکت های ریلی محاسبه شود.** اجرا نشدن مصوبه اختصاص یک درصد فروش نفت و گاز به صنعت ریلی عضو هیات مدیره شرکت راه آهن در ادامه به تخصیص یک درصد درآمد فروش نفت و گاز کشور به توسعه صنعت حمل ونقل ریلی اشاره کرد و گفت: با وجود پیش بینی قانونگذار در برنامه ششم توسعه، تاکنون اختصاص این منابع مالی برای این بخش عملی نشده و راه آهن هیچ مبلغی دریافت نکرده است.وی گفت: بین معافیت های مالیاتی و محاسبه مالیات با نرخ صفر درصد تفاوت وجود دارد و دولت ها همواره سعی می کنند معافیت های مالیاتی را کمتر کنند اما ممکن است قانونگذار نرخ صفر درصد را  در مقاطع مورد نیاز تغییر دهد.رسولی با بیان اینکه با این نظریه حقوقی، 9 درصد هزینه های شرکت های ریلی کاهش یافت، گفت: صنعت حمل ونقل ریلی با جاده ای رقابت ندارد بلکه برای تحقق حمل ونقل ترکیبی، ارتباط کاری این 2 بخش ضروری است تا صنعت حمل ونقل کشور بیش از پیش توسعه یابد.به گزارش ایرنا حذف مالیات ارزش افزوده شرکت های ریلی از چند سال پیش محل اختلاف سازمان امور مالیاتی با شرکت راه آهن بود که با نظریه حقوقی معاونت حقوقی معاونت ریاست جمهوری، این بند از مصوبه برنامه ششم توسعه اجرایی می شود.اقتصام** 1108**9132 ** 2023            "}