{"onTitr":"","titr":" مددکاری اجتماعی علامه طباطبایی عضو دو انجمن بین ‌المللی شد","describe":" تهران - ایرنا - گروه آموزشی مددکاری اجتماعی دانشگاه علامه طباطبایی به عضویت انجمن های بین‌المللی مدارس مددکاری اجتماعی و آموزش مددکاری اجتماعی آسیا و اقیانوسیه درآمد.", "text":"به گزارش گروه دانشگاه ایرنا، مدیر گروه آموزشی مددکاری اجتماعی دانشگاه علامه طباطبایی اظهار داشت: در حاشیه برگزاری اجلاس علمی بین ‌المللی مددکاری اجتماعی، تعلیم و تربیت و توسعه اجتماعی 2018 که با حضور استادان، صاحب‌نظرانی از کشورهای مختلف جهان در شهر دوبلین ایرلند برگزار شد، این دانشگاه به عنوان نخستین دانشگاه کشور عضو این انجمن ها شد.بنا بر اعلام رو پنجشنبه دانشگاه علامه طباطبایی، محمد زاهدی اصل خاطرنشان کرد: اجلاس علمی بین ‌المللی مددکاری اجتماعی، تعلیم و تربیت و توسعه اجتماعی به ‌عنوان بزرگ ‌ترین گردهمایی مددکاران اجتماعی از سراسر جهان به صورت دوسالانه و با هدف ارتقای سطح علمی و حرفه‌ ای مددکاران اجتماعی و شناساندن جایگاه واقعی این رشته برگزار می شود.وی با اشاره به حضور سه عضو هیات علمی گروه آموزشی مددکاری دانشگاه علامه طباطبایی در جمع نزدیک به سه هزار شرکت کننده در این اجلاس از گفت و گو با شخصیت‌های علمی بین‌المللی حوزه مددکاری از کشورهای مختلف خبر داد و افزود: در چارچوب توسعه فعالیت ‌های علمی و پژوهشی بین ‌المللی مقدمات پیوستن دانشگاه علامه طباطبایی به انجمن‌های تخصصی فراهم شد.زاهدی اصل گفت: انجمن بین‌ المللی مدارس مددکاری اجتماعی در سال 1928 راه‌اندازی شد و ‌اکنون نزدیک به 90 سال است که به حوزه‌های آموزش مددکاری اجتماعی و ارزش‌های حرفه در سطح جهانی توجه خاص دارد. همچنین انجمن آموزش مددکاری اجتماعی آسیا و اقیانوسیه به شبکه‌ سازی و حمایت ‌های پژوهشی و آموزشی دانشگاه کمک شایانی خواهد کرد.وی با اشاره به‌ ضرورت برقراری ارتباط با مجامع و انجمن ‌های تخصصی علمی بین‌المللی اظهار داشت: برگزاری این اجلاس ‌ها و دیدارهای حاشیه‌ای آن در جامعه مددکاری اجتماعی جهانی از اهمیت بالایی برخوردار‌است.به گفته زاهدی اصل، هدف اصلی فدراسیون و انجمن مدارس مددکاری اجتماعی استانداردسازی جهانی حرفه و آموزش مددکاری اجتماعی است؛ بنابراین اجلاس بستر لازم برای نزدیک شدن به این استانداردها را مهیا می کند.وی ادامه داد: از سوی دیگر ایده‌ها و تجربیات دیگر افراد حرفه‌ای در مددکاری اجتماعی که در جلسات متعدد و پانل های هم‌زمان ارایه می‌شود می‌تواند در طراحی مدل‌های کاری و آموزشی بسیار موثر باشد. زاهدی اصل گفت: پیشنهادهای همکاری مشترکی در این دیدارها از جمله استفاده از گرنت های دانشجویی و اساتید مطرح شد که در اسرع وقت پیگیری و برای آن‌ها برنامه‌ریزی خواهد شد.وی بر ضرورت حضور در این مجامع تاکید کرد و افزود: هدف اصلی داشتن نگاه جهانی در مددکاری اجتماعی است که بر توسعه اجتماعی جهانی و صلح تاکید دارد.زاهدی اصل خاطرنشان کرد: اجلاس بعدی در سال 2020 در دانشگاه کلگری کانادا (Calgary) برگزار خواهد شد و امید می رود گروه آموزشی مددکاری اجتماعی دانشگاه علامه طباطبایی با برنامه‌ریزی، علاوه بر حضور بیشتر در این اجلاس تخصصی، بتواند درزمینه برگزاری کارگاه‌های آموزشی نیز نقش مؤثری ایفاء کند.نخستین اجلاس بین ‌المللی مددکاری اجتماعی در سال 1928در پاریس برگزار شد. پیشینه اجلاس بین ‌المللی مددکاری اجتماعی، تعلیم و تربیت و توسعه اجتماعی نیز به سال 2008 برمی‌گردد و از آن سال به بعد سه انجمن بین‌المللی شامل فدراسیون مددکاری اجتماعی، مدارس مددکاری اجتماعی و شورای رفاه اجتماعی به‌عنوان برگزارکنندگان اصلی این اجلاس محسوب می شوند.**6984**2025            "}