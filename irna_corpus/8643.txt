{"onTitr":"","titr":" هوای خراسان جنوبی سرد و بارانی می شود","describe":" بیرجند - ایرنا - کارشناس اداره کل هواشناسی خراسان جنوبی گفت: براساس بررسی نقشه های پیش یابی در هفته آینده بارش پراکنده و کاهش دما دور از انتظار نیست به طوری که هوا بین هفت تا 10 درجه سرد می شود.", "text":"جواد نخعی روز پنجشنبه در گفت و گو با خبرنگار ایرنا افزود: مطابق الگوی نقشه ها از روز شنبه تا دوشنبه هفته آینده با نفوذ و تقویت سامانه پر فشار جوی در منطقه و ایجاد اختلاف فشار در سطح زمین وزش بادهای شدید و خیزش گرد و خاک موجب کاهش دید افقی خواهد شد.وی گفت: تقویت امواج ناپایدار جوی از اواخر روز جمعه و روزهای شنبه و یکشنبه ضمن افرایش ابر، رگبار پراکنده باران را به همراه رعد و برق در نیمه شمالی استان به همراه خواهد داشت.کارشناس هواشناسی اظهار داشت: با تاثیر زبانه های مرکز پرفشار جوی از شنبه روند کاهشی دمای هوا آغاز می شود و تا سه شنبه ادامه می یابد به طوری که در برخی از نقاط کوهستانی کمینه دمای هوا به صفر خواهد رسید و در این مدت دمای هوا بین هفت تا 10 درجه کاهش دارد.3215*3028            "}