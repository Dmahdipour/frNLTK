{"onTitr":"","titr":" دیدار دوستانه تیم فوتبال ترینیداد و توباگو با ایران تایید شد","describe":" تهران - ایرنا - «وین کانینگهام» مسئول امور رسانه ای تیم ملی فوتبال ترنیداد و توباگو تایید کرد که تیم ملی کشورش قرار است روز 15 نوامبر (24 آبان ماه) دیداری دوستانه با تیم ملی ایران برگزار کند.", "text":"به گزارش روز جمعه ایرنا، کانیگهام در جریان نشست مطبوعاتی که در ورزشگاه آتو بولدن شهر کووا برگزار شد خبر برگزاری این دیدار دوستانه با تیم ملی فوتبال ایران را تائید کرد.وی با اشاره به اینکه فدراسیون فوتبال ترینیداد و توباگو از لحاظ مالی در مضیقه قرار دارد، اذعان کرد که تیم ملی کشورش نمی تواند میزبان تیمی در حد و اندازه های ایران باشد.مسئول امور رسانه ای تیم ملی ترنیداد و توباگو اذعان کرد: ایران در تازه ترین رده بندی فیفا در جایگاه سی و سوم قرار داشته و در رقابت های جام جهانی نمایش آبرومندانه ای ارائه کرد. چنین تیم هایی هستند که می توانند میزبان ما باشند.ترینیداد و توباگو و ایران پیش از این نیز روز هشتم ژوئن 2014 در دیداری دوستانه در سائوپائولو برزیل به مصاف هم رفتند که ملی پوشان کشورمان با نتیجه 2-0 حریف خود را مغلوب کردند.«دنیس لارنس» سرمربی تیم ملی ترینیداد و توباگو درباره بازی پیش رو گفت: این بازی برای ما بسیار عالی است، فکر می کنم کاری که آنها در جام جهانی انجام دادند بسیار فوق العاده بود آنها در رتبه 33 جهان قرار دارند و به طور تصادفی در این جایگاه نیستند.وی افزود: آنها برای جام ملت های آسیا آماده می شوند و ما برای گلد کاپ بنابراین بازی دوستانه با ایران دیداری مناسب در زمانی مناسب برای محسوب می شود.ورزشی**3991** 9053            "}