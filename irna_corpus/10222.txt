{"onTitr":"","titr":" 2 اخلالگر تردد وسایل نقلیه سنگین در ایذه بازداشت شدند","describe":" اهواز-ایرنا -دادستان عمومی و انقلاب شهرستان ایذه گفت : 2 نفر از اخلالگران در رفت و آمد وسایل نقلیه سنگین در این  شهرستان بازداشت شدند.", "text":"مراد شمولی چهارشنبه در گفت‌وگو با خبرنگار ایرنا افزود: پیش از این اعلام کرده بودیم که با افراد هنجارشکنی که اقدام به تعرض، توقف و یا وارد آوردن آسیب به کامیون‌های حمل سوخت و بار در حال تردد در راه‌های مواصلاتی شهرستان ایذه به شهرکرد واصفهان و برعکس به سمت اهواز نمایند، مطابق مقررات قانونی برخورد قاطع به عمل خواهد آمد.وی افزود: در همین زمینه، امروز (سه‌شنبه) 2 نفر از اخلال‌گران رفت و آمد کامیون‌ها و اتوبوس‌ها توسط ماموران نیروی انتظامی دستگیر و روانه زندان شدند، این افراد سعی داشتند که از تردد وسایل نقلیه مذکور ممانعت به عمل آورند.شمولی با بیان این نکته که این افراد با پرتاب سنگ یا بستن جاده سعی می‌کردند مانع رفت و آمد کامیون‌ها و اتوبوس‌ها شوند تأکید کرد: این وسائط نقلیه‌ای که موردحمله این افراد قرار می‌گرفتند یا وظیفه حمل کالاهای مورد نیاز مردم را برعهده داشتند و یا مسافران را به مقصد می‌رساندند.دادستان عمومی و انقلاب شهرستان ایذه از عزم جدی این ارگان برای برخورد با اخلال‌گران سخن گفت و تصریح کرد: برخوردها با جدیت با افراد هنجار‌شکن و ناقض قانون تداوم خواهد داشت، خط قرمز ما در خطر قرار گرفتن امنیت مردم و تضییع حقوق آنها است./6002/9434            "}