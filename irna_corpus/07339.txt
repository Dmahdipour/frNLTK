{"onTitr":"","titr":" نشست بیشکک با محوریت امنیت آسیای مرکزی برگزار شد","describe":" تهران-ایرنا-هفدمین نشست مجمع پارلمانی سازمان امنیت و همکاری اروپا با محوریت امنیت در منطقه آسیای مرکزی و مقابله با تهدید تروریست ها در مناطق مرزی، در شهر بیشکک قرقیزستان برگزار شد.", "text":"به گزارش ایرنا، بیش از 160 نماینده از 47 کشور عضو سازمان امنیت و همکاری اروپا در نشست مجمع پارلمانی که از یازدهم مهر به مدت چهار روز به میزبانی مجلس قرقیزستان در شهر بیشکک  درحال برگزاری است، شرکت کردند.'جرج تسرتلی' رئیس مجمع پارلمانی سازمان امنیت و همکاری اروپا در ای نشست گفت که همکاری کشورهای منطقه و عضو، گام مهمی برای مقابله با تروریست ها در مناطق مرزی و جلوگیری از نفوذ و گسترش تروریسم در آسیای مرکزی است.'کری هنریکسن' معاون رئیس سازمان امنیت و همکاری اروپا با توجه به حملات تروریست ها در مناطق مرزی و تهدیدات گروه های تروریستی از طریق حملات سایبری خواستار استحکام روابط امنیتی سیاسی میان کشورهای آسیای مرکزی شد.'رادا تومانبایوا' نماینده پارلمان قرقیزستان در پاسخ به سوال خبرنگاران در خصوص برگزاری نشست بیشکک گفت:موضوع اصلی این نشست حل مسائل امنیتی در آسیای مرکزی از طریق گفت‌وگو است.وی مبارزه با چالش ها و تهدیدات جدید درمناطق مرزی از طریق اعتماد و همکاری های منطقه ای ،ژئو پلتیک آسیای مرکزی و مدیترانه در خصوص تجارت و محیط زیست را از جمله موضوعات این نشست عنوان کرد.نماینده پارلمان قرقیزستان مهمترین موضوع نشست را امنیت منطقه ای عنوان و تصریح کرد باتوجه به وضعیت فعلی سوریه،افغانستان و پاکستان ،همکاری برای کمک به توسعه و امکان اعتماد میان مناطق مرزی ضرورت دارد.قرقیزستان در سال 1992 به سازمان امنیت و همکاری اروپا ملحق شد و در سال 1998 مرکز این سازمان در بیشکک شروع به کار کرد. سازمان امنیت و همکاری اروپا بزرگترین سازمان بین دولتی یا بین‌المللی حول مسائل امنیتی است. فعالیت‌های آن شامل کنترل اسلحه، حقوق بشر، آزادی مطبوعات و انتخابات آزاد و منصفانه است.شکل گیری سازمان امنیت و همکاری اروپا با برگزاری کنفرانسی در سال 1970 تحت عنوان امنیت و همکاری در اروپا، برای گفت وگو میان شرق و غرب آغاز شد. این کنفرانس در سال 1994 میلادی در نشست بودا پست به سازمان امنیت و همکاری اروپا تغییر نام داد.آساق**ع.ه**1600            "}