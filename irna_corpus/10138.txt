{"onTitr":" برای نخستین بار،    ","titr":" 6 دستگاه آبگرمکن خورشیدی در روستاهای شیروان توزیع شد","describe":" بجنورد- ایرنا- رییس اداره منابع طبیعی و آبخیزداری شیروان گفت: امسال برای نخستین بار 6 دستگاه آبگرمکن خورشیدی در روستاهای پایلوت پروژه مدیریت جامع حوضه آبخیز این شهرستان توزیع و نصب شد.", "text":"هادی جواهری روز چهارشنبه در گفت و گو با خبرنگار ایرنا اظهار داشت: آبگرمکن های خورشیدی برای روستاهای شناقی، قلهک، سنجد و رباط از توابع شهر قوشخانه به صورت رایگان در اختیار آنان قرار گرفته است.وی با بیان اینکه نصب آبگرمکن های خورشیدی برای نخستین بار در روستاهای شیروان می باشد گفت: این امر با هدف استفاده از انرژی های تجدید پذیر و بهینه سازی مصرف انرژی انجام شده است.جواهری افزود: در راستای حفظ ذخایر ژنتیکی، کاهش فشار بر جنگل ها، جلوگیری از قطع درختان و سوق دادن روستاییان به استفاده از انرژی پاک و زمینه سازی برای بهره گیری از سوخت های جایگزین سوخت فسیلی توزیع آبگرمکن های خورشیدی در دستور کار اداره منابع طبیعی قرار گرفته است.شهرستان شیروان با 157 هزار نفر جمعیت به عنوان دومین شهرستان پرجمعیت خراسان شمالی در 60 کیلومتری شرق بجنورد قرار دارد؛ این شهرستان 150 روستا دارد.7186/ 6042            "}