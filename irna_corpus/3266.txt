{"onTitr":" به منظور توسعه تجارت الکترونیک؛    ","titr":" 267 فروشگاه و شرکت  با پست اصفهان قرارداد دارند","describe":" اصفهان- ایرنا - سرپرست اداره کل پست استان اصفهان گفت: هفت هزار فروشگاه و شرکت به منظور توسعه  تجارت الکترونیک طرف قرارداد شرکت ملی پست هستند که از این تعداد  267 فروشگاه و شرکت در این استان فعالیت می کنند.", "text":"حمید باقری روز سه شنبه در جمع خبرنگاران افزود : شرکت پست تلاش می کند همگام با پیشرفت فناوری ، خرید و فروش اینترنتی و بر خط  را توسعه دهد.وی با اشاره به عملکرد سرویس خرید و فروش اینترنتی در 6 ماه نخست سال جاری گفت: در این بازه زمانی 48 هزار و 94 مرسوله خرید و فروش اینترنتی از استان خارج و  185 هزار و 453 مرسوله وارد  شده است.باقری افزود : سرویس تعیین زمان توزیع (توزیع مرسوله بعد از زمان اداری)، پست مستقیم (اتصال تولیدکننده با مصرف کننده در جامعه)،  تمبر اختصاصی ، کارت پستال الکترونیکی، اعتبار سنجی نشانه شهروندان، بازار متریال، کرایه در مقصد، کدپستی، وب  کد پستی و تاییدیه کد پستی در شمار خدمات الکترونیکی پست در استان اصفهان است.سرپرست پست استان اصفهان همچنین  افزایش بهره وری، توسعه و تسهیل کسب و کار نو، ارتقا سلامت اداری، حفظ محیط زیست و جلوگیری از آلودگی هوا و تردد زائد شهری و غیر شهری از جمله برنامه های پست استان عنوان کرد.باقری بهبود کیفیت و رضایتمندی مردم، افزایش تعامل با ادارات و ارگان ها و بانک ها را از دیگر برنامه های پست دانست و گفت: در راستای اجرای برنامه محوری و حرکت به سمت جلو دو برنامه میان مدت سه ماهه و بلند مدت 2 ساله در نظر گرفته شده که در این برنامه قصد داریم نسبت به تعامل با ادارات رتبه اول کشور را کسب کنیم.سرپرست اداره کل پست استان اصفهان تصریح کرد: اداره کل پست استان اصفهان با یکهزار و 21 واحد پستی 7.16 درصد سهم از واحدهای پستی کشور را به خود اختصاص داده و یکی از اداره های شاخص در زمینه ارتباطات و شبکه پستی کشور است.وی ادامه داد: با توجه به موقعیت مهم استان اصفهان و قرارگیری در مرکزیت کشور و کریدور شمال به جنوب، غرب به شرق اکنون با 10  استان به صورت مستقیم مبادله پستی صورت می گیرد.سرپرست اداره کل پست استان اصفهان با اشاره به پوشش جمعیتی استان اصفهان گفت: به ازای هر پنج هزار و 16 نفر  و از نظر پوشش مساحتی به ازای هر 105 کیلومترمربع یک واحد پستی در استان وجود دارد  و این در حالیست که  این رقم  در کشور به ازای هر پنج هزار و 271 نفر و به ازای هر  116 کیلومترمربع یک واحد پستی است. اداره کل پست استان اصفهان شامل 123 اداره، هفت ناحیه، 63 دفتر شهری، پنج آژانس پستی شهری، 333 دفتر خدمات ارتباطی،  77 نمایندگی شهری، 214 نمایندگی روستایی و 299 دفتر آی سی تی روستایی است.9913/ 6022            "}