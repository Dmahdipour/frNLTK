{"onTitr":"","titr":" انجمن حمایت از زندانیان اشتغال و درآمدزایی را تقویت کند","describe":" مراغه – ایرنا – فرماندار مراغه به اولویت های انجمن حمایت از زندانیان اشاره کرد و گفت: این انجمن باید بسترهای درآمدزایی و اشتغال جامعه هدف را به منظور کاهش آسیب های اجتماعی تقویت کند.", "text":"به گزارش ایرنا، حمید شکری روز چهارشنبه در جلسه هیات مدیره انجمن حمایت زندانیان مراغه افزود: انجمن حمایت از زندانیان با هدف کمک به آزادی زندانیان مالی و رسیدگی به وضعیت معیشتی و مشکلات خانوادگی آنان تشکیل شده و باید برای رفع مشکلات خانواده زندانیان تلاش کند.وی افزود: همگرایی دستگاه های دولتی به منظور استفاده از ظرفیت انجمن حمایت از زندانیان به عنوان یک سازمان مردم نهاد ضروری است.وی اضافه کرد: با توجه به نقشی که این انجمن در کاهش آسیب های اجتماعی دارد، باید اقدامات پیشگیرانه در این زمینه صورت گیرد تا جامعه، متحمل هزینه های آسیب های اجتماعی نشود.شکری افزود: افزایش درآمد خانواده های زندانیان و بروز خلاقیت و توانمندی های آنان با استفاده از امکانات مراکز فنی و حرفه ای باید در دستور کار قرار گیرد.وی فعالیت های انجمن حمایت از زندانیان را بسیار ارزشمند دانست.بیش از 450 خانوداه زندانیان شهرستان های مراغه و عجب شیر و تعدادی از خانواده های زندانیان سایر شهرهای ایران که در زندان مراغه هستند از کمک ها و مساعدت های انجمن حمایت از زندانیان مراغه برخوردارند.شهرستان مراغه با حدود 263 هزار نفر جمعیت در 127 کیلومتری تبریز، مرکز آذربایجان شرقی واقع است.3077/9880            "}