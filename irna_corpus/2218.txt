{"onTitr":"","titr":" وزیر کشور: درحال مذاکره برای کاهش هزینه روادید اربعین هستیم","describe":" تهران – ایر نا – وزیر کشور گفت: در حال مذاکره با بانک مرکزی هستیم و تلاش می کنیم معادل ریالی مبلغ صدور روادید اربعین را کاهش دهیم.", "text":"به گزارش خبرنگار سیاسی ایرنا ، عبدالرضا رحمانی فضلی روز چهارشنبه در حاشیه جلسه هیات وزیران درباره  درباره هزینه های اربعین سال 97 گفت: هزینه های اربعین چند قلم است که یکی از آن ها مربوط به هزینه های روادید است و بقیه اقلام این هزینه ها مانند بیمه تغییر نکرده است.رحمانی فضلی گفت: البته 41 دلاری که کشور عراق برای صدور روادید دریافت می کند و بر مبنای ارزی که بانک مرکزی جمهوری اسلامی ایران اختصاص داده است، رقم بالایی است.وزیر کشور افزود: در حال مذاکره با بانک مرکزی هستیم و در تلاش هستیم بتوانیم به توافق برسیم که معادل ریالی این مبلغ صدور روادید اربعین را کاهش دهند ولی تا الان که این رقم را تایید کردند که حدود 8 هزار تومان است، رقم بالایی است .**سهمیه بندی سوخت مطرح نیستوزیر کشور همچنین درباره قاچاق سوخت در مناطق مرزی گفت: در جلسه شورای امنیت و هم در جلسه ستاد مبارزه با قاچاق کالا و ارز و هم وزارت نفت و استانداران مرزی گزارش هایی مبنی بر قاچاق سوخت از 10 تا 15 میلیون لیتر به صورت روزانه ارائه شده است، اما در حال حاضر سهمیه بندی سوخت مطرح نیست.وزیر کشور افزود: در استان های مرزی بیش از 600هزار کارت سوخت در اختیار مردم مناطق مرزی است و قاچاق هم در آن مناطق انجام می شود.رحمانی فضلی اظهار داشت: یکی از پیشنهادها این بود که بتوانیم مجددا کارت های سوخت را احیا کنیم که این کارت ها توسط خود آن افراد و در مناطقی که ساکن هستند و استفاده شود تایکی از روش های برای جلوگیری از قاچاق سوخت شود.** اربعین 97 ، یک سفر راحت و امن وزیر کشور با اشاره به پیش رو بودن مراسم اربعین سال جاری گفت: از یک هفته بعد از مراسم اربعین سال گذشته،‌ ستاد اربعین تشکیل شد. همه اقداماتی که یک سفر خوب، راحت و امن می خواهد را با کمک 25 دستگاهی که در ستاد عضویت دارند برنامه ریزی و پیش بینی و پی گیری شده است.رحمانی فضلی افزود: تدارکات انجام این سفر هم زیرساخت‌ها اعم از راه‌ها، جاده‌ها پارکینگ و... در حال انجام است و همچنین وضعیت امنیت بهتر از سال گذشته است و همه برنامه‌های آماده‌شده نویدبخش یک سفر خوب زیارتی برای زائران است.رحمانی فضلی با اشاره به قیمت ارز و صدور روادید  خاطر نشان کرد: با توجه به افزایش قیمت ارز، شاهد افزایش قیمت بوده‌ایم هرچند در حال تلاش برای کاهش آن هستیم، اما رقم کنونی که به ما اعلام شده است در حدود هشت هزار تومان است.** مجبور باشیم استفساریه می‌گیریموزیر کشور همچنین درباره اظهارات رئیس دیوان محاسبات، آیا شهردار تهران استعفا خواهد داد ابراز داشت: ما برای رعایت حقوق شهرداران با توجه به تفسیر حقوقی که شورایعالی استان‌ها و شورای شهر تهران داشته است، همه راه‌هایی که به باید قطعیت برسیم را طی می‌کنیم.وی  بیان کرد: هم دیوان محاسبات و هم سازمان بازرسی کل کشور در این باره نظر داده‌اند؛ ما هم از معاونت حقوقی ریاست‌جمهوری و هم از معاونت امور اداری و استخدامی نظر خواسته‌ایم که تاکنون نظر نداده‌اند، اما اگر هم مجبور باشیم استفساریه می‌گیریم.**30 گزینه را به رئیس‌جمهوری پیشنهاد کردیموزیر کشور درباره تغییر استانداران براساس قانون منع بکارگیری بازنشستگان و جانشینان آنها نیز بیان کرد: قانون منع بکارگیری بازنشستگان حدود 14 استاندار را شامل می‌شود. رحمانی فضلی به هماهنگی های انجام شده در دولت و استان ها اشاره کرد افزود: نیت ما این است که اولویت را به معاونان استاندار بدهیم زیرا با تغییر استاندار، سلسله تغییراتی در فرمانداران و معاونان استانداری انجام شود. بنابراین هدف ما این است که از معاونان استاندار با اولویت استفاده کنیم.وزیر کشور گفت: 30 گزینه را به رئیس‌جمهوری هم پیشنهاد کرده ایم تا پس از بررسی  و تایید ایشان و نظر نهایی را به ما بدهند ، ما هم اقدامات بعدی را انجام می دهیم.سیام**3070**            "}