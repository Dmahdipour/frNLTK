{"onTitr":"","titr":" ترامپ: تهدیدها ژاپن را بر سر میز مذاکره می آورد","describe":" تهران - ایرنا - رئیس جمهور آمریکا روز دوشنبه گفت که بدون وجود تهدیدها و اعمال تعرفه ها بر خودروهای ژاپنی، مذاکرات امن و قابل قبولی با ژاپن صورت نخواهد گرفت.", "text":"به گزارش روز سه شنبه ایرنا به نقل از ژاپن تودی، پس از اینکه هفته گذشته 'شینزو آبه' نخست وزیر ژاپن، شروع مذاکرات دو جانبه بر سر توافق نامه تجارت کالا را پذیرفت، دونالد ترامپ اعلام کرد: 'بدون وجود تعرفه ها، در مورد این قرارداد مذاکره نخواهیم کرد.'ترامپ در مصاحبه با خبرنگاران کاخ سفید گفت: ' شینزو آبه، به 'باراک اوباما' رئیس جمهور دموکرات سابق آمریکا گفته بود که ژاپن درباره توافق تجاری دوجانبه مذاکره نخواهد کرد. اما من می گویم می توانید مذاکره نکنید اما در این صورت مالیات های بسیار بسیار سنگینی بر خودروهایتان اعمال خواهیم کرد.'وی افزود: ' اگر ژاپن مذاکره نکند ما آماده ایم تا این تعرفه ها را اعمال کنیم، اما با توجه به درخواست سه هفته پیش توکیو مبنی بر تمایلشان برای انجام هرچه سریعتر این مذاکرات، از حصول آن مطمئن هستیم.در جلسه روز چهارشنبه هفته گذشته که در حاشیه نشست مجمع عمومی سازمان ملل متحد در نیویورک برگزار شد، آبه و ترامپ موافقت کردند که در طول انجام این مذاکرات، ایالات متحده از اعمال تعرفه ها خودداری خواهد کرد.ترامپ به نقل از آبه گفت که بسیاری از شرکت های خودروسازی ژاپنی طی یک سال و نیم گذشته در ایالات متحده سرمایه گذاری کرده اند و همچنان این کار را ادامه خواهند داد.رئیس جمهور آمریکا گفت: 'کاملا درست است که سرمایه گذاران ژاپنی در آمریکا بسیار زیاد هستند و مهم تر اینکه شمار این سرمایه گذاران افزایش خواهد یافت، زیرا برای اینجا بودن انگیزه و اشتیاق دارند.'به گفته وی دستیابی به توافق نامه تجارت آزاد سه جانبه با کانادا و مکزیک در آمریکای شمالی، برای مزرعه داران و کارخانه های اتومبیل سازی آمریکا پیروزی بزرگ و تاریخی خواهد بود.این توافقنامه به کشاورزان و مزرعه داران آمریکایی اجازه می دهد تا فروش محصولات خود را در مکزیک و کانادا افزایش دهند. برخی از این محصولات شامل گندم، مرغ، تخم مرغ و لبنیات از جمله شیر، کره، پنیر، ماست و بستنی است.این اظهارات نشان می دهد که دولت ترامپ ممکن است، در تلاش برای کاهش کسری بودجه تجاری خود، ژاپن را ترغیب کند تا کارخانه های اتومبیل سازی و  محصولات کشاورزی خود را در آمریکا بازگشایی کند.ترامپ چین، ژاپن، اتحادیه اروپا و دیگر شرکای تجاری آنها را به سواستفاده تجاری از آمریکا متهم کرد.ترامپ می گوید: 'در 5 سال گذشته ما به طور میانگین سالانه 800 میلیارد دلار ضرر کرده ایم که این ها همه ثمره توافق نادرست با کانادا، اتحادیه اروپا ژاپن مکزیک و همه و همه بوده است. اما دیگر اجازه نخواهیم داد که این اتفاق بی افتد.'آساق**9470**1663**            "}