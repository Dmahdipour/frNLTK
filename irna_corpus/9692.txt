{"onTitr":"","titr":" فغانی: قضاوت بازی پرسپولیس و السد بدون نقص بود","describe":" تهران - ایرنا - داور بین المللی فوتبال ایران گفت: تصمیم‌های داور سریلانکایی بازی پرسپولیس و السد قطر صحیح بود و او از قضاوت این مسابقه نمره قبولی می‌گیرد.", "text":"«علی رضا فغانی» که روز چهارشنبه با خبرنگار ایرنا گفت وگو می کرد، یادآور شد که مردود اعلام شدن گل بازیکنان تیم السد قطر در دقایق پایانی بازی توسط « کریشانتا دیلان پریرا» کاملا صحیح بوده است.وی افزود: قانون داوری هم می گوید که این گل نباید پذیزفته می شد.او اضافه کرد: بر اساس قانون داوری، وقتی توپ در اختیار دروازه بان است و برای زدن ضربه آن را رها می کند مالکیت توپ هنوز در اختیار اوست و به اصطلاح مالک توپ محسوب می شود، به همین خاطر حرکت بازیکن السد کاملا خطا بود.فغانی همچنین به پنالتی ای که به خاطر خطا روی علی علیپور گرفته شد، اشاره کرد و گفت: خطا مسلم و واضح بود و دروازه بان السد در محوطه جریمه مهاجم پرسپولیس را سرنگون کرد و با تصمیم صحیح داور پنالتی اعلام شد.داور مطرح کشورمان تاکید کرد: پنالتی درست پرسپولیس از سوی همه کارشناسان تایید شد و مثل صحنه ای نبود که در شهرآورد پنجم مهرماه رخ داد و برخی کارشناسان اعتقاد داشتند پنالتی بود و برخی دیگر بر این باور بودند خطایی صورت نگرفته است. فغانی در پاسخ به این پرسش که هنوز هم اعتقاد دارید در شهرآورد 88 پژمان منتظری بر روی مهاجم پرسپولیس خطا نکرد و تصمیمی که گرفته اید، کاملا صحیح بوده است، گفت: هنوز هم می گویم پنالتی نبود و تصمیمی که در آن صحنه گرفتم صحیح بود.او در پایان گفت: تصمیمات داور سریلانکایی بازی پرسپولیس و السد قطر هم صحیح بود و او از قضاوت این مسابقه نمره قبولی می گیرد.دیدار تیم های پرسپولیس و السد قطر در بازی رفت مرحله نیمه نهایی لیگ قهرمانان آسیا شب گذشته (سه شنبه) با برتری یک بر صفر پرسپولیس به پایان رسید.بازی برگشت دو تیم اول آبان ماه در ورزشگاه یکصد هزار نفری آزادی تهران برگزار می شود.ورزشی**م.ت**1597            "}