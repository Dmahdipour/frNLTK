{"onTitr":" رییس کمیته شطرنج نابینایان؛    ","titr":" شطرنج بازان ایرانی شگفتی سازان جاکارتا هستند","describe":" جاکارتا- ایرنا-  رییس کمیته شطرنج نابینایان با اشاره به عملکرد کلی شطرنج بازان ایرانی در جاکارتا گفت: با وجود تجربه نخست در بازی های پاراآسیایی، شطرنج بازان ایرانی شگفتی ساز بودند.", "text":"به گزارش روز جمعه خبرنگار اعزامی ایرنا ، «علی اکبر هدهدی» با اشاره به اینکه دور پایانی مسابقات شطرنج سریع نابینایان عصر امروز ( جمعه ) برگزار می شود، گفت: که ما در چند مسابقه شانس طلا داریم در حقیقت چند بازی عصر برای ایران حکم فینال دارد. مسابقه ای مانند مجید باقری با حریف اندونزیایی یک فینال تمام عیار است اگر پیروز شود طلا حتمی و اگر نتواند بر حریف غلبه کند دستش از مدال کوتاه خواهد ماند.او در ادامه تصریح کرد: همچنین ورزشکارانی مانند فریبا زنده بودی و خانم ملیحه صفایی اگر بر حریفان خود علبه کنند بدون شک قهرمانی آنان قطعی است.رییس کمیته شطرنج نابینایان اظهار کرد: نمی توان به یقین گفت چه کسی حتما طلا کسب می کند چون حریف ما نیز برای مدال خواهد جنگید و ما نیز باید هوشیار باشیم کمترین اشتباهی موجب از دست رفتن مدال خواهد بود.وی با اشاره به عملکرد کلی شطرنج بازان ایران در  سومین دوره بازی های پاراآسیایی گفت: با وجود آنکه نخستین دوره شطرنج در بازی های پاراآسیایی بود ورزشکاران ایرانی شگفتی ساز شدند و ما توانستیم 9 مدال رنگارنگ برای کاروان ایران به ارمغان آوریم. عصر روز جمعه نیز در بخش سریع شانس چند مدال رنگارنگ داریم.ورزشی ** 2052** 1528 **            "}