{"onTitr":"","titr":" آمریکا یک مقام سابق دولت هنگ‌کنگ را تحت پیگرد قرار داد","describe":" تهران – ایرنا – دادستانی ایالتی آمریکا یک عضو سابق دولت هنگ‌کنگ را به اتهام واسطه گری برای فروش اسلحه با کشورهای مختلف تحت پیگرد قرار داده است.", "text":"به گزارش ایرنا به نقل از روزنامه «فایننشال تایمز» چاپ لندن، دادستانی ایالت نیویورک آمریکا «هو چی پینگ» را که بین سال‌های 2002 تا 2007 وزیر مسکن کابینه دولت هنگ کنگ بوده، به دست داشتن در مذاکراتی برای فروش تسلیحات به قطر، چاد، لیبی و سودان جنوبی هم متهم کرده است.همچنین وی به تجارت با ایران و واسطه‌گری معاملات تسلیحاتی به نمایندگی از شرکت چینی « سی ‌ای‌ اف‌ سی» متهم شده است.آمریکا مدعی است یکی از مکاتباتی که در سال جاری میلادی رخ داده، مستقیما میان وی و وزیر دفاع لیبی بوده است.اتهام‌های هو همچنین پرداخت 500 هزار دلار رشوه به «سام کوتیسا» وزیر خارجه اوگاندا را در بر می‌گیرد که در زمان پرداخت این مبلغ ادعایی، ریاست مجمع عمومی سازمان ملل متحد را برعهده داشته است.هو سال گذشته میلادی طی مراحل اولیه تحقیقات در نیویورک بازداشت شده بود. شبس ** 9386 **1917            "}