{"onTitr":"","titr":" شرایط ثبت نام در آزمون ارشد سال 98 اعلام شد","describe":" تهران- ایرنا- سازمان سنجش آموزش کشور شرایط ثبت نام در آزمون کارشناسی ارشد ناپیوسته سال 98 را اعلام کرد.", "text":"به گزارش ایرنا سازمان سنجش آموزش کشور در اطلاعیه ای درباره جداول رشته های امتحانی و مواد امتحانی آزمون کارشناسی ارشد ناپیوسته سال 1398 اعلام کرد: بدینوسیله به اطلاع تمامی متقاضیان ثبت نام و شرکت در آزمون کارشناسی ارشد ناپیوسته سال 1398 میرساند، براساس قانون «سنجش و پذیرش دانشجو در دوره های تحصیلات تکمیلی در دانشگاه ها و مراکز آموزش عالی» مصوب مجلس شورای اسلامی و همچنین مصوبات «شورای سنجش و پذیرش دانشجو در دوره های تحصیلات تکمیلی» آزمون کارشناسی ارشد ناپیوسته سال 1398 با شرایط زیر برگزار خواهد شد.در ادامه این اطلاعیه تصریح شده است: تمامی متقاضیان ورود به دوره‌ های فوق در تمامی رشته های امتحانی دانشگاه ها و مؤسسات آموزش عالی دولتی و غیردولتی از جمله دانشگاه آزاد اسلامی در رشته های مصوب دفتر گسترش آموزش عالی در این آزمون شرکت کنند. لازم به ذکر است پذیرش براساس قانون مذکور و مطابق این اطلاعیه و شرایط و ضوابط مندرج در دفترچه راهنمای پذیرش آزمون مذکور (که در زمان ثبت نام توسط این سازمان منتشر می شود)، صورت خواهد گرفت. سازمان سنجش در ادامه این اطلاعیه درباره شرایط و ضوابط ثبت نام در کنکور ارشد سال 98 تصریح کرده است: 1- تمامی دانشجویان و فارغ التحصیلان مقطع کارشناسی می توانند در صورت دارا بودن شرایط و ضوابط عمومی و اختصاصی در آزمون ورودی شرکت کنند.2- دارندگان مدرک معادل دوره کارشناسی در صورتی که مشمول آئین نامه ابلاغی توسط معاون آموزشی وزارت متبوع باشند، می توانند در آزمون شرکت کنند.3- مؤسسات برای پذیرش دانشجو در مهرماه از داوطلبانی می توانند پذیرش به عمل آورند که حداکثر تا سی و یکم شهریورماه همان سال (سال 1398) فارغ التحصیل شوند. تاریخ فارغ التحصیلی برای داوطلبانی که شروع تحصیل آنان در صورت وجود ظرفیت نیمسال دوم است، سی ام بهمن ماه همان سال (سال 1398) خواهد بود.4- پذیرفته شدگان قطعی (نهایی) رشته‌های دوره روزانه سال 1397 چه در دانشگاه محل قبولی ثبت نام کرده و چه ثبت نام نکرده باشند اجازه ثبت ‌نام و شرکت در آزمون سال 1398 را نخواهند داشت.5- تمامی داوطلبان در تمامی رشته‌های امتحانی یک دفترچه سوال و یک پاسخنامه دریافت خواهند کرد.6- در رشته‌های امتحانی برنامه ‌ریزی شهری، منطقه‌ای و مدیریت شهری (کد 1350)، طراحی شهری (کد 1351)، معماری (کد 1352)، نمایش عروسکی (کد 1356)، هنرهای نمایشی و سینما (کد 1357)، هنرهای تصویری و طراحی (کد 1358)، هنرهای موسیقی (کد 1360)، طراحی صنعتی (کد 1362)، طراحی پارچه و لباس (کد 1364) از داوطلبانی ‌که‌ با توجه‌ به‌ نمره‌ اکتسابی،‌ مجاز به انتخاب ‌رشته ‌شده و فرم انتخاب رشته اینترنتی را نیز تکمیل کرده باشند، تا چند برابر ظرفیت آزمون عملی/تشریحی/پروژه به عمل خواهد آمد. 7- سایر شرایط و ضوابط در دفترچه راهنمای ثبت نام و شرکت در آزمون تحصیلات تکمیلی (کارشناسی ارشد ناپیوسته) درج خواهد شد.8- هر داوطلب علاوه بر رشته امتحانی اصلی، در صورت داشتن شرایط (طبق مندرجات دفترچه راهنما که در زمان ثبت‌نام منتشر می‌شود) می‌تواند در یکی از رشته‌های امتحانی شناور که (در جدول رشته‌های امتحانی با علامت * مشخص شده)، به عنوان رشته امتحانی دوم ثبت نام کنند.**زمان ثبت درخواست پذیرفته &#173;شدگان کدرشته محل&#173; های به حدنصاب نرسیده دوره&#173; های کاردانی فنی، کاردانی حرفه&#173; ای، مهندسی فناوری و کارشناسی حرفه &#173;ای دانشگاه جامع علمی کاربردی مهر‌ماه ۹۷ اعلام شدبه گزارش ایرنا از دانشگاه جامع علمی کاربردی، معاون نظارت و سنجش دانشگاه جامع علمی کاربردی طی بخشنامه ای از ثبت درخواست پذیرفته&#173; شدگان کدرشته محل های به حدنصاب نرسیده دوره &#173;های کاردانی فنی، کاردانی حرفه ای، مهندسی فناوری و کارشناسی حرفه &#173;ای نظام آموزش مهارتی مهر‌ماه سال  97 دانشگاه جامع علمی کاربردی خبر داد.در این بخشنامه آمده است: با توجه به اتمام مهلت ثبت&#173; نام مراکز آموزشی از پذیرفته&#173; شدگان دوره &#173;های کاردانی و کارشناسی نظام آموزش مهارتی مهر‌ماه سال 1397 و امکان وجود کدرشته محل &#173;هایی که ثبت &#173;نام‌ شدگان نهایی آن‌ها  به حدنصاب 10 نفر برای تشکیل کلاس&#173;ها نرسیده است به اطلاع می &#173;رساند،‌ این دسته از مراکز آموزشی (مراکزی که صرفاً کمتر از 10 نفر ثبت‌نام شده داشتند) باید با مراجعه به سامانه جامع آموزشی هم‌آوا دانشگاه مطابق جدول زمانی اعلام شده اقدام کنند.در ادامه این بخشنامه تصریح شده است: اظهار نظر مراکز آموزشی درباره تشکیل یا عدم تشکیل کلاس در کدرشته محل‌هایی که کمتر از 10 نفر ثبت‌نام شده دارند، از تاریخ 15 تا 16 مهرماه خواهد بود. همچنین ثبت درخواست تغییر رشته، انتقال و یا انتقال توام با تغییر رشته توسط دانشجو و بررسی توسط مرکز مبداء، مقصد و واحد استانی مقصد از 17 تا 21 مهرماه خواهد بود.همچنین در این بخشنامه تاکید شده که هیچ‌ گونه درخواستی پس از تاریخ مذکور قابل بررسی نمی &#173;باشد و تبعات عدم ثبت آن نیز برعهده مراکز آموزشی است.**9103**9129            "}