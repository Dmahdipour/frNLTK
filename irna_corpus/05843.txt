{"onTitr":" کارگردان فیلم «رویای سهراب» در گفت‌وگو با ایرناپلاس:    ","titr":" خسرو شکیبایی گفت شبیه سهراب سپهری هستی","describe":" تهران-ایرناپلاس- پانزدهم مهرماه مصادف است با تولد سهراب سپهری. به این بهانه سراغ علی قوی‌تن، کارگردان اولین فیلم سینمایی با موضوع سهراب سپهری رفته‌ایم.", "text":"علی قوی‌تن کارگردان «رویای سهراب» درباره ایده ساخت این فیلم و به تصویر کشیدن زندگی سهراب سپهری به خبرنگار ایرناپلاس گفت: یک زمانی ممکن است بگویم ایده از فلان تاریخ به ذهنم رسیده است، اما اگر به‌طور عقلانی به گذشته برگردم، می‌بینم که من از نوجوانی با شعرهای سهراب مأنوس شده‌ام و به او علاقه دارم. اما در سال‌های 80 -81 که تازه دوربین دیجیتال به بازار آمده بود، من یکی از آن‌ها را خریداری کردم و همین‌طوری به ذهنم آمد که درباره سهراب سپهری یک تحقیقی بکنم. این اتفاق افتاد و با افراد بسیاری صحبت کردم، حتی بعضی از آن گفت‌وگوها را با دوربین ضبط کردم. مرحوم فهیمه راستکار دوبلور، خانم معصومه سیحون و خیلی دیگر از افراد هم در این تحقیق حضور داشتند. به دیار کاشان قدم گذاشتم، سیر و سیاحت کردم. اما این‌ها جدی نبود تا اینکه در سال 84 و هنگام ساخت فیلم «نسکافه داغ داغ» مرحوم خسرو شکیبایی گفت: «علی تو به‌شدت شبیه سهراب سپهری هستی گفتم که نه، تا به حال فکر نکرده‌ام. گفت چرا شبیه هستی و یک مقدار که محاسنت بلندتر شود این شباهت بیشتر می‌شود.» گذشت تا اینکه در سال 90 فیلم «پرواز بادبادک‌ها» را که کار کرده بودم در جشنواره، دوستان رسانه‌ای، خبرنگارها و بعضی از اهالی سینما تأکید کردند که شما چرا فیلمی درباره سهراب سپهری نمی‌سازی؟ چون هم به او شباهت داری و هم فیلمساز هستی.**آن موقع راغب نبودمقوی‌تن در ادامه افزود: بالاخره به این فکر افتادم که این فیلم را بسازم و قضیه را جدی‌تر کنم. تقریباً در دو سه سال پیش فیلمنامه‌ای را به سرانجام رسانده بودم که برگرفته از زندگینامه و بیوگرافی سهراب سپهری بود. در ابتدا می‌خواستم آن را جلوی دوربین ببرم. اما خودم خیلی راغب نبودم. کسانی هم بودند که می‌خواستند سرمایه‌گذاری کنند و اصرار داشتند این کار را انجام دهیم. مواردی پیش آمد که این اتفاق نیفتاد. چون خودم هم خیلی راغب نبودم و خودبه‌خود این اتفاق با یک بهانه‌ای منتفی شد.**در فیلمنامه به سمت نوشتن مسائل عرفانی سهراب سپهری رفتمکارگردان فیلم «پل سفید » با اعلام اینکه هیچ‌وقت دوست نداشتم فیلم سینمایی درباره زندگینامه اشخاص بسازم، از ممانعت اولیه خود برای ساخت این اثر، خبر داد و گفت: به نظر من بیوگرافی و زندگینامه موضوع سریال است تا فیلم سینمایی. مگر اینکه یک فیلم سینمایی دو یا دو ساعت و نیمه ساخت. در نهایت، تمایلم به سمتی بود که از زاویه نگاه خودم به زندگی سهراب وارد شوم و از زاویه شعرها، نامه‌ها و اندیشه‌های سهراب به شخصیتش بپردازم. در فیلمنامه به سمت نوشتن مسائل عرفانی این انسان و اندیشه‌هایش رفتم و به این نتیجه رسیدم که اگر بخواهم زندگینامه بسازم  شاید مردم با خواندن 5الی 10صفحه بتوانند شخصیت موردنظر را بشناسند. ولی این زاویه‌ای که من می‌خواهم وارد شوم، شاید درست‌تر باشد یا حداقل تمایل من به‌عنوان یک فیلمساز خاص به این سمت است که من از زاویه دید خودم سهراب سپهری را به تصویر بکشم. و در نهایت «رویای سهراب» را به تصویر کشیدم که در حال تکمیلش هستیم.**مطلق نمی‌توانیم یک شاعر را با تمام ابعادش به تصویر بکشانیمقوی‌تن درباره حساسیت‌هایی که ممکن است برای ساخت یک فیلم «سرگذشت» وجود داشته باشد، اظهار کرد: علاقه‌مندان به سهراب سپهری و مردم عزیزمان حرف‌های من را بشنوند و بدانند که نه‌تنها من، بلکه هیچ فیلمساز قدری نمی‌تواند به‌تنهایی راجع به یک شاعر عمیق مثل سهراب سپهری فیلمی بسازد که تمام داشته‌های آن انسان را به تصویر بکشاند. هیچ‌کس نمی‌تواند ادعا کند به‌تنهایی یک وزنه سنگین را بلند کند. به نظر من اگر توانسته باشم از زاویه نگاه و به اندازه خودم راجع به سپهری فیلمی بسازم و روایتی را به تصویر بکشانم، فکر می‌کنم کافی است. چون هیچ‌وقت ما مطلق نمی‌توانیم یک شاعر را از تمام ابعاد و با آن قدرتمندی که در ذهن‌ها جاافتاده به تصویر بکشانیم. فقط به اندازه خودمان می‌توانیم پاره‌ای از نکاتی را که فهمیده‌ایم بسازیم.  فکر می‌کنم به اندازه توان خودم در مورد سهراب سپهری کار کرده باشم. باید انتظار اندازه من باشد نه به اندازه خود سهراب که در ذهن‌ها است.**90 درصد «رویای سهراب» فیلمبرداری شده استاین فیلمنامه‌نویس درباره روند تولید فیلم «رویای سهراب» افزود: فیلم 90 درصد فیلمبرداری شده است و تنها 10تا15 درصد به اتمام کار باقی مانده است. و 4الی 5 سکانس هم که نیاز به ویژوال افکت دارند کار می‌شود. که سوپروایزر وارد این مرحله می‌شود.**دوست دارم مردم من را حمایت کنندکارگردان «پرواز بادبادک‌ها» در پاسخ به این پرسش که با توجه به فروش یک سری از  فیلم‌های خاص در گیشه سینما چه چشم‌اندازی را برای این فیلم دارد، خاطرنشان کرد: به هر حال دوست دارم مردم من را حمایت کنند و این فیلم را ببینند. چرا فیلم‌هایی که در مورد انسان‌های خاص ساخته می‌شود مورد بی‌مهری قرار می‌گیرند؟ به نظر من باید هم وزارت فرهنگ و ارشاد و هم فارابی برای حل این مسئله کمک کنند و مردم در دیدن این فیلم‌ها پا پیش بگذارند و فقط صرفاً به دنبال فیلم‌های سرگرم کننده و توخالی که صرفاً اوقاتشان را بگذرانند، نباشند. به نظر من همان‌طور که سالیان سال وقتی مردم من را در خیابان می‌دیدند و می‌گفتند که چرا فیلم سهراب را نساختی، حالا فیلم را ببینند. چون برای فیلم هزینه شده و البته هزینه گزافی هم شده است. این روزها یک فیلم معمولی هم که اگر بخواهیم بسازیم بالای دو میلیارد تومان هزینه دارد چه برسد به موضوعی درباره سهراب سپهری که خاص باشد. ما 70 روز فیلمبرداری داشته‌ایم. این فیلم را با هزینه‌های گزافی در این وضعیت اقتصادی که روز به روز قیمت‌ها هم بالا رفته است ساخته‌ایم، بنابراین نیاز به حمایت دارد.عوامل فیلم سینمایی رویای سهراب عبارتند از:بازیگران: بهاره کیان افشار،مهدی سلطانی، لاله اسکندری، ترلان پروانه، ابوالفضل میری، غزاله اکرمی، مینا جعفر‌زاده، محمد برسوزیان، فروغ امجدی، حسین محمدیان، حسن علیرضایی، داود خلیلی، شادی عزیزی، مرتضی مرتضایی، فاطمه کرمپور، مهرداد داوری، سمیه آقایی، ریحانه بابارضایی ...مدیر فیلمبرداری ساعد نیک‌ذات، طراح صدا بهروز شهامت، طراح چهره‌پردازی رحیم مهدی خانی، برنامه‌ریز و دستیار اول کارگردان رامین مشکین‌مقدم، دستیار دوم امیررضا کرمپور، منشی صحنه آناهید روستا، عکاس صحنه حسن ناحی، دستیار صدابردار جابر انصاریان، دستیار اول فیلمبردار سعید خادمی، گروه فیلمبرداری سیدمحمد حسینی، حسین شهبازی، مهدی طهماسبی، مسلم میرشکاری، اجرای طراحی صحنه حسین محمدیان، دستیاران طراح صحنه حمید پروانی، فاطمه توفیقی، دستیار طراح لباس آیدا پوراکبر، اجرای چهره‌پردازی مجید وثیقی، نازنین سرابی، مهسا خوش سلوک، مجری طرح حامد قوی‌تن، دستیار تهیه مجتبی بهرامی، دستیار تولید میثم یکتا و امیرحسین خوانساری، یوسف احمدی، سینه موبیل مجید کمره‌ای....گفت‌و‌گو از سیدمهدی موسوی تبار، هنگامه ملکی**اداره کل اخبار چندرسانه‌ای**ایرناپلاس**            "}