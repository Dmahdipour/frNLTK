{"onTitr":" همزمان با دهه سوم محرم؛    ","titr":" 20 تکیه در میدان امام حسین (ع) برپا می شود","describe":" تهران-ایرنا-مدیر فرهنگی هنری منطقه 12 و رئیس فرهنگسرای عترت از برپایی 20 تکیه و اجرای سه برنامه ویژه در میدان امام حسین (ع) به مناسبت دهه سوم ماه محرم خبر داد.", "text":"به گزارش روز سه شنبه سازمان فرهنگی هنری شهرداری تهران، سیدعلیرضا فاطمیان‌پور گفت: ویژه‌برنامه‌های «جلوه سوگ» در دهه سوم ماه محرم از 7 تا 18 مهرماه از ساعت 16 تا 21 در میدان امام حسین (ع) اجرا می شود.وی، تکیه‌های فروش محصولات مرتبط با محرم، کتاب با موضوعات عاشورایی، چای روضه برای پذیرایی از شهروندان، عتبات عالیات، نمایش سه‌بعدی وقایع عاشورا، احسان و زیارت نیابتی، رفیق با ارائه مشاوره در حوزه‌های کودک و خانواده، انتفاضه کودکان فلسطینی امتداد کودکان عاشورای حسینی، روایت آزادگی با اجرای روایتگری وقایع کربلا و آفتاب در حجاب ویژه مسابقه زنان عاشورایی به همراه عکس یادگاری «من حجاب را دوست دارم» را از جمله غرفه‌های میدان امام حسین (ع) عنوان کرد.فاطمیان‌پور افزود: تکیه‌های هنری، بصیرت با انجام فعالیت در حوزه مهدویت و شناساندن عرفان‌های نوظهور به شهروندان، چهلمین سال انقلاب، نوگلان حسینی مداحی نوجوانان، در امتداد سرخ نمایشگاه آشنایی شهروندان با شهدای عاشورا، نصب چلچراغ شهدا در جوار مقبره شهدای گمنام، کودک، محفل مقتل، واجب فراموش‌شده با هدف گسترش فرهنگ امر به معروف و نهی از منکر و نمایشگاه عکس شهدای مدافع حرم دیگر غرفه‌هایی است که در میدان امام حسین(ع) پذیرای شهروندان خواهد بود.رئیس فرهنگسرای عترت اظهارداشت: تئاتر میدانی با موضوع واقعه عاشورا، عزاداری سنتی بوشهری‌ها همراه با سنج و دمام‌زنی و قرائت زیارت عاشورا در جوار مقبره شهدای گمنام میدان امام حسین (ع) از جمله برنامه‌هایی است که در دهه سوم ماه محرم اجرا می‌شود. تهرام/7245/ 1539            "}