{"onTitr":"","titr":" توزیع واکسن آنفلوانزا در شمال شرق کشور در حال انجام است","describe":" مشهد- ایرنا- رئیس گروه مبارزه با بیماریهای واگیردار دانشگاه علوم پزشکی مشهد گفت: توزیع  22 هزار دز واکسن آنفلوانزا بطور رایگان در استانهای خراسان شمالی، خراسان رضوی و خراسان جنوبی در حال انجام است.", "text":"دکتر زهرا نهبندانی روز چهارشنبه در گفت وگو با خبرنگار ایرنا افزود: 9 هزار دز از این واکسنها متعلق به مناطق زیر پوشش دانشگاه علوم پزشکی مشهد و بقیه مربوط به سایر دانشگاههای علوم پزشکی مستقر در استانهای سه گانه خراسان است.وی ادامه داد: دو هزار و 200 دز واکسن آنفلوانزا دیگر نیز برای توزیع در این منطقه درخواست شده که به جانبازان و نیروی انتظامی تعلق خواهد گرفت.رئیس گروه مبارزه با بیماریهای واگیردار دانشگاه علوم پزشکی مشهد گفت: واکسن آنفلوانزای در حال توزیع در منطقه شمال شرق کشور، از کشورهای فرانسه و کره وارد شده که دارای اثربخشی مناسب بوده و بدون عوارض است.وی افزود: پزشکان، پرستاران، کارکنان شاغل در بیمارستانها و مراکز درمانی بخش دولتی، دامپزشکان، محیط بانان، افراد دارای بیماریهای مزمن و ضعف دستگاه ایمنی بدن مانند بیماران پیوندی و برخی افراد در معرض خطر، بطور رایگان واکسن آنفلوانزا را دریافت می کنند.نهبندانی ادامه داد: استفاده از واکسن آنفلوانزا همزمان با آغاز فصل سرما برای گروههای پرخطر و مبتلا به بیماریهای تنفسی توصیه می شود. بهترین زمان تزریق واکسن آنفلوانزا مهر ماه هر سال است. واکسن پس از تزریق حدود دو تا سه هفته زمان می برد تا فرد را در برابر بیماری ایمن سازد.آنفلوانزا یکی از شایعترین بیماریهای فصل سرما است که منشا آن ویروسی بوده و دستگاه تنفسی را با عفونت شدید مواجه می کند. تب و لرز، سردرد، دردهای عضلانی و استخوانی از جمله کمردرد، ضعف، خستگی و کوفتگی، سرفه های خشک گاهی همراه با خلط ، گلو درد، خشونت صدا و آبریزش بینی از شایعترین علائم این بیماری است که بین دو تا هفت روز طول می کشد.3027/1858            "}