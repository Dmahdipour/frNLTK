{"onTitr":"","titr":" سرشماری زنبورستان های اردبیل آغاز شد","describe":" اردبیل - ایرنا - کارشناس مسئول زنبور عسل سازمان جهاد کشاورزی استان اردبیل گفت: طرح آمارگیری از زنبورستان های این استان تا 30 مهر ماه توسط کارشناسان پهنه بندی مراکز خدمات جهاد کشاورزی اجرا می شود.", "text":"به گزارش ایرنا ، دهقان باقری روز دوشنبه در گفت و گو با خبرنگار ایرنا افزود: زنبورداران باید آدرس دقیق محل استقرار زنبورستان های خود را به نزدیک ترین مراکز خدمات جهاد کشاورزی یا شرکت های تعاونی زنبورداران اعلام کنند.او اظهار داشت: در اجرای این طرح اطلاعات گسترده ای از جمله تعداد کندو ، مقدار و ارزش تولیدات ، تعداد بهره برداران و سایر اطلاعات فنی جمع آوری می شود.وی به زنبور داران توصیه کرد در مدت زمان سرشماری از نقل و انتقال کندو ها خودداری کرده و همکاری های لازم را با ماموران آمارگیری داشته باشند. در استان اردبیل سالانه بیش از 6 هزار تن عسل تولید می شود که 100 هزار تن آن نیاز داخلی استان بوده و مابقی به دیگر استان ها و کشورها از جمله مالزی و کشورهای حاشیه خلیج فارس ارسال می شود. تعداد افرادی که در زنبورستان های استان مشغول کار هستند سه هزار و 800 نفر را به صورت مستقیم در برمی گیرد و 2 برابر این میزان نیز به صورت غیرمستقیم در این بخش مشغول کار هستند. 6018            "}