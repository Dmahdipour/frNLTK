{"onTitr":"","titr":" استیضاح وزیران صنعت و راه در کمیسیون های مجلس بررسی می شود","describe":" تهران- ایرنا- تقاضای استیضاح محمد شریعتمداری و عباس آخوندی وزیران صنعت، معدن و تجارت و راه و شهرسازی هفته آینده در کمیسیون های صنایع و عمران مجلس شورای اسلامی بررسی می شود.", "text":"به گزارش خبرنگار پارلمانی ایرنا از دستور هفتگی کمیسیون های تخصصی مجلس، قرار است تقاضای استیضاح وزیر صنعت، معدن و تجارت دوشنبه آینده (16 مهر) در کمیسیون صنایع و معادن مجلس بررسی شود؛ تقاضای استیضاح وی ششم شهریور ماه با 50 امضا تقدیم هیات رییسه مجلس شده است.نبود کنترل و مدیریت بازار که منجر به افزایش بی رویه قیمت ها شده، حمایت نکردن از تولید داخلی که باعث تعطیلی یک هزار واحد صنعتی و صنفی تولیدی شده، اجرا نشدن مصوبه دولت در فروردین 97 برای اجرای کامل شناسه رهگیری کالا در فرصت دو ماهه که موجب هدر رفت میلیاردها دلار ارز 4200 تومانی شده، وجود فساد و رانت در واردات خودرو، ثبت سفارش برای دریافت ارز، نبود نظارت بر نحوه ثبت نام، خرید خودرو در داخل و بهم ریختگی بازار خودروی داخلی از محورهای این استیضاح است. ** وزیران راه، نفت و ارتباطات در کمیسیون صنایع مجلسعباس آخوندی و بیژن زنگنه وزیران راه و شهرسازی و نفت برای پاسخ به سوالات نادر قاضی پور نماینده ارومیه در جلسه روز دوشنبه کمیسیون صنایع و معادن مجلس حضور می یابند.قرار است محمدجواد آذری جهرمی وزیر ارتباطات و فناوری نیز برای پاسخ به سوال 4 نماینده و همچنین ارائه توضیحاتی در مورد وضعیت قانونی و اجرای نماد الکترونیکی در جلسه روز سه شنبه این کمیسیون حضور یابد.** استیضاح آخوندی در دستور کار کمیسیون عمران مجلس تقاضای استیضاح وزیر راه و شهرسازی در جلسه روز یکشنبه کمیسیون عمران مجلس شورای اسلامی بررسی می شود؛ تقاضای استیضاح آخوندی یکم مهرماه با بیش از 50 امضا تقدیم هیات رییسه مجلس شد.وضعیت بسیار نامناسب زیر ساخت های جاده‌ای و ریلی کشور، ناکارآمدی و ضعف عملکرد در توسعه یکپارچه شبکه‌ حمل و نقل کشور، رها کردن پروژه‌های راهسازی، ناتوانی در مدیریت بحران شهری و برون شهری و ناتوانی در مدیریت بافت های فرسوده کشور از مهم ترین محورهای این طرح استیضاح است.محمد علی افشانی شهردار تهران نیز قرار است سه شنبه آینده گزارشی در مورد عملکرد خود در شهرداری تهران به اعضای کمیسیون عمران مجلس ارایه کند.سیام**9121*2025            "}