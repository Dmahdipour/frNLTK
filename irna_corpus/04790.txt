{"onTitr":" بازیهای پاراآسیایی 2018؛    ","titr":" طلا، نقره و برنز پرتاب دیسک و برنز جودو به ایران رسید","describe":" جاکارتا - ایرنا - نمایندگان ایران هر سه مدال طلا، نقره و برنز رشته پرتاب دیسک بازیهای پاراآسیایی 2018 جاکارتا را از آن خود کردند. نماینده وزن منهای 60 کیلوگرم تیم جودوی نابینایان کشورمان هم مدال برنز گرفت.", "text":"به گزارش خبرنگار اعزامی ایرنا؛ امروز (دوشنبه) در ادامه بازیهای پاراآسیایی، نمایندگان ایران در پرتاب دیسک ادغامی کلاس های F54/55/56 به رقابت با حریفان پرداختند و سکوهای قهرمانی را از آن خود کردند.«علیرضا قلعه ناصری» با پرتاب 12 متر و 43 سانتی متری بهترین عملکرد را داشت و پنجمین طلای کاروان ایران را به نام خود ثبت کرد.«جلیل باقری» با 12 متر و 37 سانتی متر نقره گرفت و «حامد امیری» با 12 متر و 30 سانتی متر سوم شد و مدال برنز را از آن خود کرد.همچنین «میثم بنی طبا» جودوکار نابینای وزن منهای ۶۰ کیلوگرم ایران با غلبه بر حریف هندی، مدال برنز را به دست آورد.او در یک مبارزه سخت و نفس گیر که تا ثانیه های پایانی با تساوی در جریان بود، توانست در ۲۰ ثانیه آخر با ضربه فنی از سد حریف خود بگذرد.کاروان ورزشی ایران تا کنون در بازی های آسیایی جاکارتا 5 طلا، 2 نقره و 5 برنز به دست آورده است.سومین دوره بازی های پاراآسیایی 2018 در روزهای 14 تا 21 مهر با حضور 2 هزار 880 ورزشکار از 41 کشور در 18 رشته ورزشی به میزبانی جاکارتا برگزار می شود.در این بازی ها ٦٨٥ مدال توزیع می شود که از این تعداد ٣٠٠ نشان برای زنان، ٣٤٣ مدال برای مردان و ٤١ گردن آویز در میکس و تیمی است.ایران با 209 ورزشکار و در 13 رشته ورزشی راهی سومین دوره بازی های پاراآسیایی 2018 جاکارتا شده است.ورزشی**3783**2052**1597            "}