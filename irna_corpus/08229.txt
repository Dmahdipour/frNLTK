{"onTitr":" استاد دانشگاه تهران در گفت و گو با ایرنا :    ","titr":" موفقیت اوراق مشارکت ارزی به تضمین بانک مرکزی نیاز دارد","describe":" تهران- ایرنا- استاد اقتصاد دانشگاه تهران گفت: استفاده موثر از ابزارهایی چون سپرده گذاری ارزی یا انتشار اوراق مشارکت ارزی برای مدیریت بازار ارز در ایران وابسته به ایجاد حس اعتماد و تضمین بانک مرکزی به بازپرداخت اصل و سود به مردم است.", "text":"به گزارش روز جمعه ایرنا، اواسط بهمن ماه پارسال و بروز نوسان های ارزی، «ولی اله سیف» رئیس کل وقت بانک مرکزی در گفت وگویی با ایرنا از برنامه این بانک برای انتشار اوراق مشارکت ارزی خبر داد؛ در آن زمان بانک مرکزی قصد داشت با معرفی ابزارهای ارزی و ریالی جدید به سرمایه گذاران، آن را جایگزین بازار ارز کند.سیف آن زمان گفته بود «انتشار اوراق مشارکت ارزی توسط بانک مرکزی از گزینه های پیش بینی شده و جذاب در این زمینه است که ظرف دو هفته آینده راه اندازی و عملیاتی خواهد شد» که البته اجرایی نشد و بانک مرکزی به گشایش سپرده های ارزی اکتفا کرد.اکنون با گذشت هشت ماه، بانک مرکزی بار دیگر به فکر استفاده از این ابزار افتاده است و با همین رویکرد، سه شنبه گذشته (10 مهر) در جلسه هماهنگی اقتصادی سران قوا مصوب شد تا بانک مرکزی جمهوری اسلامی ایران مجاز به انتشار اوراق مشارکت ارزی - ریالی باشد.در این پیوند «آلبرت بغزیان» در گفت و گو با خبرنگار اقتصادی ایرنا اظهار داشت: از آنجا که مردم در ذهن خود خاطره خوشی از افتتاح سپرده های ارزی نزد بانک ها ندارند و در اوایل سالهای 90 اصل و سود سپرده های ارزی مردم به ریال تبدیل شد، اکنون مهمترین رکن موفقیت برنامه های بانک مرکزی چه آنکه افتتاح سپرده ارزی باشد یا اوراق مشارکت ارزی منتشر کند، بازگرداندن اعتماد عمومی است.وی افزود: براساس این مصوبه سران قوا، بانک مرکزی می خواهد بر «اوراق مشارکت ارز پایه» منتشر و سود آن را به ارز بپردازد؛ حال اگر فردی با ارزی که اکنون در اختیار دارد این اوراق را بخرد، باید مطمئن شود که اصل و سود آن را به ارزی که سرمایه گذاری کرده، می گیرد نه اینکه قرار است ارزش ریالی آن محاسبه شود.بغزیان تاکید کرد: بانک مرکزی همچنین باید روشن کند که نرخ مبنا در محاسبه ارز بازار آزاد است یا سامانه نیما؛ ضمن آنکه دادن تضمین های لازم به مردم نیز ضروری به نظر می رسد.وی استفاده از این ابزارها را برای مدیریت بازار ارز مناسب دانست و اظهار داشت: یکی از راه های جمع کردن ارزهای خانگی، همین سپرده های ارزی و اوراق مشارکت ارزی است به شرط آنکه اعتماد لازم ایجاد شود.** دخالت کنونی بانک مرکزی در بازار ارز مطلوب استاستاد اقتصاد دانشگاه تهران درباره دخالت اخیر بانک مرکزی در بازار ارز نیز گفت: این مداخله که با تزریق، پایش و مدیریت همراه بوده، بازار را به سمتی برد که امیدواریم این روند ادامه یابد و بازار به تعادل برسد.بغزیان تاکید کرد: نظام ارزی شناور مدیریت شده این نیست که هر روز در بازار با یک نرخ روبرو شویم بلکه باید بازار نسبت به تزریق و اقدامی که بانک مرکزی انجام می دهد، عکس العمل مطلوب اقتصاد را نشان دهد.وی در پاسخ به اینکه آیا این نوع مداخله بانک مرکزی در بازار را می پسندد، گفت: وقتی بانک مرکزی با چند میلیون دلار می تواند مداخله و هیجان را در بازار کم کند، اکنون باید پرسید چرا در ماه های گذشته این کار را نمی کرد در حالی که اختیار لازم را داشت و ذات بانک مرکزی همین مدیریت بازار پولی و ارزی است.این استاد دانشگاه افزود: شاید بانک مرکزی برای انتشار اوراق مشارکت ارزی نیازمند مجوز دولت و مجلس باشد اما مدیریت بازار ارز جزء وظایف ذاتی آن است و نباید در این زمینه کوتاهی کند.اقتصام*2025 ** 2023** 1055            "}