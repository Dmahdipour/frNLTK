{"onTitr":"","titr":" جشنواره بین المللی صلح و دوستی تبریز برگزیدگان خود را شناخت","describe":" تبریز- ایرنا- برگزیده های پنجمین جشنواره ملی و دومین جشنواره بین المللی نقاشی 'صلح و دوستی' امروز چهارشنبه در تبریز معرفی شدند.", "text":"به گزارش ایرنا، آلیس آلوز، لارا رچیا، گوستاو پورتلا، دانیلو گومز، مانوئلا سامفاریو از برزیل، ترزا لوجیمزی، سارا سویتانا، اریکا کولاک و گریت پیسکولیک از کرواسی، آلو دینو، ساندرا وکسا، آلونی هاینو از استونی، داراد اسکول از ترکیه و زکریا جلال از لبنان جوایز آثار برتر خارجی را از آن خود کردند. سعید آموروس از مراکش هم شایسته تقدیر شد.از میان آثار ارسالی از داخل کشور هم 50 اثر برتر انتخاب و معرفی شد. رییس سازمان جوانان جمعیت هلال احمر کشور روز چهارشنبه در حاشیه اختتامیه این جشنواره به ایرنا گفت: از 12 کشور دنیا 60 اثر و  از 32 استان بیش از 44 هزار و 500 اثر نقاشی به دبیرخانه جشنواره رسید. 'شهاب الدین صابونچی' اعلام کرد: 50 اثر ایرانی و آثاری از پنج کشور برزیل، کرواسی، استونی، ترکیه و لبنان توسط هیات داوران جشنواره انتخاب و تجلیل شدند. وی افزود: صلح و دوستی، فعالیت های بشردوستانه و ترویج مفاهیم اولیه و پایه از سیاست ها و اولویت های مهم جمعیت هلال احمر کشور است. صابونچی ادامه داد: بر این اساس 80 هزار مدرسه در کشور دارای کانون های دانش آموزی هستند که مهارت های اولیه را فرا می گیرند. وی افزود: کانون غنچه های هلال احمر نیز با سیاست فرهنگ سازی و ترویج فرهنگ صلح و دوستی برای سنین پایین تشکیل شده است. صابونچی در خصوص سایر اهداف کانون های هلال احمر مدارس گفت: سازمان جوانان هلال احمر حمایت های روانی و اجتماعی را در مواقع بلایای طبیعی از وظایف خود می داند و در این خصوص به کمک کانون های مدارس، برنامه ریزی مناسب جهت حمایت های روانی از کودکان و نوجوانان در مواقع زلزله و سیل به عمل آورده که در زلزله کرمانشاه تجربیات خوبی کسب شد.مدیرعامل هلال احمر آذربایجان شرقی نیز در این مراسم گفت: علاوه بر آثار 32 استان کشور آثاری از ترکیه، برزیل، ارمنستان، جمهوری آذربایجان، استونی، مراکش، کرواسی، اسلوونی، لبنان، اردن، عراق و افغانستان به این جشنواره ارسال شده است.'سعید کنعانی' با اشاره به اینکه ترکیه و برزیل بیشترین آثار ارسالی را در میان کشورهای خارجی شرکت کننده در این جشنواره دارند، افزود: استان های آذربایجان شرقی، خراسان رضوی، اصفهان و کرمان بیشترین آثار ارسالی به این جشنواره را در میان شرکت کننده های داخلی دارند.دبیر جشنواره صلح و دوستی خاطرنشان کرد: در طرح راهنمای نوروزی امسال، در کنار ایستگاه های طرح &#39;ملی ایمنی سفر و سلامت مسافران نوروزی&#39; فضایی بنام فضای &#39;دوستدار کودک و نوجوان&#39; پیش بینی شده بود که کودکان (گروه سنی 5 تا 12 سال) در این فضاها اقدام به نقاشی با عنوان های نه &#39;به حوادث جاده ای&#39; و &#39;صلح و دوستی&#39; کردند. وی ادامه داد: از بین آثار نوروزی و آثار ارسال شده داوری انجام شد. مدیرکل دفتر امور فرهنگی و اجتماعی استانداری آذربایجان شرقی نیز گفت: اکنون جهان نیازمند صلح و دوستی است و این جشنواره ترجمان عملی برای فرهنگ سازی در این خصوص است. 'علی بدرشکوهی' افزود: برای ترویج چنین فرهنگی باید از حالا بر افکار کودکان و نوجوانان تاثیر بگذاریم و در این خصوص ایران همیشه پیشتاز بوده است. آیین اختتامیه دومین جشنواره بین المللی &#39;صلح و دوستی&#39; در پارک موزه شمیم پایداری تبریز با حضور 'چاغلار فاحری چاکر' سرکنسول ترکیه در تبریز برگزار شد. سال گذشته این جشنواره در قزوین برگزار شد. /3071/3093            "}