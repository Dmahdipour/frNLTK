{"onTitr":"","titr":" رأی الیوم: سکوت سعودی از ترس قطع حمایت آمریکا بود","describe":" تهران – ایرنا- روزنامه فرامنطقه ای 'رأی الیوم ' با اشاره به سکوت طولانی عربستان سعودی در برابر سخنان تحقیر آمیز رئیس جمهور آمریکا، این عکس العمل را ناشی از ترس ریاض از قطع حمایت های ایالات متحده دانست.", "text":"به گزارش ایرنا، روزنامه فرامنطقه ای 'رأی الیوم' چاپ لندن روز شنبه در گزارشی نوشت، ریاض همچنان در قبال اهانت های 'دونالد ترامپ' که گفته بود حکومت عربستان سعودی بدون حمایت آمریکا دو هفته دوام می آورد، سکوت اختیار کرده، در حالی که پیش تر در مقابل سخنان 'باراک اوباما' رئیس جمهور پیشین آمریکا که گفته بود کشورهای حاشیه خلیج (فارس) مهم نیستند، واکنشی تند نشان داده بود.رأی الیوم در ادامه افزود، کارشناسان روابط بین الملل از سکوت ریاض در برابر سخنان ترامپ بسیار متعجب شدند چرا که این تصریحات بمثابه سیلی ای به ارتش عربستان و اعتراف به برتری ایران بود. مهم تر آن که این سکوت کاملا متفاوت با عکس العمل های شدید دولت عربستان در مقابل انتقادهای پیشین دولت هایی چون سوئد، آلمان و کانادا در خصوص پرونده های حقوق بشر بود که آن ها را به کاهش روابط تجاری تهدید کرده بود. همچنین این موضع متفاوت با عکس العمل تند عربستان در مقابل اوباما بود که در مصاحبه با مجله 'آتلانتیک' گفته بود؛ کشورهای عربی حاشیه خلیج فارس اهمیت چندانی برای آمریکا ندارند اما اکنون عربستان در برابر اهانت ترامپ سکوت کرده ولی در مقابل رئیس جمهور پیشین ایالات متحده مواضعی سخت اتخاذ می کرد.این روزنامه فرامنطقه ای تاکید کرد، آنچه سبب می شود دولت عربستان در برابر سخنان ترامپ ساکت بماند، ترس از عکس العمل و پاسخ سخت رئیس جمهور آمریکا است چه بسا هر جواب نامناسبی از سوی ریاض به تحریم های اقتصادی منتهی شود. همچنین عربستان هراس دارد که حمایت نظامی آمریکا در جنگ ضد یمن متوقف شود و دنیا از ضعف نظامی نیروهای سعوی باخبر شود و اگر حمایت های آمریکا قطع شود ادوات نظامی عربستان بسیار کاهش می یابد و یمنی ها حملات بزرگ تری را به سرزمین های عربستان ترتیب می دهند.شایان ذکر است حمایت های آمریکا شامل فراهم کردن اطلاعات جاسوسی درباره محل نیروهای یمنی و جبهه انصار الله و مشارکت افسران سابق به ویژه کاپیتان ها و همچنین تکنسین های آمریکایی در نظارت بر برخی عملیات ها مانند ردیابی موشک های بالستیک است.ترامپ شنبه و سه شنبه گذشته در سخنرانی در ایالت ویرجینیای غربی و میسیسیپی با اشاره به تماس تلفنی خود با پادشاه عربستان اظهار داشت که به ملک سلمان گفته است بدون حمایت آمریکا دولت عربستان دوام نمی آورد. در واقع وی ضمن تحقیر ریاض برای ادامه حمایت های خود باج خواهی کرده اما ریاض در مقابل این سخنان واکنشی نشان نداده است.خاورم**3224*1049            "}