{"onTitr":" فرمانده انتظامی فارس:    ","titr":" مردم فارس بیشترین احساس امنیت را بین استانهای کشور دارند","describe":" شیراز-ایرنا- فرمانده انتظامی استان فارس گفت: براساس نظرسنجی های دانشگاه تهران و وزارت کشور، بیش از 90 درصد اهالی فارس در یک سال گذشته از امنیت موجود در این استان رضایت داشته و بیشترین احساس امنیت در بین سایر استان های کشور در فارس وجود دارد.", "text":"به گزارش ایرنا سردار سرتیپ دوم احمدعلی گودرزی، در آستانه سیزدهم مهرماه آغاز هفته نیروی انتظامی، پنجشنبه در نشست خبری، افزود: جرائم خشن مانند سرقت مسلحانه، تجاوز به عنف و قتل در یک سال گذشته در فارس کاهش چشمگیری داشته است.وی ادامه داد: در مدت یاد شده، سرقت های مسلحانه متفرقه در این استان حدود 74 درصد، قتل بیش از 20 درصد و سرقت مسلحانه از بانک نیز صد در صد کاهش داشته به گونه ای که در این مدت، هیچ سرقت مسلحانه ای از بانک های فارس صورت نگرفت.گودرزی بیان کرد: استان فارس در سال های 92 و 93، رتبه چهارم کشور را به لحاظ میزان مجموع جرائم داشت اما با اقدامات مناسبی که در طی سال های اخیر انجام شده، فارس هم اینک در جایگاه دهم کشور قرار دارد. این مقام انتظامی ادامه داد: در صورتی که با احتساب وسعت، طول راه های مواصلاتی و جمعیت فارس، این استان در انواع جرائم در حال حاضر در ایران جایگاه هفدهم را دارد و این نشان دهنده، افزایش امنیت و کاهش محسوس میزان جرائم در این منطقه است.فرمانده انتظامی فارس، به دلایل امنیتی از اعلام آمار جرائم یک سال اخیر در این استان خودداری و تنها به ذکر درصدها اکتفا کرد.گودرزی اظهار داشت: همچنین در یک سال گذشته نسبت به مدت مشابه قبل، سرقت موتورسیکلت سه درصد و تجاوز به عنف 54 درصد در فارس کاهش یافته است.وی با بیان اینکه در حال حاضر حتی یک نفر یاغی در سراسر استان فارس وجود ندارد، گفت: 102 فقره قتل در یک سال گذشته در سراسر این استان اتفاق افتاده که تمام این موارد به اضافه 28 مورد دیگری که کشف شده، یا متعلق به دیگر استان ها بوده و یا ارتکاب آن در سالیان گذشته رخ داده است.به گفته گودرزی، در مجموع 130 فقره شناسایی قتل در یک سال گذشته در این استان انجام شده است.فرمانده انتظامی فارس اضافه کرد: همچنین در یک سال گذشته، یک هزار و 365 نفر بر اثر حوادث رانندگی در جاده های این این استان جان سپردند که این آمار نسبت به مدت مشابه سال قبل، بیانگر هفت درصد کاهش است. گودرزی در قسمت دیگری از سخنان خود بیان داشت: امسال هفته ناجا با شعار 'پلیس مقتدر امین مردم است' برگزار می شود و بر این باوریم که پیش نیازهای اصلی این شعار، دانش بنیان، حرفه گرا و مقتدر بودن پلیس است.وی، رویکرد امروز نیروی انتظامی را دانش بنیان بودن و حرفه گرایی دانست و اضافه کرد: براساس این رویکرد می کوشیم  با مشارکت مردم، ضریب امنیت در سراسر این استان پهناور ارتقا یابد.فرمانده انتظامی فارس گفت: به مناسبت گرامیداشت هفته ناجا، یک هزار و 688 برنامه متنوع در این استان برگزار خواهد شد که پاره ای از آنها شامل، برگزاری دوره های آموزش همگانی، اجرای برنامه های ورزشی و فرهنگی و ارایه خدمات مضاعف در نیروی انتظامی و دستگاه های زیرمجموعه است.گودرزی ادامه داد: دیدار با خانواده های شهدا، پیاده روی خانوادگی، نشست با استادان دانشگاه، نشست با سازمان های مردم نهاد فارس (سمن ها)، افتتاح طرح های عمرانی، بازدید دانش آموزان از پلیس فتا، راه اندازی شهرک آموزش پلیس راهور و برگزاری نشست تعاملی با دستگاه های اجرایی از دیگر برنامه هایی است که به مناسبت هفته نیروی انتظامی در این استان برگزار خواهد شد.سیزدهم تا نوزدهم مهرماه به عنوان هفته نیروی انتظامی نامگذاری شده است.9873 /6118            "}