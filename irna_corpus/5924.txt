{"onTitr":"","titr":" لازمه حفظ امنیت پایدار همراهی با نیروی انتظامی است","describe":" همدان- ایرنا- معاون استاندار همدان و فرماندار ویژه ملایر با مهم برشمردن ارزش و جایگاه والای نیروی انتظامی گفت: برای تحقق و حفظ امنیت پایدار در کشور، همه همراه و همکار پلیس و نیروی انتظامی باشیم.", "text":"به گزارش ایرنا، باب الله فتحی روز یکشنبه در آیین صبحگاه مشترک نیروهای نظامی و انتظامی شهرستان ملایر شهدای ناجا را از فداییان واقعی مردم و کشور دانست و بیان کرد: نیروی انتظامی 12 هزار شهید تقدیم انقلاب اسلامی کرده است.وی نیروی انتظامی را نیرویی مردمی دانست که رسالت و هدف اصلی آنان خدمت به مردم و تامین امنیت آحاد جامعه است.فرماندار ویژه ملایر با بیان اینکه نیروی انتظامی مسئولیت ارتباط بی واسطه با مردم را دارد ادامه داد: علاوه بر تامین امنیت مردم، حفظ جایگاه و حقوق انسانی و شهروندی مردم حتی مجرمان و افراد دارای رفتار نابهنجار اجتماعی نیز از وظایف مهم نیروی انتظامی است.فتحی همچنین اخلاق کریمانه و توجه به ارزش های دینی در برخورد با مردم را از دیگر وظایف مهم نیروی انتظامی برشمرد و اظهار داشت: در ناآرامی های دی ماه سال گذشته شاهد این اخلاق کریمانه، بردباری و دور اندیشی نیروی انتظامی با مخلان نظم و امنیت بودیم.وی با تقدیر از زحمات و تلاش های شبانه روزی نیروی انتظامی و تبریک هفته ناجا گفت: به طور قطع مشاهده رفتارهای محترمانه و مبتنی بر ضوابط و قوانین، مردم را به اصل نظام، ارزش های انقلاب و به هر آنچه در سال های گذشته برای آن پایداری و ایستادگی کردند، امیدوار می کند.معاون استاندار همدان همچنین با اشاره به مشکلات و دشواری های پیش روی نیروی انتظامی در راه انجام وظیفه خطیر خود بیان کرد: با وجود ایثارگری ها، شجاعت ها و از خودگذشتگی های نیروی انتظامی، با مشکلاتی مواجه هستند که زیبنده نیست.فتحی با تاکید بر اینکه رسالت تامین امنیت تنها بر عهده پلیس و نیروی انتظامی نیست افزود: همه ما در هر مرتبه و جایگاهی در زمینه تامین امنیت کشور مسئولیت داریم.فرمانده انتظامی ملایر نیز به کاهش 32 درصدی جرائم کلاهبرداری، کاهش 33 درصدی متوفیان تصادفات و افزایش 50 درصدی کشفیات مواد مخدر در 6 ماهه امسال اشاره کرد.سرهنگ داود علی بخشی بیان کرد: در این مدت دستگیری سارقان 20 درصد افزایش یافت و بیش از 86 درصد پرونده ها و شکایت های مطرح شده در کلانتری ها به سازش ختم شد.در این آیین از خدمات و تلاش های صادقانه شماری از کارکنان نیروی انتظامی ملایر و خانواده های معظم شهدای نیروی انتظامی و ایثارگران این شهرستان تجلیل شد.به گزارش ایرنا، از 13 تا 19 مهرماه به نام هفته نیروی انتظامی نامگذاری شده است که شعار امسال هفته ناجا «پلیس مقتدر، امین مردم» تعیین شده است.7528/2087            "}