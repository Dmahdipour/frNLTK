{"onTitr":" معاون درمان وزارت بهداشت:    ","titr":" آیین نامه کلینیک های غیرواگیر به زودی ابلاغ می شود","describe":" تهران- ایرنا- معاون درمان وزیر بهداشت، درمان و آموزش پزشکی گفت: به زودی آیین نامه کلینیک های غیر واگیر با عنوان «مدیریت بیمای های غیرواگیر» تدوین و ابلاغ می شود تا بخش خصوصی بتواند بر اساس آن فعالیت کند.", "text":"به گزارش ایرنا از پایگاه خبری وزارت بهداشت، دکتر قاسم جان بابایی روز پنجشنبه در کارگاه کشوری دیابت با اعلام این خبر اظهار داشت: با توجه به امکانات کشور و فوت بیش از 80 درصد بیماران به علت بیماری های غیرواگیر و صرف 50 درصد از اعتبارات سلامت در حوزه این بیماری ها باید تلاش کنیم سرمایه گذاری های ما چه از نظر فضای فیزیکی و چه از نظر نیروی انسانی و منابع، بسیار دقیق و مناسب صرف شود.معاون درمان وزارت بهداشت افزود: در مدیریت درمان بیماری های غیرواگیر هدف اصلی ایجاد دسترسی عادلانه به خدمات سلامت و حفاظت مالی از دریافت کنندگان خدمت است؛ سال هاست که در مراکز درمانی به خصوص بیمارستان ها و کلینیک های دیابت، علاوه بر مدیریت خدمات درمانی برای بیماران دیابت، خدمات سطوح بالاتر نیز به طور فعالانه ارائه می شود.جان بابایی خاطر نشان کرد: در حوزه بهداشت نیز از زمان ایجاد ساختار شبکه ای و ایجاد غربالگری در روستا ها و شهرها خدمات زیادی ارائه می شود.معاون درمان وزارت بهداشت اضافه کرد: آنچه ضرورت دارد، این است که ما بتوانیم این امکانات را به یکدیگر مرتبط کنیم و در قالب یک شبکه درآوریم.وی توضیح داد: بر پایه نظام ارجاع خدمات، فشار خون، سلامت روان و دیابت را باید به هم مرتبط کرده و بیماریهای غیرواگیر را مدیریت کنیم. اصلی ترین کار نظام ارجاع این است که ما بتوانیم بیماری های غیر واگیر را در شبکه درمان مدیریت کنیم، این نظام منجر به بهبود دسترسی به خدمات می شود.جان بابایی یادآور شد: نزدیک به 500 کلینیک ویژه در سراسر کشور داریم که قسمتی از آن ها در بیمارستان ها قرار دارند.وی تصریح کرد: در برنامه طرح تحول نظام سلامت برای ساخت و توسعه 249 کلینیک ویژه برنامه ریزی شد که دو سوم آن به بهره برداری رسیده است و طبق برنامه تا پایان سال جاری و ابتدای سال آینده نیز بقیه کلینیک ها به بهره برداری خواهد رسید و ارائه خدمات به بیماران دیابتی در کلینیک های ویژه توسعه خواهد یافت.معاون وزیر بهداشت درخصوص سامانه ثبت دیابت گفت: سامانه ثبت دیابت و سایر بیماری های غیرواگیر را فعال خواهیم کرد تا مدیریت خدمات و مدیریت منابع در این ساختار شبکه ای صورت پذیرد.وی تاکید کرد: از توان و مشارکت بخش خصوصی نیز در ساختار همین شبکه استقبال خواهیم کرد.جان بابایی افزود: بیش از 80 مرکز جامع بیماران خاص را همزمان افتتاح خواهیم کرد تا خدمات مورد نیاز این بیماران به صورت تجمیع شده ارایه شود.وی افزود: پایش و نظارت بر نحوه ارائه خدمت نیز در این آیین نامه لحاظ خواهد شد تا خدمات با  کیفیت به بیماران ارائه شود.معاون درمان وزارت بهداشت در پایان تاکید کرد: مهمترین کار ما ضمن ایجاد شبکه ارائه خدمات و راه اندازی سامانه ثبت، توانمندسازی ارائه دهندگان خدمت است تا مردم دچار مشکل نشوند و بتوانیم با هزینه کمتر و مراقبت بیشتر کیفیت زندگی مردم را بهتر کنیم.اجتمام**7029*2025            "}