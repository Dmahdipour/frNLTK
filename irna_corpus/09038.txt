{"onTitr":" مدیرعامل بیمه سلامت کشور:    ","titr":" تغییرسبک زندگی در حوزه سلامت حمایت جدی مسئولان  را می طلبد","describe":" کرمان -ایرنا - مدیرعامل بیمه سلامت کشور با تاکید براینکه حمایت استاندار، ائمه جمعه و گروه های مرجع می توانند سبک زندگی را در حوزه سلامت تغییر دهند و به سلامت کشور کمک کنند گفت: استان کرمان با اجرای حذف دفترچه بیمه الگوی خوبی برای پایداری و استقرار بیمه سلامت در کشور است.", "text":"به گزارش ایرنا ، طاهر موهبتی  شامگاه چهارشنبه در آیین افتتاحیه سامانه حذف دفترچه بیمه سلامت در کرمان  مهم ترین هدف راهبردی بیمه سلامت را استقرار سامانه الکترونیک دانست و افزود: در استقرار  همه ماموریت های سازمان ردپایی از زیرساخت فناوری وجود دارد و  امروز فعالیت بدون فناوری همانند حرکت کردن هواپیما بدون رادار است.وی با اشاره به اینکه حذف دفترچه بیمه سلامت در کرمان در بخش سرپایی است  گفت: زمان رسیدگی در این طرح به حداقل اما نقش نظارتی تقویت می شود.مدیرعامل بیمه سلامت کشور تغییر رفتار در اجرای این طرح را مهم برشمرد و تصریح کرد: بیمه شدگان و پزشکان باید این طرح را بپذیرند که این ظرفیت در استان کرمان وجود دارد.موهبتی با اشاره به اینکه در حوزه دارویی و آزمایشگاهی فعالیت های ارزشمندی انجام شده است افزود: بیمه سلامت بهترین تعامل را با دانشگاههای علوم پزشکی در سطح کشور دارد که این امر موجب ایجاد دستاوردهای ارزشمندی در حوزه سلامت شده است.مدیرعامل بیمه سلامت کشور خاطرنشان کرد: از بهمن ماه سالجاری این طرح در هر استان در یک شهرستان برای رسیدن به پوشش 100 درصدی اجرا می شود.9895/ 5054            "}