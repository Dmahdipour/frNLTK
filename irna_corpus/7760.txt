{"onTitr":"","titr":" 9 میلیارد پوند سرمایه به دلیل برگزیت از انگلیس خارج‌شده است","describe":" لندن – ایرنا – تازه‌ترین آمار منتشرشده از سوی یک‌ نهاد انگلیسی نشان می‌دهد که براثر ابهامات اقتصادی ناشی از خروج انگلیس از اتحادیه اروپا، 9 میلیارد پوند سرمایه از این کشور طی دو سال گذشته خارج‌ شده است.", "text":"به گزارش جمعه شب ایرنا، آمار انجمن سرمایه انگلیس حاکی است که سرمایه‌گذاران پس از رأی مردم انگلیس به خروج از اتحادیه اروپا در همه‌پرسی سال 2016 میلادی، به ‌تدریج سرمایه‌های خود را از این کشور خارج کرده‌اند.'کریس کامینگز' رئیس اجرایی این نهاد انگلیسی در این‌ باره می‌گوید: 'ابهام در مذاکرات برگزیت، اعتماد سرمایه‌گذاران را کم کرده است. با نزدیک شدن به تاریخ خروج رسمی انگلیس از اتحادیه اروپا، سرمایه‌گذاران بیشتری به فکر خروج سرمایه‌های خود از کشور افتاده‌اند'.انگلیس قصد دارد تا فروردین سال آینده از اتحادیه اروپا به ‌صورت رسمی خارج شود؛ اما اختلافات میان دو طرف بر سر آینده همکاری با یکدیگر، مذاکرات برگزیت را به بن‌بست کشانده و چشم‌انداز دست‌یابی به توافق در فرصت باقیمانده را عملاً به صفر رسانده است.این مساله اوضاع اقتصادی انگلیس را وارد فصل تازه‌ای از چالش‌ها کرده است. رئیس بانک مرکزی انگلیس به‌ تازگی اعلام کرده است که رأی مردم این کشور به خروج از اتحادیه اروپا، 40 میلیارد پوند به اقتصاد این کشور خسارت زده است. هم‌زمان، تعدادی از شرکت‌های خودروسازی از احتمال تعلیق کارخانه‌های تولیدی خود در دوره پسابرگزیت خبر داده‌اند. دفتر آمار ملی انگلیس اعلام کرده است که شاخص نرخ مشتری ( CPI) در ماه اوت گذشته در این کشور، 2.7 درصد بوده است که این میزان بالاتر از حد انتظار کارشناسان می‌باشد.از سویی، رئیس صندوق بین‌المللی پول (IMF) در تازه‌ترین گزارش خود تصویر نگران‌کننده‌ای از پیامدهای منفی خروج انگلیس از اتحادیه اروپا ارائه و هشدار داد که برگزیت برای انگلیس ازهرجهت پرهزینه است.&#39;کریستین لاگارد&#39; هشدار داده است چنانچه انگلیس و اتحادیه اروپا به توافق برگزیت دست پیدا نکنند، لندن مجبور خواهد شد تا بر سر 63 توافق تجاری با بروکسل مذاکره کند؛ به گفته او این کار دشوار و پرزحمتی خواهد بود.لاگارد همچنین اضافه کرد که عدم دست‌یابی به توافق برگزیت، حجم اقتصاد انگلیس را کاهش خواهد داد و بعید است که توافق‌های تجاری دوره پسابرگزیت خسارت واردشده را جبران کند. وزیر برگزیت انگلیس گفته است که در ماه‌های باقیمانده به عضویت انگلیس در اتحادیه اروپا، 'تلاش می‌کنیم بر اعصاب خود مسلط باشیم'.وزارت برگزیت همچنین از حدود یک ماه پیش شیوه‌نامه‌هایی را برای سناریوی عدم توافق با اتحادیه اروپا منتشر کرده که از جمله آنها می توان به توقف موقت پروازها در مسیر انگلیس و اتحادیه اروپا اشاره داشت. تحولات در داخل انگلیس نشان می‌دهد که دولت لندن بیش‌ از پیش خود را برای خروج بدون توافق با اتحادیه اروپا آماده می‌کند. این مساله فشارها بر «ترزا می» نخست وزیر انگلیس را برای کناره گیری از قدرت و یا برگزاری مجدد همه پرسی برگزیت افزایش داده است.شبک**اروپام ** هـ ن **1392            "}