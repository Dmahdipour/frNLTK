{"onTitr":"","titr":" بیان ها و پیام های همایش بین المللی امام سجاد(ع)","describe":" بندرعباس- ایرنا- هشتمین همایش بین المللی امام سجاد (ع) درحالی به پایان رسید که پیام ها و بیان های مهمی ازسوی شخصیت ها واندیشمندان ایرانی وخارجی درباره سید الساجدین مطرح شد.", "text":"به گزارش خبرنگار ایرنا، در بخش نخست این همایش بین المللی یک روزه که با سخنرانی آیت الله نعیم آبادی، نماینده ولی فقیه و امام جمعه بندرعباس، آیت الله مقتدایی، رییس شورای عالی حوزه علمیه قم و حجت الاسلام ارزانی، دبیر ستاد عالی کانون های فرهنگی هنری مساجد ادامه داشت، پیام حضرت آیت الله جعفر سبحانی توسط حجت الاسلام محمد علی لبخندان دبیر علمی این همایش قرائت شد. در بخشی از این پیام عنوان شده بود: صحیفۀ سجادیه، این زبور آل محمد هر چند به صورت دعاست اما گنجینه گرانبهایی است که حقایق و معارف الهی و خطوط سیاسی اسلام در آن به صورت خاصی آمده است. در هرحال این اثر گرانبها در تهذیب نفس و زنده کردن فضائل اخلاق و زدودن رذائل اثر کم نظیری است و برای سالکان راه حق وعارفان واصل بهترین راه است و در عین حال از بازگویی سرانجام ظالمان غفلت نکرده و لابلای دعاها تذکراتی داده است.آیت الله سبحانی در بخش دیگری از این پیام خود اظهار کرده است: شاهد ما دعای بیستم یعنی دعای مکارم الاخلاق است که در آن جا چنین می گوید: خدایا بر محمد و خاندانش درود فرست و مرا بر آن که بر من ستم کند دستی (نیرویی) و بر آن که با من ستیزه جوید زبانی(برهانی) و بر کسی که با من دشمنی و عناد ورزد پیروزی عطا کن و در برابر آن کس که نسبت به من حیله گری و بداندیشی بپردازد راه تدبیر و در برابر آن که بر من فشار و آزار رساند نیرو ده و در برابر عیب جویانی که بر من عیب جویی و دشنام گویی کنند قدرت تکذیب و در برابر خطر تهدید دشمنان به من امنیت عطا فرما.به گفته این مرجع تقلید، این دعا نمی تواند جز بر حاکمان زمان مانند عبدالملک بن مروان و نمایندگان او در مدینه بر فرد دیگری منطبق باشد، بنابراین امام در این دعای شکوائیه از خداوند متعال کمک می طلبد البته این تنها دعایی نیست که حضرت در آن جا با بیان نرم خود به مسائل امامت و رهبری اشاره می کند.**بداخلاقی های فضای مجازی ناشی از نبود خدا محوری در جامعه استنماینده ولی فقیه در هرمزگان و امام جمعه بندرعباس سخنران نخست این همایش بود که در بخشی از سخنان خود به بداخلاقی های فضای مجازی اشاره کرد و آن را ناشی از نبود خدا محوری و دوری از قرآن در جامعه دانست.نماینده ولی فقیه در هرمزگان، قرآن به عنوان بهترین کتاب حاوی بهترین داستان هاست عنوان کرد واظهارداشت: مشکلات امروز رفتاری، اخلاقی، اقتصادی و تفکر ناشی فهم نادرست و دوری از رهنمودهای این کتاب آسمانی است.وی با اشاره به جایگاه و اثرگذاری مناسب کنگره امام سجاد(ع) گفت: متصدیان امور دینی باید نظیر این کنگره باید برای سایر امامان معصوم (ع) نیز در کشور برگزار شود.**تمسک به قرآن راه برون رفت جامعه بشری از مشکلات استمشاور وزیر فرهنگ و ارشاد اسلامی و دبیرستاد عالی کانون های فرهنگی هنری مساجد کشور سومین سخنران هشتمین همایش یک روزه بین المللی امام سجاد(ع) در بندرعباس بود و بیان داشت: در جهانی که اخلاق و عدالت جایگاه اصلی خود را ندارد و بی اخلاقی و بی عدالتی جایگزین آن شده و به جای خدا محوری، انسان محوری ملاک شده، در این فضای مسموم باید به قران و اهل بیت (ع) تمسک کنیم.حجت الاسلام حبیب رضا ارزانی ادامه داد: این همایش بین المللی در کنار دیگر برنامه ها بسیار خوش درخشیده است و هم اکنون در 21 استان کشور و 26 کشور جهان برگزار می شود.** عبادت و بندگی چهره شاخص امام سجاد (ع) استآیت الله مرتضی مقتدایی نیز چهارمین سخنران بخش نخست اختتامیه هشتمین همایش بین المللی امام سجاد(ع) بود که در سخنانی ابراز داشت: امام زین العابدین(ع) به قدری به عبادت اهمیت می داد که نقل است در هنگام وضو گرفتن رنگ چهره ایشان تغییر می کرد چرا که می فرمودند می خواهم در مقابل پادشاه بزرگی بایستم.وی با اشاره به این که توجه امام سجاد (ع) به عبادت و نماز یک درس برای همه مسلمانان است، گفت: بعد از شهادت امام سجاد(ع)، خانواده های فقیری شناسایی شد که آن امام بزرگوار از آن ها دستگیری می کرد. نائب رییس جامعه مدرسین قم در ادامه سخنان خود به جایگاه صحیفه سجادیه اشاره کرد و بیان داشت: این اثر ارزشمند امام سجاد(ع) حاوی معرفت زیر پوشش دعاست. آیت الله مقتدایی یاد آور شد: امام سجاد(ع) در پوشش دعا، صحیفه سجادیه را برای ما به یادگار گذاشته است که هر باب آن دارای مفاهیم ارزشمندی است. ** تجلیل از 4 خانواده شهید از هرمزگان تا یمنبعد از پایان سخنرانی آیت الله مقتدایی، نائب رییس جامعه مدرسین قم از خانواده شهیدان تختی نژاد و برجسته شهیدان مدافع حرم استان های هرمزگان و سیستان و بلوچستان تجلیل شد.در این مراسم روز چهارشنبه از پدر شهید خلیل تختی نژاد، دومین شهید مدافع حرم استان هرمزگان تجلیل شد.خلیل تختی نژاد دومین شهید مدافع حرم از استان هرمزگان و فرمانده عملیاتی،14 خرداد امسال همزمان با 19 ماه مبارک رمضان در منطقه درعا سوریه به شهادت رسید.با شهادت خلیل تختی نژاد در سوریه، تعداد شهیدان مدافع حرم از استان هرمزگان به 2 نفر رسید.شهید عبدالحمید سالاری فرزند حمزه از اهالی روستای سردر سیرمند از توابع شهرستان حاجی آباد به عنوان اولین شهید مدافع حرم از هرمزگان نیز 12 آذر سال 94 در سوریه به شهادت رسید.در ادامه از خانواده شهید سلمان برجسته شهید مدافع حرم استان سیستان بلوچستان نیز تجلیل شد.هم چنین از خانواده سردار شهید حسین منجزی جانباز 70 درصد دوران دفاع مقدس که در حمله تروریسی 31 شهریور امسال در اهواز به شهادت رسید نیز تجلیل شد.برادر شهید محمد محمد احمد جزیلان از شهدای کشور یمن نیز در این مراسم مورد تجلیل قرار گرفت.  بخش عصرگاهی این دوره از همایش بین المللی امام سجاد(ع) با سخنرانی و قرائت مقاله 3 تن از پژوهشگران و عالمان دینی شیعه و اهل سنت کشور لبنان ادامه یافت. **امام سجاد(ع) با جهل گستری بنی امیه مبارزه کردمدیر مرکز خیریه حضرت زینب(س) لبنان در این مراسم گفت: امام سجاد (ع) بعد از شهادت امام حسین(ع) روشنگری از سستی و دین گریزی خلفای بنی امیه و مبارزه با تجاهل و جهل گستری آنها را دنبال کرد. زینب عیسی ساخت پایگاه فکری و اعتقادی را نخستین حرکت امام سجاد(ع) برشمرد و بیان کرد: آن حضرت با این اقدام درصدد بود تا انسان را از درون بسازد و این شیوه، روحیه شکست را به روحیه اراده تبدیل می کرد که نمونه آن را می توان در قیام توابین و قیام مختار مشاهده کرد. وی، روشنگری در رابطه با سستی و بی بنیانی حکومت های بنی امیه و مبارزه با جهل، نشر اندیشه اهل بیت(ع)، فراهم آوردن 170 صحابه فداکار که یک زن نیز در بین آنان قرار داشت، مبدل کردن احساسات پراکنده به منطق را از اقدامات امام سجاد(ع) ذکر کرد و گفت: حرکت و مسیر امام سجاد(ع) فیض الهی برای بیدارسازی در تاریخ انسانی به شمار می رود.مدیر مرکز خیریه حضرت زینب(س) لبنان افزود: حرکت های اصلاح گرایانه امام سجاد(ع) برای دعوت مردم به دین اسلام به دلیل ستم کاری بنی امیه گسترش یافت، زیرا ستمگری، انسجام نیروهای ستمدیده را به دنبال دارد و آن حضرت توانست احساس ها را از پراکندگی به اندیشه و منطق تبدیل کند.وی ادامه داد: معیارهای پیروزی ظاهری بنی امیه برآمده از تزویر و نیرنگ بود اما موفقیت های امام سجاد(ع) از نور الهی سرچشمه می گرفت.** امام سجاد(ع) حقوق بشر را در تمامی جنبه ها تبیین کرده استعضو موسس جبهه امل اسلامی لبنان گفت: امام سجاد(ع) حقوق بشر را در رساله الحقوق خود در تمامی جنبه های آن به بهترین شکل ممکن تبیین کرده است.شیخ غازی یوسف حنیه در بخش عصرگاهی اختتامیه هشتمین همایش بین المللی امام سجاد(ع)، این امام را تربیت یافته منزلگاه نبوت خواند و افزود: آن حضرت در رساله الحقوق خود حقوق متقابل عابد و معبود، حقوق فرد نسبت به خانواده و اجتماع در تمامی جنبه های اخلاقی، سیاسی و اجتماعی را تبیین کرده است.رییس جمعیت مسجد حمزه سیدالشهدا لبنان در خصوص جایگاه امام سجاد(ع) در بین اهل سنت نیز بیان داشت: زهری می گوید:«با فضلیت تر از علی بن الحسین(ع) را ندیده ام» و امام مالک نیز می گوید: «امام سجاد(ع) را بخاطر عبادت زیاد زین العابدین نامیدند».حنیه ادامه داد: آن حضرت در کربلا حضور داشت و تمام وقایع تلخ و اندوهگین را نظاره گر بود اما بخاطر بیماری توان شرکت در جنگ با دشمن را نداشت و پس از شهادت امام حسین(ع) وقتی دشمن به خیمه ها حمله کرد و تا قتل امام سجاد(ع) نیز پیش رفتند که یکی صدا زد و گفت که این جوان بیمار که در جنگ مشارکت نداشت پس چرا می خواهید او را به شهادت برسانید.** یک سخنران سوری از همایش جا ماند پرفسور &#39;آنتوان بارا&#39; نویسنده مسیحی سوری الاصل ساکن کشور کویت که قرار بود در این همایش شرکت کند، به دلیل آن چه تاخیر در پرواز اعلام شد، نتوانست در این همایش بین المللی شرکت کند. وی صاحب کتاب «حسین در اندیشه مسیحیت» است و اخیرا کتابی درباره حضرت زینب (س) نوشته است.**رونمایی از آثار فرهنگی کتاب«انسان العینی» با موضوع صحیفه سجادیه و کتاب«الدینامیت اتبادیه» با محوریت معرفی سیره امام سجاد(ع) اثر دکتر زینب عیسی اندیشمند کشور لبنان در این آیین رونمایی شد.هم چنین از کتاب «سجاده خورشید 8» مشتمل بر منتخب مقالات برگزیده هفتمین کنگره بین المللی امام سجاد(ع) کاری از دبیرخانه کانون های فرهنگی هنری مساجد استان هرمزگان رونمایی شد.اپلیکشن «سجاده خورشید» شامل سرفصل های مختلفی همچون سخنرانی ها، مقالات، کتاب ها کاری از کانون های فرهنگی هنری مساجد استان هرمزگان از دیگر آثار رونمایی شده در کنگره هشتم بود. **آزادی 8 زندانی به مناسبت برگزاری همایش امام سجاد(ع)به مناسبت سالروز شهادت سید الساجدین و همزمان با برگزاری هشتمین همایش بین المللی امام سجاد(ع) 8 نفر از زندانیان جرایم غیرعمد از زندان های این استان آزاد شدند. بدهی این زندانیان بیش از 20 میلیارد و 500 میلیون ریال بود که حدود 6 میلیارد و 900 میلیون ریال از شاکیان تخفیف گرفته شده است.هشتمین همایش بین ‌المللی امام سجاد(ع) چهارشنبه 11 مهرماه برابر با 23 محرم با حضور اندیشمندان مسلمان و سایر ادیان از سوی دبیرخانه کانون های مساجد هرمزگان و با حمایت دفتر نماینده ولی فقیه در استان و استانداری هرمزگان، ستاد عالی کانون های مساجد کشور و سایر نهادهای فرهنگی و به میزبانی استان هرمزگان در شهرک مروارید بندرعباس به کار خود پایان داد.9887 / 6048            "}