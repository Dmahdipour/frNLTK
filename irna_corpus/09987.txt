{"onTitr":"","titr":" تجمع 20 هزار نفری بسیجیان نمایش اقتدار کشوراست","describe":" قزوین – ایرنا - معاون اجرایی سپاه صاحب الامر(عج) استان قزوین گفت : برگزاری تجمع 20هزار نفری بسیجیان در قزوین نمایش اقتدار و شکوه ایران اسلامی است .", "text":"سرهنگ محرمعلی والدی روز چهارشنبه در گفت وگو با خبرنگار ایرنا افزود: این رزمایش نمایش اقتدار بسیج مردمی در شرایط جنگ اقتصادی و روانی جدید است که می تواند بسیاری از توطئه های دشمنان را نقش بر آب کند.وی اظهار داشت: برگزاری این تجمع برای مقابله با هجمه سنگین رسانه‌ای دشمن و عملیات روانی گسترده آنها برای جریان سازی‌های رسانه‌ای علیه نظام مقدس جمهوری اسلامی ایران ضروری است.سرهنگ والدی بیان کرد:به دلیل تهدیدات امنیتی ، اقتصادی و فرهنگی که دشمنان برای انقلاب تدارک دیده اند بسیج بر خود واجب می داند که برای حفظ دستاوردهای انقلاب و امنیت مردم در همه زمینه ها آمادگی خویش را حفظ و برای امنیت مردم با تمام هستی در میدان حضور یابد.وی ادامه داد: دشمن به دنبال ضربه زدن به جمهوری اسلامی ایران است چرا که جشن 40 سالگی انقلاب خاری بر دل آنها است.معاون اجرایی سپاه صاحب الامر(عج) استان قزوین تصریح کرد: از دستاورد های بزرگ انقلاب اسلامی تشکیل بسیج و بهره برداری از آن در همه زمینه ها است .سرهنگ والدی ادامه داد: تجمع عاشورایی بسیجیان 12 مهر ماه سال جاری در ورزشگاه سردار آزادگان با حضور اقشار مختلف بسیج اعم از کردان های امام علی، کوثر( ع )  و امام حسین ( ع ) برگزار خواهد شد.وی در ادامه با اشاره به برگزاری کنره ملی سه هزار شهید استان قزوین که در آبان ماه برگزار می شود، گفت: برگزاری کنگره شامل پنج برنامه است و قبل از آن در شهرستانها، روستاها، بخش ها برنامه های مختلفی بنام یادواره شهدا برگزار شده که نشان دهنده ارادت مردم و مسئولان به شهدای گرانقدراست .والدی از برگزاری نمایشگاه شهدا در محل دائمی نمایشگاههای قزوین خبر داد و گفت :نمایشگاه شامل دو بخش آیینی  فرهنگی و رزمی است و امیدواریم بتوانیم گوشه ای از رشادت و فداکاری های شهدا را برای مردم تبیین کنیم.وی یادآور شد: از کسانی که می توانند در بخش های سخت افزاری و نرم افزاری در این کار همکاری داشته باشند می خواهیم مساعدت داشته و همچنین  نیازمند همکاری بیشتر رسانه ها در این زمینه هستیم .7390/6012            "}