{"onTitr":"","titr":" 669هزار پناهجو درلیبی به سر می برند","describe":" الجزیره - ایرنا - سازمان بین المللی مهاجرت روز یکشنبه اعلام کرد، اکنون حدود 669 هزار پناهجو از 41 کشور مختلف در لیبی به سر می برند.", "text":"به گزارش ایرنا، تارنمای «الوسط » لیبی نوشت، طی ماه های جولای و آگوست اطلاعات 669 هزار و 176 پناهجو در لیبی ثبت شده است که 12 درصد از این شمار زن و 9 درصد از آنان کودک هستند.بر اساس این گزارش، 19 درصد از کل پناهجویان از کشور نیجر هستند و مهاجران مصری و چادی که هر یک  14 درصد کل پناهجویان را تشکیل می دهند، رتبه دوم را دارند و پناهجویان سودانی 12درصد و نیجریه ای ها 10درصد کل پناهجویان را تشکیل می دهند.بر اساس اعلام مقام های لیبی، طرابلس پایتخت لیبی پذیرای 22 درصد از کل پناهجویان است و حدود 148هزار پناهجوی خارجی در این شهر به سر می برند. 12درصد از کل پناهجویان(78 هزار نفر)  نیز در شهر مصراته به سر می برند و حدود 68 هزار پناهجو نیز در شهر اجدابیا اقامت دارند.سازمان بین المللی مهاجرت در این گزارش اعلام کرده است، شمار پناهجویان بنگلادشی در لیبی افزایش قابل توجهی یافته و اکنون 23هزار بنگلادشی در لیبی به سر می برند و آن ها 61درصد از کل پناهجویان آسیایی را تشکیل می دهند و حدود 10هزار پناهجوی سوری نیز در لیبی حضور دارند.این سازمان همچنین افزود، از ابتدای سال جاری میلادی تاکنون 19هزار و 800  پناهجو خود را به ایتالیا رسانده اند و طی این مدت یک هزار و 130 پناهجو در دریای مدیترانه غرق شده اند و گارد ساحلی لیبی نیز 13 هزار نفر را در دریا نجات داده است.لیبی از زمان سرنگونی نظام سرهنگ «معمر قذافی» در سال 2011 با مشکل هرج و مرج و بی ثباتی روبه رو است.اکنون دو دولت شامل دولت &#39;وفاق ملی&#39; به ریاست &#39;السراج&#39; در طرابلس که مورد حمایت جامعه جهانی است و دولت «طبرق» در شرق لیبی به ریاست «عبدالله الثنی» که از ژنرال «خلیفه حفتر» فرمانده نیروهای مسلح این کشور حمایت می کند؛ در این کشور وجود دارد. پارلمان لیبی نیز از دولت مستقر در شرق لیبی حمایت می کند.خاورم **2041**شبس**1613            "}